[{"id":"1","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/3/1","title":"'Als coronapas verplicht is, verdedig ik mijn titel niet'","text":"### Schaakkampioen Lucas van Foreest:\n\nVanmiddag dient in Haarlem een kort geding dat Lucas van Foreest (20), zijn jongere zusje Machteld (14) en vier andere deelnemers aan het NK schaken hebben aangespannen tegen schaakbond KNSB en de gemeente Hoogeveen. Daar wordt vanaf vrijdag het NK gehouden, in het gemeentehuis nota bene, als onderdeel van het Schaaktoernooi Hoogeveen. De inzet van het kort geding: de verplichting om elke dag een geldig coronabewijs te laten zien. Die moet van tafel, vinden de zes schakers. Zij vinden het oneerlijk dat gevaccineer- de schakers ongestoord hun toernooi kunnen afwerken, terwijl niet geprikte denksporters zich elke dag moeten onderwerpen aan een coronatest. De gemeente Hoogeveen zegt het toernooi te beschouwen als een activiteit waarvoor de landelijke coronaregels gelden. ,,Wij staan op het standpunt dat wij het goede voorbeeld moeten geven.''  \n  \nGemeente Hoogeveen: 'We handhaven ook bij horeca en buurthuis'  \n  \nLucas van Foreest: 'Belangrijk voor heel sportend Nederland'\n\nSommige mensen zullen denken: elke dag een staafje in je neus, wat is nou het probleem?\n\nLucas van Foreest: ,,Ik ben in principe niet tegen testen, al is het niet een heel prettige activiteit. Maar op het EK in IJsland werden álle deelnemers getest, bij aanvang en halverwege het toernooi. Dat is eerlijk. Op het NK moeten niet gevaccineerde schakers acht keer worden getest. Schaakpartijen duren soms zes uur. Dan is het niet fijn als je je daarna nog druk moet maken om je test van de volgende dag. Gevaccineerde schakers hebben nergens last van. Zo creëer je een ongelijk speelveld.''\n\nJullie zijn alle zes niet gevaccineerd?\n\n,,Nee, dat is onjuist. Al laat ik in het midden wie wel en wie niet, dat doet niet ter zake. Zelf ben ik niet gevaccineerd, waarom dat zo is vind ik in dit verband niet relevant. Het is ook geen rechtszaak tegen het coronatoegangsbewijs op zich. Het gaat erom dat je het niet mag inzetten tijdens een topsportevenement. In het protocol van NOC*NSF voor het organiseren van wedstrijden komt de coronapas ook niet voor. Het NK vindt nota bene plaats in het gemeentehuis van Hoogeveen, een openbare ruimte waar je al helemaal niet met zo'n bewijs zou mogen werken. Maar de organisatie kiest ervoor om roomser dan de paus te zijn. Ik vind het een vreemd verhaal.''\n\nJe bent titelverdediger. Heeft de schaakbond de afgelopen weken iets gedaan met je bezwaren?\n\n,,Ze hebben nul meebewogen, willen zich totaal niet aanpassen. Dat vind ik best verrassend.''\n\nWat doe je als jullie het kort geding verliezen?\n\n,,Dan verdedig ik mijn titel niet. Ik vind mijn principes belangrijker. Deze zaak is belangrijk voor heel sportend Nederland. Je moet ook als ongevaccineerde gewoon zonder belemmering je sport kunnen beoefenen. Daarvan is nu geen sprake. Als dit wordt goedgekeurd, creëer je een precedent voor de toekomst en dat moeten we niet willen.''  \n  \nDe gemeente Hoogeveen laat weten het toernooi te beschouwen als 'een activiteit waarvoor de landelijke coronaregels gelden en het coronatoegangsbewijs van toepassing is'.  \n  \n,,Als wij het handhaven bij evenementen, theater, sportkantine, buurthuizen en horeca, dan zijn wij er ook zelf aan gehouden'', stelde een woordvoerder gisteravond.  \n  \nDe toernooiorganisatie probeert naar aanleiding van de commotie rond het coronapaspoort het NK-gedeelte van het toernooi naar een andere locatie te verplaatsen, zegt toernooi-secretaris Jeroen Bottema. ,,We zijn daar nog steeds mee bezig. Of het lukt? Geen idee. Ik hoop het.''  \n  \nDe woordvoerder van de gemeente bevestigde eerder gisteren dat er 'veel overleg plaatsvindt', maar verplaatsing naar een andere locatie lijkt nu van de baan.Ook Lex de Jager, advocaat van schaakbond KNSB, heeft er een hard hoofd in dat verhuizing van het NK nog een optie is. ,,Daar komt nogal wat bij kijken. Ik verwacht niet dat dit nog gaat lukken.'' \n\nOvervallen\n\nDe schaakbond is overvallen door de commotie, zegt De Jager. ,,De bond heeft dit natuurlijk nooit zo gewild. De eisen van de gemeente Hoogeveen zijn strenger dan gebruikelijk, dat kwam voor de bond ook als een verrassing.''  \n  \nDat wil niet zeggen dat de schaakbond het eens is met het verhaal van de schakers, stelt de advocaat. ,,Een eigenaar van een gebouw mag eisen stellen. Het kan zijn dat sommige schakers dat vervelend vinden, maar om dan een kort geding aan te spannen met als consequentie dat ze niet meedoen, is buiten proporties.''  \n  \nDe Jager stelt dat twee van de zes schakers inmiddels hebben toegezegd om hoe dan ook mee te doen aan het NK, dus ook als ze het kort geding verliezen. ,,Dat is fijn, en vertelt ook wel dat de schijnbaar keiharde opstelling ook relatief is.''","intensity":0,"negativity":0,"cluster_id":57,"similar_texts":"text436"},{"id":"2","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/4/2","title":"'Dit is verlammende online vrouwenhaat'","text":"### Sigrid Kaag haalt tijdens rechtszitting fel uit naar man die haar op internet met de dood bedreigde\n\nVictor Schildkamp  \n  \nDen Haag  \n  \nSigrid Kaag sprak haar bedreiger Erik van Z. gisteren rechtstreeks aan in de Haagse rechtbank. Van Z. zat twee meter schuin voor haar. Geen seconde keek hij om. Kaag vertelde dat ze bang was geworden om de post te openen en om de hond uit te laten. ,,Ik ken u niet en u kent mij niet, ik heb u geen kwaad gedaan.\" Kaag vertelde dat haar kinderen bang waren geworden om naar huis te komen. Dat het niet voor te stellen is dat dat komt door de baan van je moeder.   \n  \nDe dehumanisering van het publieke debat is daar de oorzaak van, zei Kaag. Dat is niet waar Nederland naartoe moet, zei ze. ,,We moeten het niet wegwuiven als iets wat erbij hoort. Toen ik hoorde dat de heer Van Z. in hechtenis was genomen, was ik opgelucht. Maar mijn man vroeg terecht: en wat als hij straks weer vrij is?\"\n\nSpijt\n\nSchuin voor haar keek Erik van Z. met gebogen hoofd voor zich uit. Hij barst van de spijt, zo probeerde hij althans te laten blijken. Hij keek geen seconde om naar Kaag die ook nog zei dat dit soort dreigementen vooral vrouwen treft met ideeën, talent en ambitie. ,,Die allemaal ontmoedigd raken door de onversneden en verlammende vrouwenhaat online.\"  \n  \nDe 42-jarige Erik van Z. stond bij de Haagse politierechter terecht, omdat hij via Facebook zeer recentelijk doodsbedreigingen uitte richting Tweede Kamerlid en D66-fractieleider Sigrid Kaag en naar minister van Volksgezondheid Hugo de Jonge. De man woont in Spanje - waar hij werkt als manusje van alles in de horeca - maar zit vast in de gevangenis in Alphen aan den Rijn. Van Z. begon gisteren met te zeggen dat het in een opwelling is gebeurd en dat hij zich niet realiseerde wat een impact het zou hebben.  \n  \nHij uitte zijn woede omdat hij boos was over de kabinetsformatie. Zijn woedde richting Hugo de Jonge had te maken met de coronabestrijding. Hij heeft zich niet laten vaccineren en kreeg in Spanje ook te maken met het sluiten van de horeca, waar hij zijn geld verdient.  \n  \nErik van Z. plaatste de dreigende teksten op Facebook, op de openbare Facebookgroep van D66 in Noord-Brabant en de Facebookpagina van De Jonge. ,,Bij deze geef ik u de melding dat ik voor vanavond 24.00 uur Sigrid Kaag ga aanvallen en zo ga verwonden dat ze of dood is, of nooit meer haar functie kan uitvoeren\", schreef hij.  \n  \nTwee weken eerder bedreigde hij Hugo de Jonge. ,,Vanaf morgen kunt u gerust elke seconde om u heen kijken. Ik betaal de eerste, tweede en ook de laatste kogel voor u! Ik zal er alles aan doen om dit 'Duits gedrag' te stoppen. Heel Nederland knikt maar ja. Vanaf nu ben ik gestopt met knikken en onderneem ik actie!\" Het was de snelheid waarmee dat allemaal online kan, zo stamelde hij in de rechtbank in Den Haag. Had hij maar 5 seconden nagedacht.\n\nExcuses\n\nDe in Spanje woonachtige Van Z. werd anderhalve week geleden in Nederland aangehouden. Hij zei dat het allemaal niet persoonlijk bedoeld was. ,,Je schrijft het in 20 seconden en nu zitten we hier. Ik schaam me er echt heel diep voor. Ik wil mijn oprechte excuses aanbieden aan mevrouw Kaag.\" De D66-politica keek met een kleine glimlach naar de rechter.  \n  \nDe officier van justitie wees erop dat hij meerdere keren tekeer ging op sociale media. Toch zei Van Z. geen last te hebben van woedeaanvallen. De officier van justitie eiste vier maanden onvoorwaardelijk cel. De rechter maakte er vijf maanden van, maar waarvan wel twee voorwaardelijk.  \n  \nNa afloop lichtte Kaag nog toe waarom zij juist nu van zich liet horen. Ze krijgt dagelijks haatdragende teksten, maar dit was een acute bedreiging. ,,Ik vond het belangrijk om een streep te trekken. Ik ben niet meer dezelfde onbezorgde mens als toen ik naar Nederland kwam. Het wordt onveiliger. Zo moet je niet verder willen gaan, dat kan niet.\"","intensity":0,"negativity":0,"cluster_id":58,"similar_texts":"text389"},{"id":"3","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/3/1","title":"'Drempel nepreview nu hoger'","text":"### NIEUWE WET - Belangenclubs vinden verbod op valse beoordelingen geen symboolpolitiek\n\nValse consumentenbeoordelingen vormen al jaren een ware epidemie op internet. Hoeveel reviews nep zijn, is onduidelijk, maar de schattingen in diverse onderzoeken variëren van 16 procent tot een derde of misschien nog wel meer. Eén op de tien beoordelingen is bovendien het gevolg van actieve manipulatie. Dat is het geval als een fabrikant klanten in ruil voor een positieve recensie iets belooft. Ook zijn er malafide bedrijven die tegen betaling positieve beoordelingen achterlaten bij webwinkels of op sociale media.  \n  \nOnlineverkopers hebben het er maar druk mee. Zo verwijderde onlinegigant Amazon, ook actief in Nederland, vorig jaar wereldwijd alleen al 200 miljoen nepreviews voordat ze geplaatst konden worden. Hier hebben grote webwinkels als Bol.com en Coolblue eveneens veel last van nepbeoordelingen. Maandelijks laten kopers tienduizenden recensies achter, zie die allemaal maar te screenen.  \n  \nDaarom komt het demissionaire kabinet-Rutte nu voor het eerst met regelgeving tegen de wildgroei aan nep- en misleidende beoordelingen. Vanaf voorjaar 2022 geldt een verbod op het plaatsen of laten plaatsen van valse beoordelingen bij webwinkels en digitale platforms. Internetwinkels moeten beoordelingen bovendien eerst op echtheid controleren voordat ze online getoond mogen worden. Op overtreding staat een boete van minimaal 4 procent van de omzet die een webwinkel hier boekt.\n\nConsument\n\nHet staat allemaal in het wetsvoorstel Modernisering Consumentenbescherming dat ministers Stef Blok (Economische Zaken & Klimaat) en Sander Dekker (Rechtsbescherming) gisteravond naar de Tweede Kamer hebben gestuurd. ,,Er is online nog een wereld te winnen als het gaat om het duidelijk en volledig informeren van de consument\", zegt Blok. ,,Dat geldt ook voor de aanpak van misleiding. Een uitgebreide modernisering van de consumentenbescherming en de handhaving daarvan is hard nodig.\"  \n  \nDe Consumentenbond is in zijn nopjes. Een verbod op nepreviews is zeker geen symboolpolitiek, beklemtoont de belangenclub ,,Wij vragen hier al jaren aandacht voor\", zegt woordvoerder Gerard Spierenburg. ,,Ontzettend veel consumenten baseren zich bij onlineaankopen op beoordelingen van andere consumenten. Nepreviews zetten de consument daarbij op het verkeerde been.\"  \n  \nDe belangenclub realiseert zich dat valse beoordelingen niet meteen verdwijnen door de nieuwe regels. ,,Ze verhogen de drempel echter wel degelijk.\"Ook de Autoriteit Consument en Markt (ACM) meent dat een verbod kan helpen. ,,Een specifiek verbod maakt nog veel duidelijker dat het niet is toegestaan om op internet te misleiden\", stelt Saskia Bierling.   \n  \nDe nieuwe regels schrijven verder voor dat webwinkels transparanter moeten zijn over de herkomst van reviews. Onder de nieuwe regels moeten webwinkels duidelijk aangeven of voor beoordelingen is betaald of dat zij worden beïnvloed door een contractuele verhouding met een handelaar. \n\nBelang\n\nDie openheid is hard nodig, want hoewel webwinkels nepreviews enerzijds bestrijden, hebben zij ook een belang bij zoveel mogelijk positieve beoordelingen. Een aangeprezen product wordt immers vaak beter verkocht. Zo constateerde de Consumentenbond eerder dat keukenapparatuurfabrikant Etna tot 100 euro betaalde voor een beoordeling op Coolblue. Dat financiële belang hoefde niet vermeld te worden in de review.  \n  \nBij Bol.com zijn betaalde recensies verder nog steeds veelvuldig te vinden. De Consumentenbond constateerde deze zomer dat 69 van de 70 recensies van Cup-a-Soup op Bol.com gesponsord zijn en superlovend (4,4 op 5 sterren).   \n  \nHet is maar één van de voorbeelden waarbij Unilever - of rivaal Procter & Gamble - producten weggeeft en ontvangers aanspoort een positieve beoordeling achter te laten.  \n  \nHet levert tenenkrommende reviews op voor merken als Andrélon, Dove en Lipton-thee. 'Ik heb van Unilever de Lipton Wellness Selection box gekregen om uit te proberen', stelt ene Ans op Bol.com. 'Een superleuke gevarieerde theedoos [...] Wat een mooi kadootje is dit, lekker veel keuze en de zakjes zijn prima in ge-bruik.'  \n  \nNu kost een pakje Cup-a-Soup maar enkele euro's. De meeste consumenten gebruiken beoordelingen echter met name bij dure producten als elektronica (in bijna de helft van de gevallen), hotelboekingen (44 procent) en dinertjes (33 procent), blijkt uit onderzoek van de Autoriteit Consument en Markt uit 2017. Bijna driekwart van de Nederlanders zei reviews mee te laten wegen in het aankoopproces. Zeven op de tien mensen gaven aan weleens te vermoeden dat een beoordeling niet klopt.","intensity":0,"negativity":1,"cluster_id":46,"similar_texts":"text32"},{"id":"4","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/12/1","title":"'Hongarije en Polen tarten rechtsprincipes Europese Unie'","text":"John Morijn is bijzonder hoogleraar aan de Rijksuniversiteit Groningen, gespecialiseerd in Europees recht en politiek. Maandag en gisteren zat hij gefascineerd op de publieke tribune van het Europese Hof van justitie in Luxemburg, benieuwd met welke argumenten Polen en Hongarije komen.  \n  \n\"De slagkracht van de EU staat op het spel\", zegt Morijn. \"De vraag is: hoe komt Brussel uit de impasse met Polen en Hongarije? Brussel heeft op papier veel maatregelen om de rechtsstaat te beschermen, maar geen daarvan kan voorkomen dat de situatie in Polen en Hongarije enorm achteruitgaat. We hebben het hier niet over juridische twijfelgevallen, dit zijn landen die de laatste 5 jaar in de top-3 stonden van staten die op democratisch vlak het meest achteruitgingen in de wereld. Polen is de rechterlijke onafhankelijkheid draconisch aan het ondermijnen. In Hongarije is de corruptie met Europees geld tien keer zo groot als in het tweede land op de lijst. Dat betekent dat heel belangrijke Europese principes van rechterlijke onafhankelijkheid op dit moment op de tocht staan.\"  \n  \nNu gaat het om nieuwe wetgeving. Die is nog niet gebruikt, toch?  \n  \n\"Dat klopt. Sinds 1 januari is er wetgeving van kracht die de rechtsstaat aan het budget koppelt [het zogenoemde conditionaliteitsbeginsel - SA]. Maar in een politieke deal is afgesproken dat die wetgeving pas wordt gebruikt als het Hof van Justitie heeft gezegd dat het goed is.\"  \n  \nWaarom komt het Hof nu pas daarover bijeen?  \n  \n\"Je moet niet pas zeggen, maar al. Dit is voor het Hof exceptioneel snel. Normaal gesproken duurt het meer dan een jaar voordat je überhaupt bij het gerecht terechtkomt. Het is des te bijzonderder omdat nu het hele gerecht bijeen is. Normaal komt een zaak bij een panel van 7 rechters. Nu zijn er 27 rechters. Dat gebeurt alleen in zeldzame gevallen, bijvoorbeeld bij de brexit. Dat het zo snel gaat en dat ze met zijn allen zijn betekent dat het Hof er extreem veel waarde aan hecht.\"  \n  \nWaarom moest de nieuwe wet er komen?  \n  \n\"Volgens Brussel is de enige manier om politici te overtuigen dat ze zich aan de regels moeten houden ze in hun beurs te pakken. De ondertoon is: je hoeft het niet met ons juridisch eens te zijn, maar dit is de wet. Wil je die niet, dan krijg je geen geld. Je kunt niet alleen de lusten hebben en niet de lasten.\"  \n  \nTerwijl Polen en Hongarije zeggen: het is helemaal niet duidelijk wat de rechtsstaat precies is?  \n  \n\"Ja. Nu is duidelijk genoeg wat de rechtsstaat is. In deze zitting hebben 3 Europese instellingen en 10 landen allemaal gezegd dat het voor hen geen probleem is om dit juridisch specifiek genoeg te vinden.\"  \n  \nHebben Polen en Hongarije helemaal geen punt?  \n  \n\"Ik zie dat het Hof veel vragen heeft over hoe Brussel zal aangeven waar de EU wel tegen gaat optreden en waartegen niet. Maar ik zie dat juist als voordelig voor de rechtsstaat, want die duidelijkheid werkt natuurlijk twee kanten op. Zo wordt deze regel zo specifiek en voorspelbaar mogelijk. Ik denk dat het erg in het belang is van duidelijkheid voor iedereen dat de allerhoogste rechter in Europa zijn fiat geeft en verduidelijkt binnen welke kaders dit moet worden toegepast.\"  \n  \nOp dit moment hebben Polen en Hongarije het geld dat ze van Brussel zouden krijgen, uit het coronaherstelfonds, nog niet ontvangen. Als het conditionaliteitsbeginsel nog niet is gebruikt, hoe kan dat dan?  \n  \n\"De gelden uit het coronaherstelfonds worden gezien als investeringen. Daarbij geldt een ander mechanisme, de zogeheten landenspecifieke aanbevelingen. De redenering daarachter luidt, simpel vertaald: het is niet veilig ergens te investeren als je niet weet wat er gebeurt als je een geschil krijgt met een vriendje van het regime, of je dan nog wel toegang krijgt tot een onafhankelijke rechter. Maar wat er nu op het spel staat, voor Polen en Hongarije, is hun hele EU-budget. Dat is vele malen groter dan het coronageld.\"  \n  \nHoe gek is het dat hetzelfde Polen dat vorige week nog vond dat EU-recht niet altijd geldt, deze week steun zoekt bij het Europese Hof?  \n  \n\"Daar zit een enorme spanning en de voorzitter van het Hof heeft er ook kritische vragen over gesteld.\"","intensity":0,"negativity":0,"cluster_id":24,"similar_texts":"text213"},{"id":"5","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/39/1","title":"'Ik waarschuw de hele tijd al voor dit scenario'","text":"### Baanwielrenner Yoeri Havik loopt deelname aan WK mis en is boos op KNWU\n\nToen Yoeri Havik gisterochtend een gemiste oproep had van KNWU- directeur Thorwald Veneberg wist de baanrenner al hoe laat het was. En ja hoor, geen WK. Bam. Na de euforie van de Europese titel vorige week nu het wrange gevoel. Havik zit volgende week met superbenen thuis op de bank als in het Franse Roubaix om de wereldtitels wordt gereden.  \n  \nDe internationale wielrenunie UCI houdt namelijk vast aan de regel dat continentale kampioenen alleen welkom zijn als hun land aan ten minste één wedstrijd uit de Nations Cup heeft deelgenomen. Nederland kan niet aan die eis voldoen. De bond vond dat het afgelopen jaar vanwege corona niet verantwoord om haar renners naar één van die wedstrijden in Hong Kong, Sint-Petersburg en recenter naar het Colombiaanse Cali te sturen.  \n  \nDe bond heeft geprobeerd, onder meer via de nieuwe voorzitter Wouter Bos, om dispensatie te krijgen. Maar de UCI maakt alleen een uitzondering voor de individuele nummers. Topsprinters Harrie Lavreysen en Jeffrey Hoogland zijn er daarom gewoon bij. Havik, die niet uitkomt op een individueel onderdeel, is samen met Kyra Lamberink van de sprintploeg, het grootste slachtoffer. ,,Ongelofelijk, voor dit scenario waarschuw ik de hele tijd al.\"  \n  \nHavik wist, net als de bond, dat deelnemen aan het WK zonder aanwezigheid op de genoemde Nations Cup-wedstrijden niet mocht. Vrijwel alle andere landen, op Australië en Nieuw-Zeeland na, stuurden alsnog iemand. ,,Daarom heb ik ook gezegd: stuur mij nou maar. Dan zijn we in ieder geval zeker. Ik vond het risico om daar corona te krijgen niet groter dan hier in Nederland. Maar er is niet naar mij geluisterd. Het besluit was: we gaan niet. Punt. Luister, ik ben totaal geen virusontkenner ofzo. Maar precies omdat ik wilde voorkomen wat er nu gebeurt, wilde ik het 'risico' wel nemen'', legt Havik uit.  \n  \nToch leek het alsnog goed te komen. Havik begreep van de KNWU voor het EK dat een Europese titel alsnog voldoende was voor plaatsing van het WK. ,,Dus toen wij zaterdag Europees kampioen werden, ging het dak eraf. Vanwege die titel en omdat ik dacht dat daarmee ook het WK binnen was. Totdat Thorwald mij dus belde dat het tóch niet kon. Tsja, eerst maakt de KNWU mij lekker en dan dit. Tweeënhalve dag was ik in de gloria. Nu zit ik even in zak en as. Ik ben inmiddels 30, hè. Zoveel kansen op een wereldtitel krijg je niet. Ik ben in de vorm van mijn leven, man.''  \n  \nVeneberg reageert namens de KNWU. ,,Ik snap de frustratie van een topsporter die een groot toernooi mist heel goed,'' zegt hij.\n\nHalsoverkop naar huis\n\nOver de gemiste Nations Cup-wedstrijden: ,,Wij zijn verantwoordelijk voor de gezondheid van de sporters. Neem Colombia, daar is ook een BMX-wedstrijd geweest waar de corona-zaken gewoon niet goed voor elkaar waren. Er zijn zelfs mensen halsoverkop naar huis gegaan. Moeten wij dan, terwijl we er niet achter staan, zeggen: hup, we sturen gewoon iemand die kant op en zien het verder wel? Stel er raakt een sporter ernstig ziek, dan moet ik zijn of haar ouders bellen, hè.''  \n  \nOver de onjuiste informatie richting Havik, zegt Veneberg: ,,Wij hebben in eerste instantie een incomplete mail ontvangen van de UCI. Op basis van die informatie hebben we Youri gezegd dat een Europese titel afdoende was. Later kregen we een verbeterde versie waaruit bleek dat het niet zo was. En nee, ze zijn niet coulant en geven zelfs toe dat het arbitrair is.''  \n  \nHavik koopt er allemaal niets meer voor. In het aanspannen van een rechtszaak ziet de bond geen heil. ,,Ik heb even geen zin meer om te trainen nu'', zegt Havik. ,,Mijn leven gaat ook weer verder, hoor. Ik ga nog wel nagenieten van mijn Europese titel, maar deze gemiste kans doet gewoon veel pijn.''","intensity":0,"negativity":0,"cluster_id":35,"similar_texts":"text250"},{"id":"6","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/pensioen-tien-procent-van-werknemers-bouwt-geen-pensioen-op-a4061600#20211013-79857-304","title":"‘10 pct werknemers krijgt alleen AOW’","text":"Circa 10 procent van de werknemers bouwt geen aanvullend pensioen op bovenop de AOW, aldus de Sociaal-Economische Raad dinsdag. Wie geen aanvullend pensioen heeft, kan er na pensionering flink op achteruit gaan als hij of zij terugvalt op de AOW, waarschuwt de SER. Met verwante organisaties heeft de Raad geenpensioen.nl opgericht, met informatie voor werknemers. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":66,"similar_texts":"text530"},{"id":"7","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/broekers-knol-drieduizend-extra-asielplekken-a4061618#20211013-79857-110","title":"‘Drieduizend extra asielplekken’","text":"Demissionair staatssecretaris Ankie Broekers-Knol (Asiel en Migratie, VVD) verwacht vanaf november drieduizend extra opvangplekken voor asielzoekers te hebben geregeld, zei zij dinsdag. Als de instroom van asielzoekers en nareizende familieleden van statushouders komende weken gelijk blijft, is dat volgens Broekers-Knol voldoende. Waar de extra plekken komen, wil haar woordvoerder nog niet zeggen. Broekers-Knol sprak van een „tijdelijke sterke piek” in de belasting van de opvangcentra. Die is niet alleen het gevolg van de instroom van voor de Taliban vluchtende Afghanen, maar ook van de gebrekkige uitstroom door woningnood. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":59,"similar_texts":"text450"},{"id":"8","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=6ad7a18c11d7ec02c607#/pages/46-47","title":"‘Tijd om hotel weer te openen’","text":"‘Tijd om hotel weer te openen’\n\nDe 79-jarige mevrouw Sumi Hardoar staat bij haar pand, dat na de uitspraak van de rechter open mag voor renovatie. Om het hotel weer echt te runnen, heeft zij een exploitatievergunning nodig. Een voorwaarde die aan geen enkel ander hotel wordt gevraagd door de gemeente. Vervolgens draalt diezelfde gemeente met de vergunning, omdat het hotel niet open is.\n\nFOTO RICHARD MOUW  \n\n\nNa de explosie bij de buren is er nooit een aanhouding geweest. Ook is niet duidelijk geworden voor wie het bedoeld was.\n\nFOTO ANP / HH\n\nBurgemeester Femke Halsema neemt de volgende dag polshoogte in de Korte van Eeghenstraat. Zij is zichtbaar aangedaan door de chaos die door de ontploffing is ontstaan. \n\nFOTO ROBBY HIEL  \n\n\n❮❯\n\nEigenaar Sumi Hardoar ziet levenswerk wankelen na explosie in Korte van Eeghenstraat\n\nOndernemers van 79 jaar, hoe vaak kom je die tegen? Sumi Hardoar is zo’n unieke doorbijter. Als hotelier zit ze 47 jaar in het vak. Ooit begonnen met een jeugdherberg, op haar hoogtepunt eigenaresse van twee populaire familiehotels. Tot het noodlot toesloeg. Bij Hotel Parkview in de Korte van Eeghenstraat ontplofte in de nacht van 6 juli 2019 een bom bij de buren. Sumi Hardoar kreeg de schuld. Het hotel ging dicht. Sindsdien vecht ze voor haar bedrijf. Niet lang meer, want de bodem van haar spaarpot nadert. ,,Ik word weggezet als crimineel, terwijl ik slachtoffer ben.”\n\nMascha de Jong\n\nWerklieden schilderen witte stenen op de zwarte gevel van Hotel Parkview aan de statige Korte van Eeghenstraat in Zuid. Sommige omwonenden staren vertwijfeld naar de bedrijvigheid. Gaat het hotel weer open? Wat betekent dat voor de veiligheid? Navraag bij meerdere buren leert dat er zorgen zijn.\n\nOp 6 juli 2019 verandert de straat in een ravage. Een onverlaat bevestigt ’s nachts een explosief aan de gevel van de buren van Hotel Parkview, rolt een draad over enkele tientallen meters uit en blaast de straat op. Gevels, auto’s, ruiten; werkelijk alles raakt zwaar beschadigd. Het is een godswonder dat niemand gewond raakt.\n\nOmdat acht maanden eerder, in de nacht van 23 op 24 oktober 2018, twee mannen op een scooter een handgranaat in het halletje van Hotel Parkview gooien – die uiteindelijk helemaal niet bleek af te kunnen gaan - is de optelsom op de Stopera snel gemaakt: het ontplofte explosief moet voor het hotel zijn geweest. Burgemeester Halsema laat het hotel tien dagen later sluiten.\n\nEigenaresse Sumi Hardoar (4 april 2022 wordt ze 80) probeert via de ambtelijke en rechterlijke weg onafgebroken haar onschuld te bewijzen. Maar keer op keer wordt zij afgepoeierd. Terwijl uit een WOB-verzoek van juli dit jaar blijkt dat de politie al langer dan een jaar alle onderzoeken heeft gesloten en geen verband met haar of het hotel kan leggen. Zij is ook compleet door de mallemolen gehaald in het kader van een Bibob-toetsing. Ambtenaren zeggen burgemeester Halsema al maanden dat er geen bezwaar is Hotel Parkview weer te openen.\n\nMaar dat gebeurt niet. Vanuit de Stopera ligt er nu de eis voor een exploitatievergunning. Dit in afwijking van de gemeentelijke standaard; geen hotel in Amsterdam beschikt over een dergelijke vergunning. Mevrouw Hardoar: ,,Ik heb hem aangevraagd, maar dat zet me tegelijkertijd klem. Omdat het hotel officieel niet open is, krijg ik geen exploitatievergunning, terwijl ik de exploitatievergunning nodig heb om open te mogen gaan. Ondertussen heb ik al twee jaar geen hotel kunnen runnen.” Wanhopig: „Ik kan het echt bijna niet meer betalen allemaal.”\n\n’Bel hem!’\n\nAchteraf kan ze zich wel voor haar hoofd slaan. Ze vertelde haar adviseur vlak na de aanslag dat een bekende via een appje interesse toonde in het hotel: ‘Wil je nog verkopen?’ De adviseur vond dat zij het moest melden. Maar dat ging een eigen leven leiden. De burgemeester oordeelde, blijkt uit de WOB-stukken, dat de hoteleigenaresse meer openheid van zaken had moeten geven. Sumi Hardoar: ,,Ineens werd ik beticht dat ik werd afgeperst en dat ik dit had verzwegen. Nou eerlijk, niets van dat! Ik kende die man al tientallen jaren. Hij had al vaker interesse getoond in mijn hotel. Ik heb ook gelijk tegen de politie gezegd: ‘bel hem! Contact hem!’ Maar deze man is nooit ondervraagd.”\n\nHardoar heeft het appje en het telefoonnummer van de persoon ook ter inzage gegeven aan De Telegraaf, maar deze wil ondanks herhaalde verzoeken niet inhoudelijk reageren tegenover de krant. Hardoar meldt dat hij aan haar laat weten dat hij bang is voor zijn goede naam.\n\nDe 79-jarige onderneemster voelt zich weggezet. Als kop van jut, ja zelfs als crimineel. Sommige buren in de Korte van Eeghenstraat blijven over haar praten als dader. De tranen schieten in haar ogen: ,,Dit is groot onrecht. De burgemeester heeft de hele straat bezocht, een bijeenkomst gehouden voor alle buren en ik mocht nergens bij zijn. Zij is niet een keer bij mij komen polsen hoe het met mij gaat.”\n\nWant mensen hebben geen idee. Als jonge vrouw kwam ze begin jaren zestig vanuit Suriname naar Amsterdam. Haar familie noemde haar ‘rebels’, ze redde het namelijk prima in haar eentje. Trouwen was beter voor Sumi bepaalde diezelfde familie - zo gehoorzaam was ze wel – dus dat deed ze als twintiger ook.\n\nKinkerstraat\n\nMaar uiteindelijk met vijf kinderen aan haar rokken en armoede in het huis, besloot ze de touwtjes in eigen hand te nemen. Sumi Hardoar zag op de Kinkerstraat 10-12 een winkeltje te huur staan en vroeg de eigenaar, die erboven woonde, wat het moest kosten. Als vrouw alleen startte ze er het Indian Pakistan Music House. Ze wilde de Surinaamse gemeenschap, die na de onafhankelijkheid overzees in Amsterdam vooral op bed-bad-brood-basis leefde, wat vertier brengen.\n\nMet een sprankeling in haar ogen: ,,Ik ging elke zondagavond met mijn Polootje op de boot naar Engeland. Mijn moeder lette dan op mijn kinderen. De volgende dag haalde ik in Southall, Londen honderden platen met Hindoestaanse muziek. Die laadde ik in en dan nam ik maandagavond de boot terug en was ik dinsdagmorgen weer in Amsterdam bij mijn kinderen. In het weekend was ik dan vaak al mijn platen alweer kwijt. Ik verdiende daar goed aan. Zo kon ik mijn kinderen onderhouden.”\n\nEen krot\n\nHaar buurman Henk Nahar van witgoedwinkel Best op de hoek Kinkerstraat/Nassaukade bracht haar begin jaren zeventig in contact met een kennis, die een pand aan de Binnen Wieringerstraat in het centrum aanbood. \n\nSumi Hardoar: ,,Wat ik aantrof: een krot. Ik heb het eigenhandig zo netjes mogelijk gemaakt. Ik haalde bedden bij de Makro, die ik zelf in elkaar zette. Zes bedden per kamer, twaalf kamers. Ik vroeg een tientje per nacht. Gaf ik die jongelui de volgende dag nog een kop koffie en een broodje, want ik wilde ze niet met lege maag wegsturen. Die jeugdherberg werd een hit. Wat ik verdiende, stopte ik terug in het pand, zodat ik er een eensterren-hotel van kon maken. Vandaag de dag run ik Cityview nog steeds: een respectabel en vriendelijk klein hotel met drie sterren.”\n\nStaatsgarantie\n\nToen Sumi Hardoar 34 jaar geleden eveneens aangaf dat zij interesse had in het pand op de Korte van Eeghenstraat, stond de bank nog net niet te juichen. Met de ervaringen van de Binnen Wieringerstraat in gedachten, gaven ze haar een hypotheek met staatsgarantie. Ook dit pand moest compleet opgeknapt worden. \n\nHardoar, nog steeds met iets van trots in haar stem: ,,Die staatsgarantie was in die tijd een soort van verzekering. Dat ze in je geloofden. Een medewerker van de bank zei ‘Sumi, we kennen je als harde werker, hier gaat het je ook lukken’. Die staatsgarantie ging er trouwens na vijf jaar al af, omdat het hotel al zo goed liep.”\n\nIn 2008 is Hotel Parkview voor het laatst compleet gerenoveerd. Sumi Hardoar blikt terug: ,,Ik ontving na die tijd veel vaste zakelijke klanten voor beurzen en liefhebbers van bijvoorbeeld klassieke concerten in het Concertgebouw. Ik heb er nooit aan gedacht om op mijn 65e te stoppen met werken. Ik kan niet tegen stilzitten. Bijna al mijn kinderen zitten over de hele wereld, die gaan hun gang, dus daar hoef ik niet naar om te kijken. Het hotel is echt mijn bezigheid, mijn levenswerk.” \n\nEen zoon heeft haar altijd geholpen met de hotels. Vlak na de ontploffing kreeg junior eveneens de wind van voren. Hij zou degene met criminele antecedenten zijn, werd beweerd, maar ook hij is grondig onderzocht door de politie. Sumi Hardoar: ,,Een van de redenen voor de rechter om de argumentatie van de burgemeester opzij te leggen, is dat mijn zoon ook weer een Verklaring Omtrent Gedrag heeft gekregen. Dat krijg je niet zomaar.”\n\nPolitiek spel\n\nAdvocaat Harry van Schie, die mevrouw Hardoar bijstaat, hoopt dat er snel duidelijkheid komt vanuit de gemeente over de vergunning.\n\n,,Het lijkt nu een politiek spel. Als de gemeente een vergunningsplicht instelt, moet de sluiting van het hotel eigenlijk komen te vervallen. Maar er wordt vanuit diezelfde gemeente geroepen ‘waarom zouden we een exploitatievergunning geven als het hotel toch nog gesloten is?’ Zo komt mevrouw Hardoar niet verder”, stelt Van Schie.\n\nDe rechtbank heeft gesteld dat er op basis van de Bibob-toetsing geen enkel bezwaar is tegen Hardoar of haar zoon en dat de politie geen dreiging tegen het hotel heeft kunnen vinden. Van Schie: ,,Sowieso vind ik dat de burgemeester vlak na de ontploffing ook bij mevrouw Hardoar had moeten binnenstappen. Gewoon om haar kant van het verhaal te horen. Dat verdiende zij zeker op basis van haar staat van dienst. Maar als nou later blijkt dat zowel de politie als haar eigen ambtenaren niks kunnen vinden, is dat voor de burgemeester toch helemaal reden eens het gesprek aan te gaan. Sumi Hardoar heeft verschillende malen aangedrongen op een onderhoud, omdat zij onheus is bejegend, dan ga je daar toch helemaal mee akkoord als de bevindingen van je eigen instanties daar reden toe geven?”\n\nLeeftijd\n\nVan Schie wijst ondanks het krachtige voorkomen van mevrouw Hardoar toch op haar leeftijd. ,,79 jaar is natuurlijk heel bijzonder. Maar we voelen allemaal aan dat zij niet het eeuwige leven heeft. Het is tijd om het hotel weer te openen. Daarom moet de gemeente snel over de brug komen met de vergunning. Je moet er namelijk niet aan denken dat dit een jarenlang juridisch gevecht wordt. Dat redt mevrouw Hardoar niet.”\n\nWanhopig: ’Ik kan het echt bijna niet meer betalen allemaal’\n\nIk heb er nooit aan gedacht om op mijn 65e te stoppen met werken","intensity":1,"negativity":0,"cluster_id":45,"similar_texts":"text633"},{"id":"9","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/verhoevens-vrouwen-schamen-zich-niet-voor-lust-a4061559#20211013-79857-201","title":"‘Verhoevens vrouwen schamen zich niet voor lust’","text":"Paul Verhoeven en Virginie Efira De regisseur en hoofdrolspeelster van ‘Benedetta’ over nieuwe preutsheid en  hoe het spaak liep met Verhoevens  oude scenarioschrijver Gerard Soeteman. ,Puriteinse tijden? De jaren zeventig waren een kort moment van vrijheid, zegt Paul Verhoeven. Van Zandvoort tot de Côte d’Azur lagen vrouwen topless op het strand, daarna werden de teugels aangehaald. „Nu is het lichaam weer een verboden vrucht, maar over dertig, veertig jaar is alles weer anders. Zoiets gaat in golven. Als je Xenophon leest: die komt ergens in Perzië in een dorp waar de mensen copuleren op straat. Zo waren wij ook ooit.”\n\nPaul Verhoeven (1938) oogt in juli in het Marriot van Cannes mild geamuseerd over de gemengde ontvangst van zijn nieuwste speelfilm Benedetta, het verhaal van een lesbische non in het 17de-eeuwse Pescia. Grosso modo valt de film goed binnen de Europese Unie en slecht bij het Angelsaksische smaldeel. Er zou sprake zijn van een ‘male gaze’, hoewel Verhoeven werkte met een cameravrouw, Jeanne Lapoirie. Ik wijs Verhoeven op de vele lesbische filmromances van de laatste jaren. Daarin komt het vaak na lang smeulen en smachten pas tot handtastelijkheden, waarbij de camera zedig wegdraait. „Dat is een beetje saai, nietwaar?”, vindt hij.\n\nBritten en Amerikanen. „Er is iets met hun verhouding tot het lichaam”, peinst Verhoeven. „Men valt er ook over dat nonnen in Benedetta samen zitten te poepen, alsof dat heel ongewoon is. Ik verzeker je dat we in het leger samen in de latrine zaten te poepen, ook de officieren. In een 17de-eeuws klooster was dat de historische realiteit. Mensen poepten nog niet in aparte hokjes.”\n\nVlaamse primitief\n\nEen gebrek aan gêne is juist wat Paul Verhoeven uniek maakt, stelt hoofdrolspeler Virginie Efira in Cannes. En waarom zij sinds haar vijftiende, toen ze Basic Instinct zag, zo’n fan is. „Bij hem schamen vrouwen zich niet voor hun lust en laten ze zich niet door mannen definiëren of domineren.” ‘Male gaze’? Efira: „De seksuele blik van de man en de vrouw op het lichaam verschilt volgens mij niet zo. Weet je wat erg is? Geremde regisseurs die niet over bedscènes kunnen praten en dat voor zich uitschuiven. Dan wordt alles heel verkrampt. Paul Verhoeven is als Brueghel en de Vlaamse primitieven. Hij is geïnteresseerd in de waarheid van het lichaam dat zweet, pist en bloedt. Want we zijn ons lichaam.”\n\nLees ook: ‘Paul Verhoeven werd in Cannes met zijn speelfilm ‘Benedetta’ nonsploitatie verweten. Wat is dat?’\n\nIn het Marriot komt een Aziatische journaliste toch nog even terug op die dildo gesneden uit een Mariabeeldje. Was dat grappig bedoeld? Zeker, zegt Verhoeven, dat kon de film daar goed gebruiken. Maar de Mariadildo was ook nodig voor de plot. Daarvoor moet je terug naar de bron, Judith Browns studie Immodest Acts, over de opkomst en ondergang van de lesbische non Benedetta Carlini. Verhoeven: „Professor Brown vond haar verhoorverslagen uit 1619 en 1623 bij toeval in een archiefdoos. Het enige verslag van lesbische liefde uit die tijd, zeer gedetailleerd. Hoe vaak deden ze het? Drie keer per week. Hoe vaak orale seks? Zo’n dertig maal. Wat mij trof, is dat de notulist zo geschokt was door deze bekentenis van Benedetta’s minnares Bartolomea dat zijn handschrift onvast werd. Hij streepte frases door, herformuleerde dingen. Hij kon zich seks tussen vrouwen gewoon niet voorstellen, vrouwen voelden zich toch alleen maar aangetrokken tot de superieure man? Het woord lesbisch stamt uit de 19de eeuw.”\n\nEnter de dildo. Verhoeven: „In de 16de eeuw was er wel een wet tegen lesbische liefde, daar stond de brandstapel op. Dat vond zelfs de kerk wat hardvochtig, dus werd de straf milder - tenzij er een dildo in het spel was. Dan werd het blasfemie, een inbreuk op de natuurlijke orde.” Hij had een dramatische ontknoping rond een brandstapel nodig. „In het echt werd Benedetta levenslang in het klooster opgesloten, maar dan zou de film als een nachtkaars uitgaan.” En zonder dildo geen brandstapel.\n\nVerhoeven-heldin\n\nIk bel Paul Verhoeven enkele maanden later. Hij is net terug van het filmfestival van New York, waar een plukje ultrakatholieken tegen de film betoogde. Dat ziet hij maar als gratis reclame. We komen terug op hoofdrolspeler Virginie Efira. Als Benedetta is zij geen typische Verhoeven-heldin, opper ik: nuchter, opportunistisch en berekenend. Eerder een ware gelovige wier vrome bluf nogal defensief is.\n\nLees ook de recensie van Benedetta: De drie-eenheid religie, macht en seksualiteit\n\nOp het punt van haar motivatie liep het tot Verhoevens spijt indertijd ook spaak met zijn oude scenarist Gerard Soeteman, die zijn naam van de rol liet halen. „In Gerards ogen werkt Benedetta zich via haar visioenen omhoog in een mannenwereld, maar trekt ze alle macht naar zich toe zo snel ze abdis is. Als een populist, een soort Mussolini.” Zijn film bevat die laag ook wel, aldus Verhoeven, maar voor hem doet Benedetta het primair om de liefde. „Ze wil abdis worden zodat ze een aparte slaapkamer heeft om ongestoord met Bartolomea naar bed te gaan. In haar visioenen moedigt Jezus de relatie aan: ‘Trek je kleren uit, bij mij bestaat geen schaamte’. Gerard vond dat ‘gewriemel met genitaliën’, maar mij ging het echt om een lesbische relatie in de 17de eeuw.”\n\nEn nu? Paul Verhoeven vond het vreselijk om na het voltooien van Benedetta een heel jaar op de première te wachten. Hij raakte een beetje van zijn eigen film vervreemd. Nu werkt hij aan films over de historische Jezus en over de Franse verzetsheld Jean Moulin, maar een Amerikaanse thriller oogt het meest kansrijk. „Ik ga er maar vanuit dat ik als de Portugese regisseur De Oliveira word en na mijn honderdste nog steeds films regisseer.”\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":50,"similar_texts":"text795"},{"id":"10","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=ee3e1c945d7bad356da0#/pages/4","title":"’AIVD en MIVD moeten zorgvuldiger info delen’","text":"’AIVD en MIVD moeten zorgvuldiger info delen’\n\nToezichthouder na onderzoek: \n\nDen Haag De AIVD en MIVD moeten zorgvuldiger werken als ze informatie verstrekken aan landen met een ’verhoogd risicoprofiel’. Het beleid moet beter worden uitgewerkt en de werkwijze aangescherpt, zegt de toezichthouder CTIVD na onderzoek. \n\nBij beide diensten werden fouten gemaakt bij het delen van informatie met buitenlandse diensten in landen waar zorgen zijn over bijvoorbeeld de mensenrechten. De CTIVD deed onderzoek naar gegevensuitwisselingen van zowel de AIVD als de MIVD tussen september 2019 en maart 2020. In totaal zijn tientallen voorbeelden onder de loep genomen.\n\nDe CTIVD vraagt het demissionaire kabinet om binnen drie maanden met een plan te komen om de werkwijze te verbeteren.","intensity":0,"negativity":0,"cluster_id":65,"similar_texts":"text550"},{"id":"11","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=30f1e196d58245c5867a#/pages/22-23","title":"’Barbaren’ geven macht over aan kroonprinsen","text":"’Barbaren’ geven macht over aan kroonprinsen\n\nprofiel\n\nHenry Kravis (77) en George Roberts (78) treden terug bij opkoopfonds KKR\n\nMark Garrelts \n\nNa een roerige periode van 45 jaar hebben de oprichters van het legendarische Amerikaanse opkoopfonds KKR de macht uit handen gegeven. Scott Nutall en Joseph Bae, de gedoodverfde opvolgers, nemen per direct het stokje over van de neven Henry Kravis en George Roberts (foto). Zij blijven wel betrokken binnen het bedrijf.\n\nNutall en Bae krijgen er een hele kluif aan om in de voetsporen van de grondleggers van KKR te treden. Samen met de in 2015 overleden Jerome Kohlberg stonden Kravis en Roberts aan de wieg van het agressief met schulden gefinancierd overnemen van bedrijven. Wereldwijd kregen zij grote bekendheid door de slag om het Amerikaanse tabaksbedrijf RJR Nabisco. KKR trok daarbij uiteindelijk aan het langste eind door een recordbedrag van $25 miljard neer te leggen. Maar vooral het boek ’Barbarians at the Gate’, dat de overnamestrijd uitvoerig beschreef, droeg bij aan hun roemruchte imago.\n\nOok in ons land heeft KKR een aardig woordje meegesproken met zijn private equity-activiteiten. Vooral de overname in een consortium met andere investeerders van Vendex KBB, waar de warenhuizen Bijenkorf en Hema samen met de voormalige winkelketen V&D onder vielen, sprong daarbij in het oog. Met de eigenzinnige aanpak bij het doen van overnames is KKR na de oprichting in 1976 in New York hard gegroeid. Het belegd vermogen is enorm opgelopen van $30 miljoen bij de start naar meer dan $429 miljard nu. De investeerder is daarbij onder meer actief in vastgoed, private equity en bedrijfskredieten.\n\nBij KKR hebben Nuttall en Bae een lange staat van dienst opgebouwd. Beide kopstukken kwamen in 1996 binnen bij het Amerikaanse investeringsbedrijf, waarna zij het pad naar de top volgden. In 2017 werd het nieuwe leidersduo al naar voren geschoven om op termijn de kar te gaan trekken. Volgens zakenblad Forbes kunnen beide topmannen zich al miljardair noemen. Toch staan ze in de schaduw van Kravis en Roberts, die naar schatting van Forbes vermogens hebben opgebouwd van $8,5 miljard respectievelijk $9 miljard.","intensity":0,"negativity":0,"cluster_id":33,"similar_texts":"text365"},{"id":"12","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=bf4cda373b529cba3396#/pages/4-5","title":"’Blauwe injectie’ in kwetsbare wijk","text":"’Blauwe injectie’ in kwetsbare wijk\n\nDe politie wordt met ruim 700 extra agenten versterkt.\n\nFoto 123RF\n\nMinister: miljoenen voor meer veiligheid\n\ndoor Valentijn Bartels\n\nDen Haag Met meer blauw op straat moeten vooral kwetsbare wijken in rap tempo veiliger worden. Het demissionaire kabinet kondigt aan dat de politie met ruim 700 extra agenten wordt versterkt. „Mensen gaan zien dat het veiliger is en dat ze makkelijker hun zorgen kwijt kunnen, want er is straks meer blauw op straat”, belooft minister Grapperhaus (Justitie en Veiligheid).\n\nDe Tweede Kamer trok onlangs fors meer geld uit voor veiligheid. Tegenover De Telegraaf ontvouwt Grapperhaus nu zijn plannen om met die extra miljoenen Nederland veiliger te maken. Niet alleen de politie krijgt een zetje in de rug. Ook worden opsporingsexperts, het Openbaar Ministerie (OM) en de rechtspraak gespekt met 27 miljoen euro en wordt er 25 miljoen extra geïnvesteerd in boa’s en 27,5 miljoen voor het bestrijden van seksuele misdrijven en de aanpak van online kinderporno. \n\nDe grootste slag wordt geslagen met 700 extra agenten. De politie heeft al langer te maken met een krappe bezetting, onder meer door een pensioengolf. Met extra ’blauw’ op straat wil Grapperhaus dat het merkbaar veiliger wordt op straat. „Mensen krijgen meer aanspreekpunten in de wijk en gaan ook zien dat er meer problemen worden aangepakt, vooral ook jongerenproblematiek.” Zo moet bijvoorbeeld worden voorkomen dat jongeren al vroeg worden geronseld voor drugscriminaliteit. \n\nVerschil\n\nDe CDA-bewindsman erkent dat er in sommige wijken dringend behoefte is aan extra agenten. Dat gaat vooral om achterstandswijken, al wil hij ze zelf niet zo noemen. „Wijken waar leefomstandigheden zwaarder zijn en waar veel criminaliteit is.” Juist daar moeten de extra agenten het verschil gaan maken. \n\nEen deel van de wijkagenten zal digitaal werken. „Je moet denken aan mensen die digitaal monitoren wat zich in een wijk afspeelt. Internet is ook een wijk, een soort digitaal dorpsplein. Ze kijken hoe er op berichten wordt gereageerd en letten op sexting, zedendelicten, chantage, foute anorexia-coaches en dreiging.”\n\nDe minister denkt dat de extra zak geld snel kan worden omgezet in agenten op straat. „Ik ga ervan uit dat ze over drie jaar in de wijk staan, absoluut.” Eerder was het een groot probleem om snel nieuwe agenten op te leiden, maar mede door een investering in de politieacademie voorziet de minister die problemen nu niet. „We hebben de politieacademie zeer op volle toeren draaien. Dus we gaan ervan uit dat we de komende paar jaar deze vacatures in kunnen vullen.”\n\nGrapperhaus erkent dat het beter was geweest om eerder al te anticiperen op een pensioengolf bij de politie, waardoor er nu met een krappe bezetting wordt gewerkt. „Eigenlijk hadden we in 2009 of 2010 al moeten voorsorteren.”\n\nHet demissionaire kabinet komt bovendien met een offensief tegen zedenmisdrijven. Voor de aanpak daarvan wordt 27,5 miljoen euro uitgetrokken. Dat is onder meer nodig omdat Grapperhaus seksuele intimidatie strafbaar wil stellen en met strengere wetgeving voor verkrachting komt. Daardoor is de verwachting op het ministerie van Justitie en Veiligheid dat het OM jaarlijks zo’n 300 extra seksuele misdrijven in behandeling gaat nemen. „We gaan er echt van uit dat dat meer zaken gaat opleveren”, zegt Grapperhaus. \n\nBoa’s\n\nOok voor boa’s wordt extra geld uitgetrokken: 25 miljoen euro. Dat geld wordt geïnvesteerd in opleiding van de buitengewoon opsporingsambtenaren in wijken, steden en buitengebieden. \n\n’Politieacademie op volle toeren’","intensity":0,"negativity":0,"cluster_id":2,"similar_texts":"text612"},{"id":"13","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=b236799165fbfe1a17e6#/pages/46-47","title":"’Drillrapvete Pier was doelbewust’","text":"’Drillrapvete Pier was doelbewust’\n\nDe messen werden in de vuilnisbak gevonden.\n\nfoto Dick Teske\n\nOM eist 13 jaar na dodelijke steekpartij\n\ndoor Lieke Jongbloed\n\nDen Haag Het Openbaar Ministerie (OM) heeft dinsdag 13 jaar cel wegens doodslag op klaarlichte dag op een overvolle boulevard van Scheveningen een signaal af willen geven over het gebruik van geweld in de drillrapscene.\n\nDe twee 21-jarige verdachten, Darryl L. en Roan W. uit Amsterdam, hoorden de eis zwijgend aan. De twee zouden zich volgens de officier schuldig hebben gemaakt aan doodslag door op de Pier op 10 augustus 2020 de 19-jarige Cennesthon ’Chuchu’ Janga te hebben neergestoken.\n\nRuzie \n\n„De verdachten hebben doelbewust een situatie opgezocht waarin een ruzie geregeld zou worden. \n\nEen ruzie tussen twee drillrappers in een scene waarin geweld wordt verheerlijkt. Waarin punten worden gescoord voor het plegen van geweld tegen je vijanden. Waarin het gebruik van vuurwapens en grote messen kennelijk heel normaal wordt gevonden”, zei de officier tijdens de zitting. \n\n„Bovendien was het een prachtige zomerse dag en zijn veel mensen ongewild getuige geweest van de chaos. Ze hebben het beeld gezien van het slachtoffer dat onderaan de trap vocht voor zijn leven.” Met deze woorden zette de officier haar eis van 13 jaar kracht bij. \n\nZe gaf ook aan dat doorgaans voor doodslag straffen tussen de 8 en 12 jaar worden geëist.De steekpartij was een dramatisch hoogtepunt van een ruzie tussen twee rivaliserende drillrapformaties uit Rotterdam en Amsterdam. \n\n„Maar het slachtoffer maakte geen deel uit van deze drillrap-groep”, gaf de officier nog mee. Iets dat een dag eerder ook door de familie van het slachtoffer was aangestipt.\n\nDe advocaat van Roan W. gaf aan dat er geen enkel bewijs was dat zijn cliënt een mes had gebruikt die dag. „En het mes dat aan hem wordt toegewezen heeft geen dodelijke verwonding veroorzaakt.” \n\nW. zelf verklaarde in zijn laatste woord dat die dag ook de ergste in zijn leven was.” Hij kreeg dinsdag van de officier nog een verwijt naar zijn hoofd. Hij zou op maandag in zijn cel kwetsende teksten op de muur hebben geschreven verwijzend naar deze zaak. Ook dit ontkende hij.\n\nVerdedigen\n\nDarryl L. zou zich hebben willen verdedigen op een aanval vanuit een grote groep Rotterdammers, zo stelde zijn raadsman. \n\n„En dat hij met messen rondliep wil niet zeggen dat hij heeft gestoken.”\n\nUitspraak: 4 november. \n\n’Geweld in raps wordt verheerlijkt’","intensity":0,"negativity":0,"cluster_id":58,"similar_texts":"text543"},{"id":"14","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=4a7807d7414342ef8312#/pages/30-31","title":"’Fluiten we Berghuis ook uit als we tegen de Noren in De Kuip moeten winnen?’","text":"’Fluiten we Berghuis ook uit als we tegen de Noren in De Kuip moeten winnen?’\n\nSteven Berghuis wordt door een deel van de Oranje-fans uitgefloten.\n\n,,We hebben allemaal de fluitconcerten voor Steven Berghuis in De Kuip, waar hij als Nederlands elftal-speler optrad, gehoord. De bondscoach kan zeggen dat we daar geen aandacht aan moeten besteden, maar ik doe dat wel.\n\nDit is onze eigen speler. Met ‘onze’ bedoel ik onze speler van Nederland. Hij staat daar niet als Ajacied maar als Oranje-international die alles geeft en voor zijn land voetbalt. Iedereen wil volgende maand toch dat we ons als voetbalnatie plaatsen voor het WK in Qatar? Nu komt het straks aan op de allerlaatste en belangrijkste partij tegen de Noren in Rotterdam en hebben we de kwaliteiten van Berghuis keihard nodig. We moeten winnen, maar gaan we hem dan ook uitfluiten?\n\nIk kan er werkelijk niet bij. Het hele clubgevoel moet plaatsmaken als Nederland speelt. Als speler van Ajax en later als ex-speler van Ajax heb ik heel wat interlands in De Kuip gespeeld maar ben ik nooit uitgefloten. Ik heb er ook altijd met plezier gespeeld want het is fantastisch om daar met Oranje te voetballen.\n\nWe zagen natuurlijk hetzelfde met Donarumma bij Italië, die in Milaan werd uitgefloten. Ik geloof niet dat Berghuis er zwaar van slag van raakt, maar je voelt je er niet beter door. Ik heb het één keer meegemaakt in het stadion van FC Utrecht toen we daar met Oranje speelden. Dat uitfluiten deed me pijn als international.’’","intensity":0,"negativity":0,"cluster_id":34,"similar_texts":"text249"},{"id":"15","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=3766313a4aecd8b05657#/pages/8","title":"’Golden boy’ loopt pijnlijk blauwtje","text":"’Golden boy’ loopt pijnlijk blauwtje\n\nCoolblue begon online en zet inmiddels twee miljard euro om, maar heeft ook 17 fysieke winkels.\n\nFoto ANP/HH\n\nPieter Zwart\n\n❮❯\n\nCoolblue\n\nHoe Pieter Zwart tandenknarsend beursgang moest afblazen\n\nDe beursgang van webwinkel Coolblue moest het klapstuk worden in het jongensboek van oprichter Pieter Zwart. Vanuit een studentenkamertje naar een miljardenbeursgang. Bankiers stonden te dringen om de lucratieve beursgang te mogen begeleiden. Maar beleggers staan niet in de rij voor Coolblue, al is het merk in Nederland nog zo populair. Woensdag werd de beursgang afgeblazen. De vraag is nu, of het er ooit nog van komt.\n\nEdwin van der Schoot\n\nDe zon is nog niet op als op vrijdag 1 oktober twee persberichten de wereld ingaan. In de markante millenniumtoren op de hoek van het Rotterdamse Weena zetelt sinds jaar en dag HAL. Deze investeringsmaatschappij van scheepvaartfamilie Van der Vorm is grootaandeelhouder in Coolblue. Het hoofdkantoor van Coolblue zit één deur verderop. Beide partijen kondigen om 07.15 uur aan dat Coolblue de langverwachte stap naar de Amsterdamse beurs gaat maken. \n\nDie beursgang moet Coolblue de kans geven groeigeld op te halen: 150 miljoen euro. Maar het moet Pieter Zwart, net als HAL voor bijna de helft eigenaar, ook de kans geven te cashen nu beurskoersen torenhoog staan.\n\nTeams met zakenbankiers van de Nederlandse banken, maar ook de beste mensen uit Londen van Goldman Sachs, BNP Paribas en Barclays, houden Zwart een waardering van 4 tot 6 miljard euro voor. Al oppert een enkeling dat dat wat gortig is. De bedoeling is om ongeveer een kwart van de aandelen naar de beurs te brengen. Een forse transactie dus. Pieter Zwart, die in 2000 met twee studiegenoten zijn eerste webwinkel mp3man.nl begon om mp3-spelers te verkopen, is een miljardair in spe. \n\nBeursgangen zijn kwetsbare processen, weten de bankiers. Zolang beurskoersen omhoog gaan en de markt kalm blijft, denken ze voor honderden miljoenen aan aandelen aan internationale grote beleggers te kunnen verkopen. Maar het gaat direct al mis. Op die vrijdagochtend, 46 minuten en 7 seconden nadat de persberichten verstuurd zijn, begint de Bloomberg-terminal voor financieel nieuws slecht nieuws uit te spugen.\n\nInflatie\n\nEen Brits e-commercebedrijf geeft een winstwaarschuwing af. AO World heeft last van een tekort aan vrachtwagenchauffeurs. Ook zijn er zorgen dat consumenten de hand meer en meer op de knip gaan houden door de inflatie. Een analist van de Amerikaanse bank Jefferies, dat ook aan de beursgang van Coolblue werkt, noemt het direct ’zorgelijk.’ De koers van het Britse bedrijf raast met 20 procent onderuit op de beurs in Londen.\n\nDe bankiers schrikken. Dit is wel een heel slechte timing. Maar Pieter Zwart en de onlangs bevallen cfo Daphne Smit laten zich niet uit het veld slaan. Ze wijzen erop dat Coolblue een heel ander profiel heeft. Bij de meeste webwinkels staan scherpe tarieven voorop, niet goede service.\n\nGeert van der Lande is bedrijfseconoom en docent aan de Hogeschool van Arnhem en Nijmegen. „Coolblue is anders. Ze hebben niet de laagste prijs, maar de beste service.” Maar Van der Lande weet ook: „Chiptekorten die voor problemen bij elektronicaconcerns zorgen en containerprijzen die de aanvoer van producten uit China duur en onvoorspelbaar maken, zorgen in de hele sector voor druk op de marges. En HAL wil geen mislukte beursgang.” \n\nCoolblue heeft inderdaad personeelstekorten, en de marges staan onder druk. \n\nDe week erop staat in het teken van verkoopgesprekken met grote beleggers, zoals pensioenfondsen en hedgefondsen. De bankiers proberen hen toezeggingen te ontlokken, over hoeveel aandelen ze tegen welke prijs willen hebben. Nederlandse beleggers willen wel. Maar de Angelsaksische beleggers niet. E-commerce is e-commerce, en daar zijn nu zorgen over. Tenzij er een flinke korting geboden kan worden. \n\nTot 11 oktober worden er gesprekken gevoerd. Dan nadert een keiharde deadline. Om 16.00 uur, op dinsdagmiddag 12 oktober, wil beurstoezichthouder AFM de vuistdikke prospectus hebben voor de beursgang. Anders kan het feest niet doorgaan. \n\nEn dan gaat het dinsdag helemaal mis.\n\nThe Hut Group is een andere concurrent uit Engeland, en een jaar eerder naar de beurs gegaan. Veel van de internationale banken die de aandelen destijds aan beleggers sleten, proberen nu de aandelen van Coolblue te verkopen. THG moet een winstwaarschuwing afgeven en moeilijke vragen van boze beleggers beantwoorden. Het aandeel stort die dag in elkaar. Van een beurswaarde van ruim 6 miljard euro blijft amper de helft over.\n\nDe adviseurs van Coolblue weten genoeg, en ook voor Zwart wordt het dag na dag duidelijker. Op dinsdagmiddag trekt hij op advies van de mensen om hem heen, met tegenzin, de stekker uit de beursgang. \n\nOp de Amsterdamse beurs roept het herinneringen op aan Tommy Hilfiger. Na winstwaarschuwingen van concurrenten werd diens prestigieuze beursgang in 2008 te elfder ure afgeblazen. Hilfiger is nadien op Beursplein 5 nooit teruggezien. \n\nZwart houdt ondanks alles de moed erin. Op woensdagochtend stuurt hij een filmpje de wereld in waarin hij het personeel toespreekt en met een knipoog en typerende humor een ’disclaimert’ toevoegt. Maar ’even geen glimlach vandaag’, moet zelfs hij erkennen.\n\n’Even geen \n\nglimlach\n\nvandaag’\n\nKeiharde deadline nadert","intensity":0,"negativity":1,"cluster_id":74,"similar_texts":"text294"},{"id":"16","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=38d2630a9c43d83001c2#/pages/12","title":"’Maak haalbaar plan Boijmans’","text":"’Maak haalbaar plan Boijmans’\n\nHet museum Boijmans loopt tegen de zoveelste tegenvaller aan rondom de verbouwingsplannen.\n\nfoto ANP/hh\n\ndoor Maarten Ritman\n\nROTTERDAM De zoveelste tegenvaller in de verbouwplannen voor museum Boijmans van Beuningen is Leefbaar Rotterdam in het verkeerde keelgat geschoten. De partij eist opheldering van het stadsbestuur en wil een nieuw, maar vooral haalbaar plan.\n\nDe plannen voor een volledig nieuw museum zijn er, het geld alleen niet. Eind vorige maand moest het college van burgemeester en wethouders weer een teleurstelling delen, bij de verkenning van de haalbaarheid van het ambitiescenario kwam naar buiten dat een zeker lijkende deal niet doorgaat.\n\nEr zou een nieuw paviljoen moeten komen op het parkeerterrein van drie villa’s aan de Westersingel. Het moest een nieuwe ingang vanaf het park vormen. Een klus goed voor een slordige veertig miljoen euro. Alleen komen de gemeente en de eigenaar er niet uit. \n\n„Het nieuws van een deal werd eerst bekend gemaakt en vervolgens lukken de onderhandelingen niet”, verzucht Leefbaar Rotterdam raadslid Geert Koster. „Dit is de zoveelste fuck up, dat er een keertje iets misgaat kan maar dit is de derde blunder.”\n\nRenovatie\n\nRotterdam kwam er eerder al niet uit met stichting Droom en Daad die tientallen miljoenen in de renovatie wilde pompen. Door de nieuwe tegenvaller lijkt het huidige ontwerp al niet meer haalbaar. Daarom heeft Koster een interpellatiedebat aangevraagd.\n\nHij wil ingaan op ’zowel de inhoudelijke kant van deze zaak als op de regie vanuit de gemeente inzake dit dossier’.\n\n’Fata morgana’\n\nDoordat de ambities onveranderd hoog blijven maar het geld maar uitblijft lijkt de dure verbouwing ’een fata morgana te worden’ meent Koster. Dat er telkens nieuwe zaken bij worden gehaald vanuit het museum kan er bij hem ook niet in.\n\n„Eerst was er een kenniscentrum bij bedacht, dat is geschrapt vanwege de kosten maar is er nu weer ingestopt omdat het museum het zo belangrijk vindt. \n\nOok moet er een tunnel komen dwars door het park om de kunst van andere musea veilig te vervoeren. Ik snap dat het museum dat fijn vindt maar het is gewoon megalomaan. Het museum is een soort rupsje-nooit-genoeg aan het worden.”\n\nDaarom wil hij een verantwoordingsdebat met de betrokken wethouders. Ook om te horen of er geen alternatief in de maak is zoals hijzelf voor staat. „Maak een haalbaar en betaalbaar plan!” \n\n’Dat er keer iets misgaat kan, maar dit is derde blunder’","intensity":0,"negativity":0,"cluster_id":31,"similar_texts":"text443"},{"id":"17","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=6ceab358d1026ba57463#/pages/48-49","title":"’Opheldering over Boijmans’","text":"’Opheldering over Boijmans’\n\nHet glimmende depot van Boijmans valt meer op dan het museum zelf.\n\nfoto ANP/HH\n\nLeefbaar Rotterdam wil haalbaar en betaalbaar plan\n\ndoor Maarten Ritman\n\nROTTERDAM De zoveelste tegenvaller in de verbouwplannen voor museum Boijmans van Beuningen is Leefbaar Rotterdam in het verkeerde keelgat geschoten. De partij eist opheldering van het stadsbestuur en wil een nieuw, maar vooral haalbaar plan.\n\nDe plannen voor een volledig nieuw museum zijn er, het geld alleen niet. Eind vorige maand moest het college van burgemeester en wethouders weer een teleurstelling delen, bij de verkenning van de haalbaarheid van het ambitiescenario kwam naar buiten dat een zeker lijkende deal niet doorgaat.\n\nEr zou een nieuw paviljoen moeten komen op het parkeerterrein van drie villa’s aan de Westersingel. Het moest een nieuwe ingang vanaf het park vormen. Een klus goed voor een slordige veertig miljoen euro. Alleen komen de gemeente en de eigenaar er niet uit.\n\n„Het nieuws van een deal werd eerst bekend gemaakt en vervolgens lukken de onderhandelingen niet”, verzucht Leefbaar Rotterdam raadslid Geert Koster. „Dit is de zoveelste fuck up, dat er een keertje iets misgaat kan maar dit is de derde blunder.”\n\nRotterdam kwam er eerder al niet uit met stichting Droom en Daad die tientallen miljoenen in de renovatie wilde pompen. Door de nieuwe tegenvaller lijkt het huidige ontwerp al niet meer haalbaar. Daarom heeft Koster een interpellatiedebat aangevraagd.\n\nHij wil ingaan op ’zowel de inhoudelijke kant van deze zaak als op de regie vanuit de gemeente inzake dit dossier’.\n\nDoordat de ambities onveranderd hoog blijven maar het geld maar uitblijft lijkt de dure verbouwing ’een fata morgana te worden’ meent Koster. Dat er telkens nieuwe zaken bij worden gehaald vanuit het museum kan er bij hem ook niet in.\n\n„Eerst was er een kenniscentrum bij bedacht, dat is geschrapt vanwege de kosten maar is er nu weer ingestopt omdat het museum het zo belangrijk vindt. Ook moet er een ondergrondse tunnel komen dwars door het park om de kunst van andere musea veilig te vervoeren. Ik snap dat het museum dat fijn vindt maar het is gewoon megalomaan. Het museum is een soort rupsje nooit genoeg aan het worden.”\n\nDaarom wil hij een verantwoordingsdebat met de betrokken wethouders. Ook om te horen of er geen alternatief in de maak is zoals hijzelf voor staat. „Maak een haalbaar en betaalbaar plan!”","intensity":0,"negativity":0,"cluster_id":31,"similar_texts":"text234"},{"id":"18","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=42ef08afbb3aa055c728#/pages/6-7","title":"’Pas op de Chinezen’","text":"’Pas op de Chinezen’\n\nSteeds meer Chinese studenten volgen universitair onderwijs in Nederland. Volgens het ministerie van Onderwijs is het aantal Chinese studenten bijna verdubbeld. \n\nFoto’s ANP/HH\n\nPVV-Kamerlid Harm Beertema: veiligheidsdiensten betrekken bij screening van uitwisselingsstudenten en -wetenschappers. \n\nMinister Ingrid van Engelshoven (Onderwijs) vindt dat controle vooral ’proportioneel’ moet zijn.\n\nKamerlid Jan Paternotte van D66: „China loopt te vaak met onze kennis weg zonder dat er iets tegenover staat.” \n\n❮❯\n\nSpionage\n\nKamer wil meer controle op wetenschappelijke samenwerking:\n\nDe Tweede Kamer wil meer controle op wetenschappelijke samenwerking met China. Dat moet voorkomen dat het land spioneert, intellectueel eigendom steelt en hier opgedane kennis gebruikt om de eigen bevolking te onderdrukken. De Kamer spreekt er vandaag over met deskundigen, onder meer van de AIVD.\n\n’We moeten alerter zijn, minder naïef’\n\nJessy Burgers en Niels Rigter\n\nChina is als wetenschappelijke supermacht niet te negeren. Het heeft na de VS het grootste onderzoeksbudget ter wereld en is hard op weg wereldleider te worden op het gebied van kunstmatige intelligentie. Nederlandse kennisinstellingen willen hierom graag aangehaakt blijven bij China.\n\nIntussen volgen steeds meer Chinese studenten universitair onderwijs in Nederland. Volgens het ministerie van Onderwijs is het aantal Chinese studenten bijna verdubbeld. Ze studeren in de vakgebieden landbouw, techniek, economie en natuurwetenschappen.\n\nVeel geld\n\nDe wereldmacht steekt veel geld in onderzoek in strategische wetenschappelijke sectoren, beschikt over een grote pool van onderzoekers en stuurt graag jonge onderzoekers met beurzen naar het buitenland, somt Clingendael-onderzoeker Ingrid d’Hooghe de verlokkingen van samenwerking met China op. Bovendien beschikt het land over veel dure onderzoeksapparatuur en big data, en is de band met de maakindustrie een gegeven, bijvoorbeeld voor halfgeleiders en batterijen voor elektrische voertuigen. \n\nDat de samenwerking niet alleen maar wetenschappelijke vooruitgang brengt, is al jaren duidelijk. De inlichtingendienst AIVD waarschuwt voor het risico van spionage en diefstal van intellectueel eigendom. Instituut Clingendael wijst eveneens op politieke beïnvloeding van ons hoger onderwijs vanuit China. Het leidt tot zelfcensuur bij onderzoekers. \n\nZo kreeg de Rijksuniversiteit Groningen afgelopen vijf jaar geld uit China om de leerstoel Chinese taal en cultuur te bekostigen – Peking betaalde de helft van het salaris van een hoogleraar. In zijn contract zou een verbod staan om ’het imago van China te beschadigen’. Nadat hier ophef over was ontstaan, besloot de universiteit de samenwerking te beëindigen. \n\nOnderzoekers van de Rijksdienst voor Ondernemend Nederland (RVO) namen 183 wetenschappelijke samenwerkingsverbanden tussen Nederland en China onder de loep en vonden bij ’ruim 30’ daarvan ’mogelijke risico’s’. \n\nDe universiteiten zelf zien risico’s voor de manier waarop in Nederland opgedane kennis wordt ingezet, schetst de koepel VSNU. \n\nZo kan kunstmatige intelligentie geautomatiseerd cameratoezicht geschikt maken voor onderdrukking en kunnen studenten informatica worden gerekruteerd door de overheid om in te breken bij bedrijven en overheden. \n\nOnlangs bleek uit publicaties van RTL en onderzoekscollectief FTM dat Nederlandse dna-wetenschappers, onder meer van de Erasmus MC en het LUMC, met Chinese collega’s samenwerken bij het ontwikkelen van omstreden dna-databanken. \n\nMet de techniek valt op basis van dna-sporen op te maken hoe iemand eruitziet. In Nederland gebruikt om misdaden op te lossen, maar in China wordt de technologie ook ingezet om politieke tegenstanders te bestrijden. \n\nVolgens hoogleraar Yves Moreau van de Universiteit van Leuven zet de Chinese politie de dna-technieken in om de grootste minderheid, de Oeigoeren, te onderdrukken.\n\nVolgens de VSNU maken universiteiten zich zorgen, vooral over de waarborging van academische vrijheden, maar missen ze handvatten om er iets tegen te doen. „We kunnen het China-beleid niet aan universiteiten overlaten”, vindt Kamerlid Jan Paternotte van D66. „We moeten alerter zijn, minder naïef. China loopt te vaak met onze kennis weg zonder dat er iets tegenover staat.” \n\nGesloten deuren\n\nVolgens PVV-Kamerlid Harm Beertema valt er van minister Van Engelshoven (Onderwijs) weinig te verwachten. \n\nHij wil dat de veiligheidsdiensten worden betrokken bij de screening van uitwisselingsstudenten en -wetenschappers. De AIVD staat de Kamer vandaag achter gesloten deuren te woord. \n\nDe PvdA vindt dat er bij wetenschappelijke samenwerking met China ’altijd rekening moet worden gehouden met de mogelijkheid dat de uitkomsten van die samenwerking door de Chinese autoriteiten misbruikt kunnen worden tegen de eigen bevolking’.\n\nVVD en CDA hebben eerder voorgesteld in een motie om studenten voor bepaalde risicovolle studies te screenen, zoals ook al gebeurt bij studenten uit Iran en Noord-Korea. \n\nVan Engelshoven zag hier niks in. Ze vindt dat controle vooral ’proportioneel’ moet zijn.\n\nDe Kamer vindt dat de minister strenger moet zijn, een gevoel dat leeft van links tot rechts en amper politiek van aard is. \n\nDe hoorzitting van vandaag met experts is een opstap naar een scherpere houding. Het Rathenau Instituut, ook gehoord in de Kamer, doet al wat suggesties. \n\nZo moeten universiteiten behoedzamer omgaan met financiering vanuit private instellingen, zeker als het gaat om onderzoek dat ook voor militaire doeleinden kan worden ingezet. \n\nBovendien moet de screening van bijvoorbeeld visa beter en moet er een toetsingscommissie komen voor veiligheidsrisico’s.\n\nAIVD waarschuwt voor diefstal van intellectueel eigendom","intensity":0,"negativity":0,"cluster_id":70,"similar_texts":"text611"},{"id":"19","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=f65b4185da749f5144e3#/pages/16-17","title":"’Trend te ver doorgeslagen’","text":"’Trend te ver doorgeslagen’\n\nDeelnemers vinden genderneutraal speelgoed onzin\n\nGenderneutraal speelgoed is niet besteed aan de stellingdeelnemers. Een overgrote meerderheid (91%) ziet met lede ogen aan hoe Lego in navolging van andere speelgoedmerken en -winkels afstapt van de labels ’voor jongens’ en ’voor meisjes’. \n\nSophie Zimmerman\n\nEén van hen verwoordt het zo: „Ik begin een beetje genderneutraal-moe te worden. In de huidige wereld lijkt het erop dat, hoe extremer je voor je gender uitkomt hoe groter het podium is dat je krijgt.” En een ander meent: „Speelgoed is voor iedereen en je hoeft echt niet apart te vermelden dat dit genderneutraal is.”\n\nEen groot deel van de respondenten vindt dat de genderneutrale trend doorslaat. „Het wordt steeds gekker. Je moet toch kunnen kiezen en zelf bepalen wat je koopt? Er zijn nu eenmaal jongens en meisjes. We zijn toch niet allemaal genderneutraal? Je kunt toch zelf kiezen welk speelgoed leuk is voor je kind. Dit draait echt door”, aldus één van hen. „Er zijn nu eenmaal biologische verschillen tussen man en vrouw”, stelt ook een ander. „Die poets je niet weg door overal het stickertje genderneutraal op te plakken.”\n\nDe meeste stellingdeelnemers (96% ) zijn het eens met sociale wetenschappers die stellen dat jongens en meisjes over het algemeen andere interesses hebben en dat je dat niet verandert door speelgoed andere labels te geven.\n\n„In de basis zijn jongens gewoon jongens en meisjes gewoon meisjes met beiden hun eigen interesses, die ze als het goed is zelf kunnen ontwikkelen als ze in een gezonde omgeving zonder vooroordelen opgroeien”, gelooft een respondent. „Ik ben ervan overtuigd dat kinderen van nature een voorkeur hebben voor soorten speelgoed en dat dit niet door ‘de industrie’ wordt bepaald. Ik heb twee zoontjes, één daarvan speelt ook graag met babypoppen. Deze kopen we gewoon samen in de speelgoedwinkel en hoeft van mij geen genderneutraal label te krijgen. In de basis gaat het denk ik mis bij de acceptatie en verdraagzaamheid in de maatschappij. Want ‘dansen is voor meisjes’ en ‘alle jongens moeten superhelden leuk vinden’. Ik denk kortom dat het probleem ligt bij de bevooroordeelde medemens en niet bij de fabrikanten of speelgoedwinkels.”\n\nVoorstanders van genderneutraal speelgoed (6%) hekelen het gebrek aan tolerantie bij volwassenen als het om gender gaat. „Stereotype speelgoed zou inderdaad veranderd moeten worden”, reageert één van hen. „Maar waar vooral verandering nodig is, is bij het aankoopgedrag van veel ouders en andere familieleden. Niet alleen bij speelgoed maar ook bij kleding. Aandacht op de lagere school voor dit onderwerp zou ook niet verkeerd zijn. Waarom is roze voor meisjes en blauw voor jongens? Waarom ‘moet’ een meisje lang haar hebben en een jongen kort haar? Het ligt dus ook aan het stukje opvoeding.”\n\n„Het grote probleem is niet het speelgoed zelf. Het grote probleem is de starre houding van volwassenen die hun kinderen zeggen met welk speelgoed ze horen te spelen. En met welk speelgoed ze niet horen te spelen”, vindt ook een ander. Zeker 35% van de deelnemers zou geen gendertypisch speelgoed kopen voor het andere geslacht, 56% doet dat echter wel.\n\nVelen (82%) zien genderneutraliteit vooral als een marketingtruc. „Dit is gewoon gratis reclame voor Lego met de feestdagen in het verschiet.”\n\n’Veel verschil tussen jongens en meisjes’","intensity":1,"negativity":0,"cluster_id":3,"similar_texts":"text387"},{"id":"20","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=fa2e5c36cf94574714b1#/pages/30-31","title":"’Uitfluiten Berghuis verdient geen aandacht’","text":"’Uitfluiten Berghuis verdient geen aandacht’\n\nSteven Berghuis zoekt zijn tegenstander op tegen Gibraltar.\n\nROTTERDAM Bondscoach Louis van Gaal verwacht dat er bij het laatste WK-kwalificatieduel Nederland-Noorwegen op 16 november ander publiek zit in Stadion Feyenoord en Steven Berghuis niet wordt uitgefloten. De Ajacied was in het shirt van Oranje tegen Gibraltar maandag voor het eerst terug in De Kuip sinds zijn vertrek bij Feyenoord. Iedere keer als de buitenspeler aan de bal was, werd hij door een klein deel van de fans uitgefloten. Later verstomde het enigszins, totdat zijn wissel na een uur door sommige aanhangers met gejuich werd ontvangen.\n\n„Het is een beetje raar, maar we moeten het niet groter maken dan het is”, aldus Van Gaal. „Het zijn ook niet zoveel mensen die floten en daar moet je niet zoveel aandacht aan besteden. Het verdient geen aandacht.”\n\nVanuit de bondscoach, internationals en KNVB valt geen statement te verwachten over de gang van zaken bij Nederland-Gibraltar als steun voor Berghuis. „Nee”, antwoordde Van Gaal kort, om eraan toe te voegen dat hij hetzelfde had meegemaakt in De Kuip en hij er nog steeds is, evenals Berghuis trouwens. Alleen gebeurde dit in het shirt van Oranje. Denzel Dumfries, die als rechtsachter aan dezelfde kant speelde als Berghuis, had het gefluit vanaf de tribunes ook duidelijk gehoord. „Je wist dat het kon gebeuren. Het ligt gevoelig in Rotterdam. Volgens mij heeft hij er als voetballer geen last van gehad. Je zag dat hij er stoïcijns onder bleef. Nee, een statement lijkt me niet nodig.” Overigens refereerden ook Rafael van der Vaart en Pierre van Hooijdonk in de nabeschouwing bij de NOS aan het uitfluiten van Berghuis en zeiden zich eraan te storen. Ex-international Bart Latuheru, maandag namens De Telegraaf rapporteur bij de interland, zei dat Berghuis zo alvast kon wennen aan wat hem op zijn 30e verjaardag op 19 december te wachten staat. Dan komt hij met Ajax op bezoek bij Feyenoord.","intensity":0,"negativity":0,"cluster_id":34,"similar_texts":"text484"},{"id":"21","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=4d069cdaba78e30adf17#/pages/1","title":"’Veiliger door extra blauw op straat’","text":"’Veiliger door extra blauw op straat’\n\ndoor Valentijn Bartels\n\nDen Haag De politie krijgt er ruim 700 extra agenten bij die vooral kwetsbare wijken veiliger moeten maken. Demissionair minister Grapperhaus (Justitie en Veiligheid) belooft dat een investering zich binnen drie jaar vertaalt in meer ’blauw’ op straat.\n\nDe CDA’er zegt in De Telegraaf dat de agenten een wezenlijk verschil gaan maken. „Mensen gaan zien dat het veiliger is en dat ze makkelijker hun zorgen kwijt kunnen, want er is straks meer blauw op straat.” De Tweede Kamer trok tijdens de algemene politieke beschouwingen fors meer geld uit voor veiligheid. Vanuit de politie klinken namelijk al langer zorgen over te krappe bezetting. Ook gaat er 27 miljoen euro naar opsporing, OM en rechtspraak. \n\n’Injectie’ Pagina T4","intensity":0,"negativity":0,"cluster_id":2,"similar_texts":"text102"},{"id":"22","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=2f4e9389816219b84a91#/pages/40-41","title":"’Verder’ van Simone Kleinsma mist rauwe rand","text":"’Verder’ van Simone Kleinsma mist rauwe rand\n\nSimone Kleinsma lijkt de emoties uit de weg te gaan.\n\nFoto Roy Beusker\n\nWat: muziektheater\n\nSpel: Simone Kleinsma\n\nTekst: Frank Houtappels\n\nRegie: Ruut Weissman\n\nMuziek: Menno Theunissen, Maria Martinez Payà \n\nInfo: simonekleinsma.nl \n\nRouwen is een complex proces. Wanneer ga je bijvoorbeeld je verjaardag weer vieren nadat je je partner in een oogwenk bent verloren, en je nog half in shock verkeert? Simone Kleinsma vertelt in haar nieuwe voorstelling Verder hoe ze na de dood van haar man Guus Verstraete, heeft moeten leren hoe je alleen verder gaat. En vooral: hoe je jezelf terug vindt.\n\nNa haar succesvolle shows Songs from the heart, Simone’s songbook en Simone! begeeft ze zich met Verder op een ’nieuw, persoonlijker pad’. Tenminste, zo wordt de voorstelling aangekondigd. Het is niet de bedoeling om te gaan snotteren, liet ze in een interview weten. Dat is begrijpelijk. Je moet het wel aankunnen om een kwetsbaar onderwerp als verlies centraal te stellen. Maar het kan ook niet de bedoeling zijn dat je je emoties uit de weg gaat. En dat is wel wat er gebeurt in de voorstelling Verder. Echt dichtbij zichzelf (en het publiek) komt Kleinsma niet.\n\nOm een nieuw begin te kunnen maken, zul je eerst moeten opruimen. Zowel in je huis als in je hoofd, is het motto van deze show. En dit vormt ook de rode draad in de korte, wat afstandelijke anekdotes tussen het muzikale repertoire door. Simone vraagt zich af wat weg kan, wat ze wil houden, waar ze nog over twijfelt. Een camera bijvoorbeeld. Zelf heeft ze er niets mee, maar voor haar man was het zijn favoriete verzamelobject. Wat doe je daar dan mee?\n\nDuidelijk meer op haar gemak voelt ze zich in het muzikale deel. Voor Verder zijn er bestaande nummers bewerkt en nieuwe liedjes gemaakt door onder meer Thomas Acda en Henny Vrienten. Goed in het gehoor liggende chansons, perfect uitgevoerd door Kleinsma zelf, pianist Menno Theunissen en percussioniste Maria Martinez Payà. \n\nSpeels en temperamentvol is de wisselwerking tussen Simone en Maria, vooral wanneer ze zich samen al zingend op slagwerk begeleiden. Nieuwe nummers als In de wolken (tekst: André Breedland, muziek: Theo Nijland) en ouder repertoire als De lucht zit nog vol dagen (Gerard van Maasakkers) raken in woorden, maar worden te gelikt uitgevoerd om daadwerkelijk te ontroeren. Net als Mij kan niets gebeuren (tekst: Paul van Vliet, muziek: David Middelhoff) en Dans je mee met mij (Noa) op zichzelf mooie nummers zijn. Als geheel is Verder onderhoudend, maar de show mist de rauwe randjes die ervoor zorgen dat je echt geraakt wordt.\n\nMaaike Staffhorst  \n\n\nMuzikaal meer op gemak","intensity":0,"negativity":0,"cluster_id":11,"similar_texts":"text159"},{"id":"23","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=ea41448264cab858e0bb#/pages/40-41","title":"#MeToo in de Middeleeuwen","text":"#MeToo in de Middeleeuwen\n\nMarguerite (Jodie Comer) heeft het laatste woord in ’The last duel’.\n\n’The last duel’\n\nWat: historisch drama\n\nRegie: Ridley Scott\n\nMet: Matt Damon, Jodie Comer, Adam Driver\n\nDe #MeToo-storm is ook aan Matt Damon en Ben Affleck niet ongemerkt voorbij getrokken. Dat de vrienden voor het eerst sinds Good Will Hunting (1997) weer samen een scenario schreven, zal daar gezien de thema’s in het historische drama The last duel niet helemaal los van staan. Alsof ze willen zeggen: we hebben ons lesje geleerd.\n\nZe vroegen Nicole Holofcener er als co-scenarist erbij. Zij tekende voor het vrouwelijk perspectief in dit historische drieluik over het laatste officiële ridderduel tot de dood, dat in 1386 in Frankrijk werd uitgevochten. The last duel, geregisseerd door veteraan Ridley Scott, toont de aanleiding tot dat treffen vanuit drie verschillende gezichtspunten, in de stijl van Kurosawa’s Rashomon (1950). \n\nJean de Carrouges (Matt Damon) is een Normandische vechtjas met riddersporen die veel van huis is. Als zijn echtgenote Marguerite (ontdekking Jodie Comer) zijn vriend Jacques Le Gris (Adam Driver) ervan beschuldigt dat hij haar heeft verkracht, voelt Jean zich vooral in zijn eigen eer aangetast. Hij eist een duel tot de dood en zet daarmee ook het leven van zijn vrouw op het spel.\n\nMarguerite’s visie op de gebeurtenissen vormt het sluitstuk van The last duel en zet de machteloze rol van haar personage in perspectief, in een vakkundig gemaakte film die z’n moderne agenda vaak wat al te duidelijk laat doorschemeren. \n\nM.W.","intensity":0,"negativity":0,"cluster_id":44,"similar_texts":"text579"},{"id":"24","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/11/1","title":"#Metoo in Vlaanderen: tv-maker voor de rechter","text":"### Bart De Pauw moet zich verdedigen tegen aantijgingen van negen vrouwen\n\nIn Nederland is hij niet zo bekend, maar in Vlaanderen is de 53-jarige Bart De Pauw een begrip. Al tientallen jaren maakt hij succesvolle programma's voor de publieke omroep VRT. Meestal in het komische genre, met titels als Buiten de Zone (een sitcom met sketches), Het geslacht De Pauw (een parodie op realitysoaps), Schalkse Ruiters (sensationele reportages waarvan de kijkers moesten raden welke echt was) en De Mol (waarvoor hij een Gouden Roos van Montreux kreeg).   \n  \nDe Pauw is bovendien niet alleen acteur, maar ook scenarist, regisseur en producer (hij heeft zijn eigen productiehuis). De kwestie die hem nu al vier jaar van het scherm houdt, begint te rollen in 2017. Het is de tijd van Harvey Weinstein en #Metoo. In Vlaanderen zijn er geruchten dat dit soort grensoverschrijdend gedrag ook daar plaatsvindt. Als de VRT vervolgens mensen die via een productiehuis voor de omroep werken oproept om hun verhaal te doen, gaan de alarmbellen helemaal af. Over wie gaat het? En wat heeft hij gedaan?   \n  \nDe Pauw komt al snel zelf met een video waarin hij duidelijk maakt dat het om hem gaat. Hij blijkt door de VRT de deur uit te zijn gewerkt en is daar erg verontwaardigd over: ,,Voor alle duidelijkheid, dit is geen grap. Deze week heeft de VRT-directie mij te kennen gegeven dat ze de samenwerking met mij na dertig jaar onmiddellijk stopzetten. Zowel met mij als schermgezicht als televisiemaker.'' Hij heeft geen idee waar het over gaat. \n\nHopeloos verliefd\n\nNu, vier jaar later, staat hij voor de rechter in Mechelen. Hij moet zich verdedigen tegen de aantijgingen van negen vrouwen. De beschuldiging luidt: digitale overlast en belaging. In de zaak zijn meer dan tachtig mensen ondervraagd, De Pauw zelf is vier keer verhoord en justitie heeft vijf weken lang zijn telefoon afgeluisterd. Hij zou de vrouwen (actrices, een journaliste, een styliste en ex-medewerksters) stelselmatig hebben lastiggevallen.   \n  \nDe verhalen liegen er niet om. De 'overlast' had telkens hetzelfde stramien. Eerst zegt hij dat hij hopeloos verliefd is (,,Ik ben een beetje verliefd op u, maar het voelt wel prettig\"), daarna stuurt hij gedichtjes en liefdesliedjes, uiteindelijk wordt het dwingender en volgen er 'expliciete en pornografische sms'jes'. Een van de vrouwen zou in enkele weken tijd meer dan negenhonderd berichtjes hebben gekregen. Een ander vreest dat haar afwijzing van De Pauw gevolgen heeft gehad voor haar carrière. Ze zou naast een baan als presentator bij De Pauws productiebedrijf hebben gegrepen. Een van de advocaten van de vrouwen vat het zo samen: ,,Telkens was het een amoureuze benadering van jonge vrouwen in een afhankelijke positie in de tv- en filmbranche.''  \n  \nSommige vrouwen liet hij snel met rust, anderen hebben aangegeven dat ze 'veel stress' hadden en 'slapeloze nachten'. Ze zouden ook 'langzaam geïsoleerd' zijn geraakt. Er zijn in de afgelopen jaren verschillende bemiddelingspogingen gedaan, maar omdat De Pauw volgens de tegenpartij 'nauwelijks schuldbesef' toonde, is de gang naar de rechter gemaakt. ,,De Pauw is geen monster'', zei de aanklager. ,,Hij komt eerder over als iemand met een zielige kant. Dat maakt hem menselijker, maar niet onstrafbaar.''  \n  \nDe advocaten van de vrouwen hopen dat het een 'sereen' proces wordt, maar realiseren zich dat het misschien anders wordt. ,,We zullen ook over zaken moeten spreken die binnen de privésfeer liggen'', zegt Christine Mussche. ,,Het enige dat deze dames willen, is de erkenning dat er sprake was van strafbaar gedrag. Ze vragen 1 symbolische euro, dus om geld draait dit niet.''  \n  \nDe Pauw zelf toonde zich gisterochtend bij aankomst in de rechtbank strijdbaar. ,,We hebben er vier jaar op moeten wachten en we zijn er klaar voor. Ik zal blij zijn als het voorbij is. Maar het zal bruut worden, denk ik.''  \n  \nHet proces duurt twee dagen. Gisteren kwamen de vrouwen aan het woord, vandaag is het de beurt aan De Pauw.","intensity":0,"negativity":0,"cluster_id":28,"similar_texts":"text22"},{"id":"25","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=3d2257902d83c4284c8d#/pages/26","title":"1 op 10 zonder pensioen","text":"1 op 10 zonder pensioen\n\nWerknemers\n\nCirca een op de tien werknemers bouwt geen aanvullend pensioen op bovenop de AOW. Dat meldt de Sociaal-Economische Raad (SER). De belangrijkste adviseur van de regering en parlement heeft daarom een meld- en informatiepunt opgericht om het voor werknemers en werkgevers eenvoudiger te maken om tot een pensioenregeling te komen: geenpensioen.nl.\n\nDe SER waarschuwt dat mensen zonder aanvullend pensioen er na hun pensionering financieel flink op achteruit zullen gaan als ze terugvallen op de AOW. Ook voor ondernemingen is een pensioenregeling volgens de SER belangrijk. Deze maakt een werkgever onder andere aantrekkelijker voor nieuwe werknemers.","intensity":0,"negativity":0,"cluster_id":66,"similar_texts":"text726"},{"id":"26","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/8/4","title":"Aanval met pijl en boog","text":"Meerdere mensen zijn in Noorwegen gedood door een man met pijl en boog. Anderen zijn gewond geraakt door de aanval, die gisteravond plaatshad in het Noorse Kongsberg, 85 kilometer ten westen van de hoofdstad Oslo.  \n  \nDe verdachte is aangehouden, aldus de politie, die ervan uitgaat dat het gaat om één dader die op verschillende plekken toesloeg. Volgens de politie begon de man met schieten in een supermarkt.","intensity":0,"negativity":1,"cluster_id":52,"similar_texts":"text619"},{"id":"27","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=2bf4892ecc5329c73816#/pages/46-47","title":"ADE barst ’eindelijk’ weer los","text":"ADE barst ’eindelijk’ weer los\n\nVanaf woensdag tot en met zondag is het ADE-feest terug in de stad. \n\nfoto ANP / HH\n\ndoor Bart Wijlaars\n\nAmsterdam Er zal dit jaar geen congres plaatsvinden en clubs, discotheken en andere locaties moeten om middernacht de deuren sluiten. Maar met meer dan 350 evenementen op ruim 140 locaties verspreid over vijf dagen spreken festivaldirecteuren Jan-Willem van de Ven en Meindert Kennis toch van een nagenoeg volwaardig Amsterdam Dance Event. Vanaf woensdag is het eindelijk weer dansen geblazen.\n\nCrisismanagers zou je ze kunnen noemen. Tegen wil en dank. Van de Ven en Kennis namen hun directiestoelen na de editie van 2019 in en staan nu pas voor hun eerste echte ADE, al is het er één zonder het bijbehorende congres. Wat het tweetal eerst van het hart moet is een pluim aan alle locaties, organisatoren en andere mensen die meewerken aan ADE.\n\n,,Dat we hier nu zitten aan de vooravond van een ADE 2021... De dance- en uitgaanssector hebben een ongelooflijke flexibiliteit en veerkracht getoond in wat we gerust uitzonderlijke omstandigheden mogen noemen”, aldus Van de Ven. ,,We hebben uiteindelijk pas na de persconferentie van 14 september de knoop doorgehakt ADE te laten doorgaan dit jaar”, helpt hij in herinnering. ,,Daarmee hebben we niet alleen onszelf vier weken keihard werken bezorgd. Iedereen die meewerkt is van nul naar honderd gegaan op dat moment.” \n\nKennis, nuchter: ,,Het is stressvoller weinig te doen in onzekerheid dan het kneiterdruk te hebben met een haalbaar doel. Binnen de regels moeten we bovendien best een aardig feestje kunnen bouwen.” Want wat overduidelijk geworden is, aldus Van de Ven: ,,Er is behoefte aan dance, aan dansen, uitgaan, aan sociaal contact. Unmute us was het grootste protest sinds jaren. Dat al die mensen daarvoor de straat op zijn gegaan betekent écht iets. Het zegt genoeg dat bijna alle ADE-evenementen uitverkocht zijn. Muziek verbindt en dat hebben veel bezoekers twintig maanden moeten missen.”\n\nDat ADE het dit jaar zonder conferentie moet doen vindt de directie uiteraard jammer. ,,Het was na 14 september praktisch niet haalbaar om nog een volwaardige conferentie op poten te zetten. Ten eerste omdat we nog met allerlei reisrestricties zaten voor de bezoekers uit Amerika en Azië. Ten tweede omdat we de mankracht niet hadden, gezien de focus die het festival eiste.”\n\n’Behoefte aan dance’","intensity":0,"negativity":1,"cluster_id":50,"similar_texts":"text94"},{"id":"28","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/34/1","title":"Advocaat tegen Van Marwijk: 2-2","text":"Het duel tussen de Nederlandse bondscoaches Bert van Marwijk (Verenigde Arabische Emiraten) en Dick Advocaat (Irak) is in een gelijkspel geëindigd. In Dubai werd het 2-2. Door het gelijkspel blijft het voor beide coaches, die nog wachten op hun eerste overwinning, erg moeilijk om zich te plaatsen voor het WK van 2022.","intensity":0,"negativity":0,"cluster_id":19,"similar_texts":"text185"},{"id":"29","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=40157f8c90266859328a#/pages/32","title":"Agüero eindelijk te zien in shirt Barça","text":"Agüero eindelijk te zien in shirt Barça\n\nTrainer Ronald Koeman kan bij FC Barcelona eindelijk beschikken over Sergio Agüero. De Argentijnse spits, in de zomer transfervrij overgekomen van Manchester City, ontbrak de eerste maanden van het seizoen vanwege een kuitblessure. Agüero maakte woensdag zijn officieuze debuut voor Barcelona in het besloten oefenduel met derdeklasser Cornellà (2-2).\n\nDe 33-jarige Argentijn, met 260 doelpunten de topscorer aller tijden van de Engelse club Manchester City, deed een half uur mee en was direct trefzeker. De andere treffer van Barcelona kwam van Philippe Coutinho. \n\nFC Barcelona ontvangt zondagavond Valencia in Camp Nou.","intensity":1,"negativity":0,"cluster_id":47,"similar_texts":"text327"},{"id":"30","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=4342582ae524ee87ba1b#/pages/34","title":"Albies met Braves verder in play-offs MLB","text":"Albies met Braves verder in play-offs MLB\n\nHONKBAL\n\nOzzie Albies heeft met Atlanta Braves de tweede ronde bereikt van de play-offs in de Major League. De 24-jarige Antilliaan, afkomstig van Curaçao, won met zijn ploeg het vierde duel in de best-of-five serie met Milwaukee Brewers met 5-4. Daardoor kwam de stand op een beslissende 3-1 in het voordeel van de Braves. Albies is de vaste tweedehonkman van de ploeg uit Atlanta. De honkballer kwam in de vijfde inning tot scoren en bracht de Braves terug tot 4-3. Bij een stand van 4-4 zorgde Freddie Freeman in de achtste inning met een homerun voor de beslissing. De 32-jarige Amerikaan sloeg de Braves naar de finale van de National League.","intensity":0,"negativity":0,"cluster_id":7,"similar_texts":"text594"},{"id":"31","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/41/3","title":"Albies scoort bij beslissende zege","text":"Ozzie Albies (24) staat met Atlanta Braves in de tweede ronde van de play-offs in de Major League. De Antilliaan won met zijn club het vierde duel met Milwaukee Brewers met 5-4, waardoor de stand op een beslissende 3-1 kwam. Albies, de vaste tweedehonkman bij de ploeg uit Atlanta, scoorde in de vijfde inning. Los Angeles Dodgers of San Francisco Giants is de volgende horde.","intensity":0,"negativity":0,"cluster_id":7,"similar_texts":"text118"},{"id":"32","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=e37121227223ab7d4924#/pages/34","title":"Allianz Regatta verhuist naar Almere","text":"Allianz Regatta verhuist naar Almere\n\nZEILEN\n\nDe Allianz Regatta verhuist van Medemblik naar Almere. De zeilwedstrijden worden vanaf volgend jaar wat zuidelijker gevaren, in het Markermeer bij Almere en Lelystad. De Allianz Regatta behoort tot het wereldbekercircuit. Sinds 1985 vond het Nederlandse zeilevenement voor olympische klasses onder diverse namen plaats in het IJsselmeer bij de Noord-Hollandse plaats Medemblik. De regatta verhuist nu naar Almere en moet onderdeel gaan worden van de nieuw te vormen Dutch Water Week. De eerste editie in Almere is van 27 mei tot en met 5 juni 2022.","intensity":0,"negativity":1,"cluster_id":76,"similar_texts":"text790"},{"id":"33","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=74dfffee50ec965be986#/pages/12","title":"Amsterdam massaal aan het dansen","text":"Amsterdam massaal aan het dansen\n\nNa twintig maanden stilzitten mag het uitgaanspubliek weer los op ADE.\n\nFoto’s ANP / HH\n\nDj’s Sunnery James en Ryan Marciano zijn van de partij op het festival. ,,Ieder zichzelf respecterende dj wil draaien op ADE.’’\n\nHet Amsterdam Dance Event kan in 2021 eindelijk weer doorgaan, met aangepaste coronaregels.\n\nFoto \n\nRonald Bakker\n\n❮❯\n\nADE\n\n’Alles op alles om die ruim 350 evenementen uit de grond te stampen’\n\nEr zal dit jaar geen congres plaatsvinden en clubs, discotheken en andere locaties moeten om middernacht de deuren sluiten. Maar met meer dan 350 evenementen op ruim 140 locaties verspreid over vijf dagen spreken festivaldirecteuren Jan-Willem van de Ven en Meindert Kennis toch van een nagenoeg volwaardig Amsterdam Dance Event (ADE). Vanaf vandaag is het eindelijk weer dansen geblazen.\n\nBart Wijlaars\n\nCrisismanagers zou je ze kunnen noemen. Tegen wil en dank. Van de Ven en Kennis namen hun directiestoelen na de editie van 2019 in en staan nu pas voor hun eerste echte ADE, al is het er één zonder het bijbehorende congres. Wat het tweetal eerst van het hart moet is een pluim aan alle locaties, organisatoren en andere mensen die meewerken aan ADE.\n\n„Dat we hier nu zitten aan de vooravond van een ADE 2021... De dance- en uitgaanssector hebben een ongelooflijke flexibiliteit en veerkracht getoond in wat we gerust uitzonderlijke omstandigheden mogen noemen”, aldus Van de Ven. „We hebben uiteindelijk pas na de persconferentie van 14 september de knoop doorgehakt om ADE te laten doorgaan dit jaar”, helpt hij in herinnering. „Daarmee hebben we niet alleen onszelf vier weken keihard werken bezorgd. Iedereen die meewerkt is van nul naar honderd gegaan op dat moment. Tot en met de gemeente aan toe, die de vergunningen moest omzetten van nacht naar dag. Alles op alles om die ruim 350 evenementen uit de grond te stampen.” Niet zonder trots: „Het merendeel was binnen twee weken geregeld.”\n\nKneiterdruk\n\nKennis, nuchter: „Het is stressvoller weinig te doen in onzekerheid dan het kneiterdruk te hebben met een haalbaar doel. Vooral daaraan, de haalbaarheid, schortte het dit jaar vaak. Ik kan me de dag voor de persconferentie van 14 september herinneren. ’s Ochtends dachten we dat het niet door zou gaan, ’s middags van wel en ’s avonds wisten we zeker dat het er niet van zou komen. En kijk nu! En vergeet niet dat we tot aan het hele dansen met Janssen-gedoe óók nog gewoon een fysieke editie aan het plannen waren.”\n\nVan de Ven: „We gaan hier geen politiek verhaal van maken. We nemen de maatregelen zoals ze zijn. Als dat betekent dat we de nachtcultuur naar de dag moeten halen omdat kroegen, clubs en discotheken om twaalf uur moeten sluiten, dan doet deze sector dat.”\n\n„Binnen de regels moeten we bovendien best een aardig feestje kunnen bouwen”, vult Kennis aan. Want wat overduidelijk geworden is, aldus Van de Ven: „Er is behoefte aan dance, aan dansen, uitgaan, aan sociaal contact. Unmute us was het grootste protest sinds jaren. Dat al die mensen daarvoor de straat op zijn gegaan betekent écht iets. Het zegt genoeg dat bijna alle ADE-evenementen uitverkocht zijn. Muziek verbindt en dat hebben veel bezoekers twintig maanden moeten missen.”\n\nDat ADE het dit jaar zonder conferentie moet doen vindt de directie uiteraard jammer. „Het was na 14 september praktisch niet haalbaar om nog een volwaardige conferentie op poten te zetten. Ten eerste omdat we nog met allerlei reisrestricties zaten voor de bezoekers uit Amerika en Azië. Ten tweede omdat we de mankracht niet hadden, gezien de focus die het festival eiste. We moesten keuzes maken.”\n\nTegelijkertijd wil Van de Ven op een bijzondere pilot wijzen aan de conferentiekant van ADE. „Er is geen congres, maar we organiseren wel een panel, wat we ook gaan uitzenden. Stel je een zaal in Felix Meritis voor met naast normaal congrespubliek voorin, achterin een muur aan beeldschermen waarmee we de zaal digitaal verdubbelen of verdriedubbelen. Iedere aanwezige kan meedoen, aanwezig of ingelogd. Mogelijk is dit de conferentie van de toekomst”, klinkt het ambitieus. „We willen ADE de komende jaren laagdrempeliger, inclusiever en duurzamer maken. We mogen best nadenken over hoe we toch op de een of andere manier het aantal reisbewegingen kunnen terugbrengen.”\n\nVan de Ven besluit: „Het concept van ADE is uiteindelijk simpel. Wij creëren momentum voor de industrie om te netwerken, om van kennis en gedachten te wisselen. Parallel daaraan loopt het festival, waar inmiddels iedere zichzelf respecterende dj ter wereld wíl draaien. \n\nOude voet\n\nOnder normale omstandigheden staan er wel 400.000 bezoekers ergens in de stad een geweldige avond of nacht te hebben. We gaan niet meteen verder op oude voet, maar uiteindelijk zijn we vooral blij dat er een heleboel dingen gaan gebeuren komende dagen.”\n\n’Een ongelooflijke flexibiliteit en veerkracht’\n\n’Binnen regels een aardig feestje bouwen’","intensity":1,"negativity":0,"cluster_id":50,"similar_texts":"text346"},{"id":"34","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/18/5","title":"Atlete Cain eist miljoenen van coach en Nike","text":"### Schadeclaim\n\nDe Amerikaanse atlete Mary Cain eist 20 miljoen dollar van haar oud-coach Alberto Salazar en van Nike, de financier van de trainingsgroep van Salazar. De 25-jarige trainde tussen 2013 en 2019 onder Salazar. Volgens Cain werd ze psychisch mishandeld door Salazar. Dat leidde volgens haar tot een eetstoornis, depressiviteit en zelfmoordpogingen. Volgens de atlete was Nike op de hoogte van haar situatie, maar verzuimde het sportkledingmerkin te grijpen.","intensity":0,"negativity":0,"cluster_id":61,"similar_texts":"text53"},{"id":"35","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/26/3","title":"Award voor Wollaars","text":"Jeroen Wollaars krijgt de Sonja Barend Award voor zijn interview met Wopke Hoekstra. Het interview ging over de campagne van het CDA en over Pieter Omtzigt. Wollaars vroeg om 'het eerlijke verhaal'.","intensity":0,"negativity":0,"cluster_id":48,"similar_texts":"text713"},{"id":"36","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/25/1","title":"Beperkte deelname wielrenners aan het WK","text":"Nederland mag niet meedoen aan alle onderdelen van het WK baanwielrennen dat volgende week gehouden wordt in het Franse Roubaix. De reden is een regel van de internationale wielrenunie UCI dat landen aan minstens één van de vier wedstrijden uit de zogenoemde Nations Cup moeten hebben deelgenomen om welkom te zijn op het WK. Eén wedstrijd werd afgeblazen en mede door de coronapandemie lukte het Nederland, Australië, Groot-Brittannië en Nieuw-Zeeland niet naar de andere drie in Hongkong, Rusland en Colombia te gaan.  \n  \nOfficieel zouden de vier landen van 20 tot en met 24 oktober daarom helemaal niet aan het WK in Roubaix mogen deelnemen, maar de UCI heeft de landen die niet voldeden aan de 'Nations Cup-regel' dispensatie verleend op tal van de in totaal 22 WK-onderdelen. Zonder Nederland en Groot-Brittannië zou het WK flink in waarde dalen, lijkt daarbij de motivatie.  \n  \nNiettemin mag de Nederland-se vrouwenploeg die vorige week met een wereldrecordtijd Europees kampioen werd op het onderdeel teamsprint, daar niet een wereldtitel aan toevoegen. Ook komen er geen Nederlandse vrouwen uit op de onderdelen ploegenachtervolging, individuele achtervolging, afvalkoers en 500 meter tijdrit. Wel mogen Kirsten Wild en Amy Pieters hun wereldtitel op het onderdeel koppelkoers verdedigen.  \n  \nDezelfde dispensatie geldt voor het vlaggenschip van het Nederlandse baanwielrennen, de teamsprintploeg bij de mannen. Onder aanvoering van Jeffrey Hoogland en Harrie Lavreysen werden de teamsprinters de afgelopen drie jaar wereldkampioen. Dit jaar maakten ze in Tokio hun favorietenrol waar en wonnen olympisch goud.  \n  \nEen ander sterk mannenteam bestaande uit Jan-Willem van Schip en Yoeri Havik, die deze maand in het Zwitserse Grenchen Europees kampioen op de koppelkoers werden, ontbreekt wel. Nederlandse mannen ontbreken ook op de onderdelen ploegen-achtervolging, individuele achtervolging en afvalkoers. 'We hebben lange discussies gevoerd met de UCI', verklaarde directeur Thorwald Veneberg van de Koninklijke Nederlandsche Wielren Unie. Hij dacht dat een EK-titel voldoende reden voor dispensatie zou zijn. 'Maar ze houden vast aan hun standpunt.'  \n  \nDe Britse ploeg lijkt een succesvolle clementiecampagne te hebben gevoerd. Op de 22 onderdelen komen alleen geen renners uit Groot-Brittannië in actie op de kilometer tijdrit bij de mannen en de 500 meter bij de vrouwen.","intensity":0,"negativity":0,"cluster_id":27,"similar_texts":"text731"},{"id":"37","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/24/6","title":"Bert van Marwijk en Dick Advocaat schieten weinig op met gelijkspel in kwalificatiepoule","text":"Het Nederlandse onderonsje tussen de oud-Oranje-bondscoaches Bert van Marwijk en Dick Advocaat leverde dinsdag geen winnaar op. In de WK-kwalificatiewedstrijd tussen de Verenigde Arabische Emiraten (Van Marwijk) en Irak (Advocaat) leken de bezoekers er met de buit vandoor te gaan, maar ver in blessuretijd kwam de ploeg van Van Marwijk toch nog langszij: 2-2.  \n  \nBeide teams schoten weinig op met de puntendeling. Wachtend op de eerste winst houden Van Marwijk en Advocaat enkel Syrië onder zich in een poule met zes deelnemers. De nummers 1 en 2 plaatsen zich rechtstreeks voor het WK in Qatar, plek 3 geeft recht op een play-off.  \n  \nIn dezelfde poule hielp Alireza Jahanbakhsh Iran met een doelpunt aan een punt in de topper tegen Zuid-Korea. De Feyenoorder kopte in Teheran een kwartier voor tijd raak: 1-1. De Koreanen waren kort na rust op voorsprong gekomen door een goal van Son Heung-Min van Tottenham. Koploper Iran staat na vier duels op 10 punten, Zuid-Korea heeft 2 punten minder.","intensity":0,"negativity":1,"cluster_id":25,"similar_texts":"text405"},{"id":"38","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=946985d4f7fcea388b0e#/pages/22-23","title":"Bios doorlopend aan steuninfuus","text":"Bios doorlopend aan steuninfuus\n\nSinds begin juni zijn de bioscopen weer open. \n\ndoor Gabi Ouwerkerk\n\nAmsterdam Acht op de tien bioscopen hebben in de hele periode dat dit mogelijk was een beroep gedaan op coronasteunmaatregelen. Het gaat om tegemoetkoming voor vaste lasten en/of compensatie voor loonkosten. Dat meldt het Centraal Bureau voor de Statistiek.\n\nNaast bioscopen maakten relatief veel theaters en schouwburgen (69%) gedurende de hele coronacrisis gebruik van steun. Iets minder dan de helft van de hotel-restaurants (47%) en cafés (43%) deden doorlopend een beroep op de steun. Ruim een kwart van de hotel-restaurants en cafés maakte in vier van de vijf aanvraagperioden gebruik van steun. \n\nRuim 26.000 bedrijven (6% van alle bedrijven) met twee of meer werkzame personen ontvingen sinds maart 2020 doorlopend overheidssteun vanuit de NOW-regeling (loonkosten) en/of de TOGS/TVL-regeling (vaste lasten). Tot en met 30 juni 2021 ontvingen bijna 162.000 bedrijven met twee of meer werkzame personen minimaal één periode loonsteun en/of tegemoetkoming voor vaste lasten. Dat komt neer op 39% van alle bedrijven van deze grootte.\n\nDoor de eerste lockdown in maart 2020 werden sommige sectoren hard getroffen. Bedrijven deden vooral aan het begin van de coronacrisis, na de eerste lockdown in maart 2020, een beroep op steun (35%). Tijdens de zomermaanden (derde kwartaal van 2020) maakten bedrijven er fors minder gebruik van (14%). Door de versoepelingen nam de noodzaak af of voldeden bedrijven niet meer aan de voorwaarden. Met name tandartsen, rijscholen en kappers, die het tweede kwartaal relatief vaak gebruikmaakten van de maatregelen, deden nauwelijks beroep op vervolgsteun. \n\n’Nauwelijks vervolgsteun bij kappers’","intensity":0,"negativity":0,"cluster_id":54,"similar_texts":"text410"},{"id":"39","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/5/3","title":"Bioscopen en theaters maakten massaal gebruik van steunmaatregelen overheid","text":"### Cijfers bij het nieuws\n\nBioscopen en theaters hebben op grote schaal financiële steun gevraagd van de overheid. Op last van het kabinet waren deze instellingen volledig gesloten tijdens de coronaperiode. Ze konden dus niet op een andere manier geld verdienen.  \n  \nAcht op de tien bioscopen vroegen geld aan voor het deels betalen van de vaste lasten of een tegemoetkoming van de salariskosten. Bij theaters en schouwburgen vroeg 69 procent coronasteun aan.  \n  \nDit meldt het CBS op basis van voorlopige cijfers over steunmaatregelen voor bedrijven. Ook cafés, hotels, pretparken en sportzalen vroegen verhoudingsgewijs veel steun aan. Van maart 2020 tot en met juni 2021 zijn vijf pakketten met steunmaatregelen van kracht geweest. Ruim 26 duizend bedrijven (6 procent van alle bedrijven) met twee of meer werkzame personen ontvingen sinds maart 2020 doorlopend overheidssteun voor loonkosten of de regeling voor vaste lasten.  \n  \nBijna 162 duizend bedrijven hebben minimaal één keer steun gevraagd. De meeste steun is verleend in het tweede kwartaal van 2020, vlak na de uitbraak van de coronacrisis. In de lente van 2021 vroegen bedrijven aanmerkelijk minder geld aan.  \n  \nHet laatste pakket liep tot 1 oktober en is niet meegenomen in deze analyse. Uit gegevens van het UWV blijkt dat in die periode 27.500 bedrijven nog een verzoek tot steun hebben ingediend. Na 1 oktober is er geen generieke regeling meer en zal alleen voor enkele specifieke sectoren, zoals de nachtcafés nog steun beschikbaar zijn.","intensity":1,"negativity":0,"cluster_id":54,"similar_texts":"text471"},{"id":"40","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=2d7dcaa0b88817a15512#/pages/40-41","title":"Bloedlust treft gemeenschap","text":"Bloedlust treft gemeenschap\n\nVoor de twaalfde keer moordt Michael Myersschijnbaar onbewogen voort in ’Halloween kills’.\n\n’Halloween kills’\n\nWat: horror\n\nRegie: David Gordon Green\n\nMet: Jamie Lee Curtis, Andi Matichak, Judy Greer\n\nSchijnbaar onbewogen slacht Halloween-moordmachine Michael Myers al elf films lang mensen af. Zijn kracht lijkt daarbij vaak bovenmenselijk, net als zijn vermogen om aan de dood te ontsnappen. Ook in nummer twaalf: Halloween kills.\n\nSchrijver-regisseur David Gordon Green gaf de wat vermoeide horrorfranchise in 2018 een nieuwe impuls met Halloween. Die film negeerde alle tussenliggende delen en knoopte de verhaallijn aan bij John Carpenters gelijknamige origineel uit 1978. Laurie Strode, (Jamie Lee Curtis) bleek in Greens ’reboot’ vastbesloten om Myers voor altijd te stoppen. En even leek dat gelukt. \n\nDe waarheid blijkt in Halloween kills weerbarstiger. Terwijl Laurie na hun confrontatie wordt opgelapt in het ziekenhuis, weet Myers de kelder van het brandende huis te verlaten waarin zij hem achterliet om te sterven. Vervolgens wacht Haddonfield, Illinois opnieuw een bloederige Halloween-viering. \n\nDe regisseur knipoogt in Halloween kills duidelijk naar het heden met een verontruste gemeenschap die het recht in eigen hand denkt te moeten nemen, maar dan wordt bevangen door bloedlust. Aardig is dat Myers hierdoor niet langer het enige kwaad is dat rondwaart in Haddonfield. Intussen gaat hij door met moorden, explicieter en gruwelijker dan ooit. Echt bloedstollend eng wil dat helaas niet worden.\n\nM.W.","intensity":0,"negativity":0,"cluster_id":15,"similar_texts":"text165"},{"id":"41","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/24/3","title":"Blokje raken betekent automatisch diskwalificatie","text":"Langebaanschaatsers die in de bocht een blokje wegtikken, worden voortaan automatisch gediskwalificeerd. Tijdens de wedstrijden komend weekend om de IJsselcup in Deventer gaat deze nieuwe regel al in. Op de foto geeft Patrick Roest het goede voorbeeld.","intensity":0,"negativity":1,"cluster_id":26,"similar_texts":"text366"},{"id":"42","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/schaatsen-blokje-wegtikken-diskwalificatie-a4061607#20211013-79857-310","title":"Blokje wegtikken: diskwalificatie","text":"Langebaanschaatsers die in de bocht een blokje wegtikken, krijgen voortaan automatisch een diskwalificatie opgelegd. Deze reglementswijziging van de internationale schaatsunie ISU is al van kracht tijdens de wedstrijden om de IJsselcup in Deventer. Voorheen moest de scheidsrechter beoordelen of het wegtikken van een blokje leidde tot diskwalificatie. Daarbij speelde een rol of de schaatser bij het wegtikken met zijn schaats over de lijn was gegaan. Die interpretatie is niet meer nodig. De ISU heeft ook het reglement voor de massastart gewijzigd. Onsportief gedrag, zoals het ernstig belemmeren van een andere deelnemer, kan voortaan leiden tot diskwalificatie. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":26,"similar_texts":"text215"},{"id":"43","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=c3ec3d7a591a723007fd#/pages/14-15","title":"Bom onder het Brexit-verdrag","text":"Bom onder het Brexit-verdrag\n\nEen bus rijdt bij Nerwy langs een protestbord bij de Iers-Noord-Ierse grens \n\nfoto \n\nREUTERS\n\nBrussel en Londen op ramkoers over positie Noord-Ierland\n\nVan onze correspondenten\n\nBrussel/Londen De Brexit-soap laait weer op: Londen en Brussel liggen met elkaar in de clinch over de positie van Noord-Ierland. Het Verenigd Koninkrijk wil het liefst opnieuw onderhandelen over de gemaakte afspraken. De Europese Unie wil daar helemaal niets van weten. Brussel heeft nu mogelijke oplossingen op tafel gelegd om een einde te maken aan praktische grensproblemen. Of dat genoeg is voor de Britten is nog maar de vraag.\n\nDe status van Noord-Ierland is van meet af aan een hoofdpijndossier in het Brexit-proces waarover tot het laatste moment onderhandeld is. Het vertrek van het Verenigd Koninkrijk had weer kunnen leiden tot een harde grens tussen Ierland en Noord-Ierland. Die grens is met het Goede Vrijdagakkoord in 1998 juist geopend om een einde te maken aan de bloedige burgeroorlog. Uiteindelijk is afgesproken om de EU-grens te verplaatsen naar de Ierse Zee. Dit is vastgelegd in het zogeheten Noord-Ierlandprotocol. \n\nIn het protocol is bepaald dat Noord-Ierland grotendeels de EU-regels blijft volgen. Goederen uit de rest van het Verenigd Koninkrijk moeten dus door de Britse douane worden onderworpen aan strenge controles in Noord-Ierse havens. Zo moet worden voorkomen dat spullen die niet aan strenge EU-veiligheidsregels voldoen op de Europese interne markt belanden.\n\nVoor bewoners van Noord-Ierland met een groot hart voor het Verenigd Koninkrijk is dat principieel bezwaarlijk: ze voelen zich tweederangs ten opzichte van inwoners van bijvoorbeeld Wales en ze voelen zich bedonderd door hun eigen regering. Maar het zorgt ook voor veel praktische problemen. \n\nLonden vindt dat de inwoners van Noord-Ierland veel te hard geraakt worden en heeft spijt van de eigen concessies. De Britten willen het liefst af van de harde grens en eisen daarom nieuwe onderhandelingen. Brexit-onderhandelaar David Frost dreigde al diverse malen om artikel 16 te activeren. De Britten kunnen dan bepaalde delen van het protocol eenzijdig opzeggen. De EU kan tegenmaatregelen nemen met als nachtmerriescenario de terugkeer van een harde grens op het eiland.\n\nHoewel er harde woorden vallen laat de situatie in Noord-Ierland de EU-gesprekspartners niet helemaal koud. Ook Brussel erkent dat het protocol in de praktijk niet optimaal is. Om een einde te maken aan het geruzie heeft de EU daarom woensdag voorstellen gedaan met ’praktische oplossingen’. \n\nZo wil de EU praten over het schrappen van douanechecks voor bepaalde voedselproducten, waaronder typisch Britse delicatessen als worstjes. Verder denkt Brussel aan het vergemakkelijken van de papierwinkel. In ruil voor minder rompslomp wil de EU wel meer zicht op de goederenstroom en moeten strenge controles blijven voor categorieën met een hoog risico. De douane in Noord-Ierse havens mag dus niet verdwijnen, iets wat de Britten graag anders zien.\n\n„Het is geen graag-of-niet-voorstel, maar het begin van een gesprek om tot gezamenlijke oplossingen te komen”, stelt een EU-bron. Het protocol zelf wil Brussel niet heronderhandelen. „We zijn het er eerder over eens geworden dat dit de enige werkbare oplossing is.”","intensity":0,"negativity":1,"cluster_id":36,"similar_texts":"text645"},{"id":"44","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/40/2","title":"Brand rijdt weg van Vos en wint tweede wereldbeker","text":"In zware omstandigheden heeft Lucinda Brand de tweede wereldbekerwedstrijd in het Amerikaanse Fayetteville op haar naam geschreven.  \n  \nDe regerend wereldkampioene liet in aanhoudende regenval medevluchter Marianne Vos in de zesde en laatste ronde achter zich. Brand en Vos waren er samen al snel vandoor gegaan op het modderige parkoers. In de derde ronde kwam Vos door een valpartij van Brand alleen aan kop. Even leek het erop dat Vos solo de winst zou veiligstellen, maar in de vierde ronde moest ze haar voorsprong prijsgeven. Gezamenlijk gingen de twee Nederlandse wereldtoppers de slotfase in. In de laatste ronde moest Vos haar landgenote echter laten gaan, waarna ook Denise Betsema en de Amerikaanse Clara Honsinger haar nog voorbijgingen.  \n  \nBrand raakte na haar valpartij in de derde ronde niet van slag. \"Ik dacht: ik moet gewoon mijn eigen vaste ritme houden. En als ik dan sterker ben dan Marianne, kom ik wel weer terug. Gelukkig lukte dat en maakte ze een schuivertje in de afdaling, waardoor ik alleen vol door kon gaan.''","intensity":0,"negativity":1,"cluster_id":63,"similar_texts":"text501"},{"id":"45","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/3/1","title":"Burgeroorlog Ethiopië laait op","text":"De burgeroorlog in Ethiopië lijkt weer in volle hevigheid los te barsten. Het leger en milities bereiden zich voor om de rebellen uit de opstandige noordelijke deelstaat Tigray te verdrijven uit de naburige deelstaat Amhara. Ondertussen voeren Ethiopische gevechtsvliegtuigen en drones sinds vorige week donderdag onophoudelijk bombardementen uit op stellingen van de Tigray Defence Force (TDF) en beschieten tanks en artillerie de rebellen.  \n  \nEr zou sprake zijn van een massieve troepenopbouw met honderdduizenden soldaten en strijders van milities, waarschuwt een woordvoerder van de TPLF, de partij die Ethiopië 27 jaar lang dictatoriaal leidde en die nu Tigray bestuurt. De burgeroorlog begon november vorig jaar, toen premier Abiy Ahmed het leger op Tigray afstuurde om de opstandige provincie in het gareel te krijgen. De TPLF trok zich daar terug toen de partij in 2018 de strijd om de macht in Ethiopië verloor en Abiy premier werd. De TPLF deed er daarna alles aan om de positie van Abiy te ondermijnen.  \n  \nHet Ethiopische leger, milities uit de buurdeelstaat Amhara en troepen uit Eritrea gingen zich de eerste zeven maanden van de oorlog te buiten aan excessief geweld tegen burgers in Tigray, waarbij schendingen van mensenrechten en oorlogsmisdaden aan de orde van de dag waren.  \n  \nMaar dat eerste offensief liep op niets uit: eind juni dit jaar werden de Ethiopische troepen uit Tigray verdreven, en kondigde premier Abiy een eenzijdige wapenstilstand aan. De Tigrayers bleken met 250.000 strijders niet te verslaan. Sindsdien zijn de rebellen in de aanval, en trokken ze zelfs de buurdeelstaten Amhara en Afar in, waar ze grote gebieden bezetten.  \n  \nDe (eenzijdige) wapenstilstand is inmiddels dus voorbij. De strijd lijkt zich te concentreren op een driehoek in Amhara, tussen de steden Wegel Tena, Wurgessa en Dessie. Door dit gebied loopt de B21, die Afar en Amhara van oost naar west verbindt, en die in handen is van de Tigrayers. De B21 kruist zuidelijk van Dessie de A2, die van noord naar zuid loopt, van de hoofdstad Addis Abeba naar de Tigrayse hoofdstad Mekele. Beide wegen zijn militair strategisch van vitaal belang voor de strijdende partijen.  \n  \nHet kantoor van de minister-president wil de aanval niet bevestigen, maar houdt alle opties open om 'het geweld van de Tigrayers in Amhara te bestrijden', zo liet het weten aan persbureau AP. Maar de woordvoerder van de deelstaatregering van Amhara had al een tweet de deur uitgedaan over de aanval, tot grote woede van de legerchef van Ethiopië.  \n  \nDe oplaaiende gevechten maken de situatie voor de ruim 5 miljoen mensen die volledige afhankelijk zijn van noodhulp in Tigray en een kleine 2 miljoen interne vluchtelingen in Amhara en Afar er niet beter op. Het World Food Programme waarschuwde begin juli al dat hun pakhuizen in Tigray nog maar voor een maand voedselvoorraden hadden. Elke dag waren er zeker honderd vrachtwagens met noodhulp nodig om de dramatische situatie in Tigray het hoofd te bieden en een massale hongersnood te voorkomen. Toen al leefden circa 400.000 Tigrayers op de rand van de hongerdood.  \n  \nSindsdien zouden nog geen duizend trucks de deelstaat hebben bereikt. Medicijnen zijn er volgens diverse hulporganisaties op de meeste plekken niet meer. Ethiopië beloofde beterschap, maar blokkeert de doorgang van vrachtwagens met voedsel, medicijnen en andere hulpgoederen. Het lijkt op een strategie van isoleren en uithongeren van Tigray.","intensity":0,"negativity":0,"cluster_id":8,"similar_texts":"text565"},{"id":"46","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/40/1","title":"Cain eist 20 miljoen dollar van Salazar","text":"De Amerikaanse atlete Mary Cain eist een schadevergoeding van twintig miljoen dollar van haar oud-coach Alberto Salazar en van sportmerk Nike, de financier van de trainingsgroep van Salazar.  \n  \nDe 25-jarige atlete (foto) trainde tussen 2013 en 2019 onder Salazar bij het Nike Oregon Project. Volgens de Amerikaanse werd ze psychisch mishandeld door Salazar, die op obsessieve wijze met haar gewicht bezig zou zijn geweest. Dat leidde volgens Cain tot een eetstoornis, depressiviteit, een posttraumatisch stresssyndroom en zelfmoordpogingen.  \n  \nVolgens de atlete was Nike op de hoogte van haar situatie en klachten, maar verzuimde het Amerikaanse sportkledingmerk om in te grijpen. Diverse media uit de staat Oregon melden dat Cain naar de rechter is gestapt en een bedrag van omgerekend ruim 17 miljoen euro eist. De betrokken partijen hebben officieel nog niet gereageerd op de berichten.  \n  \nHet Amerikaanse centrum voor veilige sport SafeSport legde Salazar afgelopen zomer een levenslange schorsing op wegens emotioneel en fysiek misbruik van sporters. Dat gebeurde op basis van beschuldigingen van meerdere atletes, onder wie Cain.  \n  \nDe Nederlandse tweevoudig olympisch kampioene Sifan Hassan trainde tussen eind 2016 en 2019 ook onder Salazar. Toen Hassan na de Spelen van Rio naar de VS verhuisde, was Salazar al in opspraak omdat hij zou experimenteren met verboden middelen.  \n  \nNike beëindigde het lopersproject in Portland in 2019, nadat Salazar een schorsing van vier jaar had gekregen van het Amerikaanse antidopingagentschap Usada. De 63-jarige Amerikaan had samen met arts Jeffrey Brown diverse dopingregels overtreden.","intensity":0,"negativity":0,"cluster_id":61,"similar_texts":"text465"},{"id":"47","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/35/3","title":"Concurrente van Hassan dood gevonden in Kenia","text":"De Keniaanse atlete Agnes Tirop, die op de Olympische Spelen als vierde eindigde op de door Sifan Hassan gewonnen 5000 meter, is dood aangetroffen in haar woning in het dorp Iten. Een bestuurslid van de Keniaanse bond zegt in de krant The Standard dat de 25-jarige Tirop vermoedelijk is doodgestoken door haar ex-vriend.  \n  \nTirop, in 2018 winnaar van de Ladies Run over 10 kilometer in Tilburg, behoorde tot de beste atletes van Kenia. Op de WK's van Londen 2017 en Doha 2019 pakte ze brons op de 10.000 meter. In Doha ging het goud naar Hassan, die afgelopen zomer de olympische titels op de 5000 en 10.000 meter pakte. Tirop greep op de 5000 meter net naast de prijzen.  \n  \nEnkele weken na de Spelen liep ze bij wegwedstrijden in Duitsland een wereldrecord op de 10 kilometer in een race met alleen vrouwen. Met 30.01 dook Tirop maar liefst 28 seconden onder de oude toptijd die sinds 2002 op naam stond van de Marokkaanse Asmae Leghzaoui.","intensity":0,"negativity":1,"cluster_id":56,"similar_texts":"text648"},{"id":"48","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/11/1","title":"Coolblue laat beurs nog even haar gang gaan","text":"### Beursgang Coolblue\n\nDe beursgang van de internetwinkel die met blauwe wagentjes talloze televisies, laptops en wasmachines naar klanten rijdt, moest een Nederlands succesverhaal worden. Oprichter Pieter Zwart en investeringsmaatschappij HAL zouden een grote klapper gaan maken door elk een deel van hun bezit van de hand doen. Ook zou de uitgifte van nieuwe aandelen in totaal zo'n 150 miljoen euro moeten opleveren. Daarmee wilde het bedrijf een nieuwe groeispurt financieren, vooral in Duitsland.  \n  \nHet is de vraag wat er is veranderd in twee weken, vanaf het moment dat Coolblue aankondigde deze maand de sprong naar de beurs te gaan wagen tot gisterochtend. Toen kwam de mededeling dat het bedrijf voorlopig afziet van een beursgang.  \n  \n'De huidige onzekerheid op de financiële markten schrikt potentiële investeerders af, met name als het gaat om nieuwe beursgangen in de e-commerce', vertelde Zwart woensdagmorgen in een videoboodschap aan zijn medewerkers. Wat bedoelt hij daarmee? Ligt er bijvoorbeeld bij grootaandeelhouder HAL een inktzwarte analyse in de la van een mogelijke crash van de aandelenkoersen, die een feestelijke beursintroductie op het laatste moment zou kunnen veranderen in een financiële zeperd?\n\nGebrek aan vertrouwen\n\nHet lijkt vooral een gebrek aan vertrouwen van investeerders in de waarden en winsten van grote internetwinkels. De koers van Amazon, de grote concurrent van Coolblue in Duitsland, mag dan richting de 2 biljoen dollar gaan, e-commerce-ondernemingen als het Duitse Zalando hebben na hun koerspiek in het coronajaar 2020 flink aan waarde moeten inleveren.  \n  \nBeursanalist Jos Versteeg van de private bank InsingerGilissen spreekt van een 'blamage' voor Coolblue. Volgens hem heeft Coolblue zich in eerste instantie verkeken op het bedrag dat beleggers voor het bedrijf willen neertellen.  \n  \nCoolblue werd in 1999 opgericht door Pieter Zwart, toen student bedrijfskunde, en twee vrienden. De afgelopen tien jaar groeide het uit tot een van de grootste webwinkels van Nederland, met een strategie van klantvriendelijkheid ('Alles voor een glimlach') en efficiency. Van 100 miljoen euro in 2010, steeg de omzet naar 2 miljard in 2020. Begin dit jaar stapte het bedrijf de energiemarkt op door groene stroom aan te bieden. Daarvoor was het al begonnen met het installeren van zonnepanelen en laadpalen. Ook wil het woningen energiezuinig gaan maken.  \n  \nOnlangs meldde Het Financieele Dagblad (FD) op basis van niet-publieke rapporten van bankanalisten dat Coolblue een ernstig tekort heeft aan bezorgers en personeel in zijn distributiecentrum in Tilburg. Het gevolg: stijgende loonkosten. Om toch personeel aan te trekken, moeten de lonen omhoog, ten koste van de winst. De kostbare uitbreiding van het bedrijf in Duitsland, de beoogde expansie in de energiesector en mogelijke leveringsproblemen van artikelen in de kerstperiode zouden de winst verder onder druk zetten.  \n  \nVolgens analist Versteeg speelt op de achtergrond ook de dreigende concurrentie van het Amerikaanse Amazon. De grootste webwinkel ter wereld heeft in 2020 zijn zinnen op Nederland gezet. 'Coolblue heeft wel een ander model, met een betere service, maar je weet hoe Nederlanders zijn. Als die iets zonder glimlach maar mét 10 procent korting kunnen krijgen... Daar zit onzekerheid voor investeerders.'  \n  \nDe Vereniging van Effectenbezitters (VEB) haalde in een analyse van het bedrijf beurswatchers aan die zeiden dat het aandeel Coolblue mogelijk aan de dure kant zal zijn. Over de beurswaarde van het totale bedrijf gingen schattingen rond van 3 à 4 miljard tot zelfs 6 miljard euro. Beleggers zouden hiermee ergens tussen 65 en 100 keer de nettowinst van circa 60 miljoen euro van vorig jaar voor de aandelen betalen.  \n  \nBeursexperts vonden dit volgens de VEB een hoge koers-winstverhouding van een aandeel van een bedrijf met lage nettowinstmarges (3 procent), dat ook nog eens actief is in een sector die nog concurrerender zal worden met de opmars van Amazon in Nederland.  \n  \nCoolblue groeit al jaren zonder kapitaal op te hoeven halen, stelde de VEB vast. Dat kan de webwinkel doen door deels te teren op de zakken van toeleveranciers. Die worden pas betaald als het geld van klanten al circa zes weken op de rekening staat. Daarmee verstrekken de leveranciers van de verkochte televisies, laptops en wasmachines eigenlijk een soort renteloze lening aan Coolblue. 'Als de verkopen stijgen, ligt de kasstroom hierdoor veel hoger dan de winst. De keerzijde is dat bij tegenwind juist een cashtekort kan ontstaan.'  \n  \nBeleggers keken reikhalzend uit naar de beursprospectus van Coolblue, met de uitgebreide informatie over onder meer het verdienmodel. Het FD onthulde eerder dat Coolblue ook veel geld verdient als 'advertentiebedrijf'. Vorig jaar boekte het bedrijf 114 miljoen euro extra omzet door bedrijven te laten betalen voor een mooi plekje op de website. Zo kan bijvoorbeeld Sony een nieuw model televisie extra onder de aandacht brengen van het onlinewinkelpubliek. Die extra inkomsten, tegen geringe extra kosten, levert een belangrijke bijdrage aan de winst.  \n  \nTot de voorlopige verliezers van het uitstel van de beursgang behoren niet alleen Pieter Zwart, die zo'n 51 procent van de aandelen bezit, en HAL, het investeringsvehikel van de familie Van der Vorm met tegen de 49 procent van de aandelen. Ook zo'n drieduizend werknemers moeten nog even nagelbijten. Medewerkers die afgelopen januari meer dan een jaar in dienst waren, kregen die maand een klein belang in het bedrijf dat zij later zouden kunnen verzilveren op de beursvloer.  \n  \nWanneer Coolblue nu wel van plan is de beurs op te gaan, maakte hij niet bekend.","intensity":0,"negativity":0,"cluster_id":42,"similar_texts":"text294"},{"id":"49","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/onzekerheid-coolblue-stelt-beursgang-tot-nader-order-uit-a4061641#20211013-79857-304","title":"Coolblue stelt beursgang ‘tot nader order’ uit","text":"Webwinkel Coolblue stelt zijn beursgang „tot nader order” uit. Dat meldt topman Pieter Zwart woensdag: „De huidige onzekerheid op de financiële markten schrikt potentiële investeerders af.” Nog geen twee weken geleden maakte Coolblue bekend naar de beurs te gaan. Het is voor bijna 49 procent in handen van investeerder HAL. Ook Zwart is grootaandeelhouder. Met de beursgang wilden ze 150 miljoen euro ophalen. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021","intensity":0,"negativity":1,"cluster_id":74,"similar_texts":"text475"},{"id":"50","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/17/1","title":"Corona vergroot kloof tussen rijk en arm","text":"### Internationaal Monetair Fonds Balanceeracts\n\nHet verschil tussen rijke en arme landen wordt groter, waarschuwde het IMF gisteren in een analyse van de wereldeconomie. Hoofdeconoom Gita Gopinath noemt het een gevaarlijke ontwikkeling dat de verwachtingen voor landen zo uiteenlopen.  \n  \nKijkend naar de economische groei kunnen de rijke landen volgend jaar weer op de lijn zitten van voor de pandemie. Het contrast met de opkomende landen en ontwikkelingslanden is groot. Die zullen in 2024 ruim 5 procent onder de trendlijn van voor corona zitten. \"Dat zorgt ervoor dat hun welvaartsniveau minder snel stijgt\", zegt Gopinath in de World Economic Outlook.  \n  \nDe wereldeconomie groeit dit jaar met 5,9 procent, verwacht het IMF. Dat is iets minder dan het fonds uit Washington in juli voorspelde. \"Het wereldwijde herstel zet door, maar het momentum is verzwakt\", zegt Gopinath. Door corona en problemen in de productieketens zijn de risico's voor de economie gestegen.  \n  \nIn Nederland groeit het bruto binnenlands product dit jaar met 3,8 procent, na een krimp vorig jaar met hetzelfde percentage. Voor de eurozone voorspelt het IMF 5 procent economische groei, voor de VS 6 procent en voor China 8 procent.  \n  \nVooral voor de ontwikkelingslanden zijn de vooruitzichten verslechterd. Dat komt doordat zij minder vaccins hebben en minder mogelijkheden om de economie te ondersteunen. In de ontwikkelde landen is bijna 60 procent van de bevolking ingeënt. Sommige mensen krijgen al 'booster shots', terwijl in landen met lage inkomens 96 procent van de bevolking niet is gevaccineerd.\n\nGestegen prijspeil\n\nHet IMF roept landen op vaccins beschikbaar te stellen aan kwetsbare landen. \"Dat kan miljoenen levens schelen en helpt de opkomst van nieuwe coronavarianten voorkomen. En het versnelt het economisch herstel wereldwijd\", zegt het IMF.  \n  \nAls Covid-19 voor problemen blijft zorgen, kan dat de wereldeconomie 5,3 biljoen dollar schelen in de komende vijf jaar. De inspanningen moeten worden vergroot om elk land toegang tot vaccins te bieden. \"De pandemie is nergens voorbij, totdat die overal voorbij is\", zegt Gopinath.  \n  \nVerder gaat het IMF in op het risico dat de inflatie uit de hand loopt. In de VS en enkele ontwikkelingslanden is het prijspeil flink gestegen. In rijke landen zorgen opstoppingen in het internationale transport voor prijsstijgingen; met de herstelde consumentvraag zorgt dit voor inflatie.  \n  \nIn zwakke landen geven mensen een relatief groot deel van hun inkomen uit aan voedsel. Dat de voedselprijzen sinds het begin van de pandemie met 40 procent zijn gestegen, komt daar dus hard aan. Ook zullen de stijgende energiekosten doorwerken in de prijzen van allerlei producten. Dat betekent echter ook dat landen die grondstoffen exporteren, momenteel goede zaken doen.  \n  \nHet is balanceren voor centrale banken, zegt Gopinath. Enerzijds zullen ze de inflatie in de hand moeten houden, wat kan betekenen dat ze de rente verhogen. Anderzijds willen ze het economische herstel ondersteunen en niet te snel ingrijpen.  \n  \nHet IMF verwacht dat de inflatie zomer 2022 weer op het niveau van voor de pandemie zit, maar houdt een slag om de arm. Centrale banken moeten alert blijven en snel handelen als het economisch herstel doorzet of als de inflatie toch niet zo tijdelijk blijkt te zijn als nu gedacht.","intensity":0,"negativity":2,"cluster_id":9,"similar_texts":"text350"},{"id":"51","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=4f2d18a40e103cfebc93#/pages/4-5","title":"Daders in hoger beroep","text":"Daders in hoger beroep\n\n’onschuldig aan dood Wiersum’\n\nAMSTERDAM De twee mannen die zijn veroordeeld voor de moord op advocaat Derk Wiersum gaan in hoger beroep tegen het vonnis van dertig jaar gevangenisstraf.\n\nMoreno B. (33) en Giërmo B. (37) hebben altijd volgehouden niet schuldig te zijn aan het doodschieten van de advocaat op 18 september 2019. \n\nAfgelopen maandag bepaalde de rechtbank in Amsterdam dat er voldoende wettig en overtuigend bewijs is dat de twee jeugdvrienden de huurmoord hebben gepleegd, om daar financieel beter van te worden. Volgens de rechtbank is niet vast te stellen wie van de twee de dodelijke schoten loste en wie de vluchtauto bestuurde, maar waren hun rollen inwisselbaar. Ze waren er volgens de rechtbank gezamenlijk op uit om Wiersum om het leven te brengen.","intensity":0,"negativity":0,"cluster_id":41,"similar_texts":"text290"},{"id":"52","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/de-grondleggers-van-private-equity-die-ooit-gezien-werden-als-een-bedreiging-voor-de-economie-gaan-met-pensioen-a4061512#20211013-79857-301","title":"De grondleggers van private equity, die ooit gezien werden als een bedreiging voor de economie, gaan met pensioen","text":"Wall Street Ze begonnen in 1976 met investeringsfirma KKR, dat zou uitgroeien tot een van ‘s werelds beruchtste private-equitybedrijven. Nu gaan George Roberts en Henry Kravis met pensioen. Wie zijn deze pioniers in de private-equitywereld?,Jarenlang hadden de pioniers geen naamplaatje op hun kantoor aan Fifth Avenue, New York. Waarom zouden ze ook? De ingewijden op Wall Street kenden KKR. Naamgevers Henry Kravis (1944), Jerome Kohlberg (1925) en George Roberts (1944) hadden zelf in het financiële hart gewerkt en er wat fortuin gemaakt.Ze pionierden in een niche in de financiering van bedrijven. KKR kocht met geleend geld kleine en middelgrote bedrijven, sneed in de kosten en incasseerde bij verkoop de winst.Wat hadden zij met het grote publiek te maken? Niks. Dus geen naamplaatje. Dat was hun start. 1976.Twaalf jaar later waren de oprichters het middelpunt van een mediastorm die tot in politiek centrum Washington reikte. De foto’s van Kravis en Roberts – Kohlberg zat niet meer in de leiding – stonden op het omslag van publiekstijdschriften. Ze werden tot ‘koning-opkopers’ gebombardeerd. Een bedreiging voor de economie. Omdat ze excessieve schulden maakten bij het kopen van bedrijven. Hoe lang nog, vroeg Business Week op zijn voorpagina.Barbaren voor de poortDe aanleiding voor de storm? KKR had een bod gedaan op tabaks- en voedingsbedrijf RJR Nabisco ter waarde van 25 miljard dollar. Dat was de grootste met schulden gefinancierde bedrijfsovername tot dan toe. De topman van RJR kon schatrijk worden. In deze overname kwam alles samen wat Wall Street en investeringsfirma’s zoals KKR omstreden maakt. Hebzucht. Excessieve schulden. En het beeld dat financiële alchemie de economie en de werkgelegenheid regeert.De overname van RJR Nabisco onderstreepte een nieuwe trend in de economie: de dominantie van beleggers en investeringsfirma’s. Topmanagers voelden zich kwetsbaar. Na de corporate raiders die grote aandelenpakketten kochten en topmanagers onder druk zetten om bijvoorbeeld meer dividend te betalen, waren investeerders als KKR in de markt om het héle bedrijf te kopen. De titel van de bestseller over de overname van RJR Nabisco weerspiegelde de nieuwe realiteit: Barbarians at the gate (1989). De barbaren voor de poort van het zakenwereld. En die barbaren werden aangevoerd door KKR.\n\nLees ook: De kassa rinkelt al na een jaar\n\nAfscheidWat in 1976 begon als een bescheiden, anonieme boetiek op Wall Street, is nu een wereldfinancier met een belegd vermogen van 429 miljard dollar (371 miljard euro) en een eigen notering op Wall Street. Maar zoals dat gaat met sommige succesvolle Amerikaanse bedrijven: de oprichters nemen geen afscheid, ook al zijn ze de pensioengerechtigde leeftijd ruimschoots gepasseerd. Tot Kravis en Roberts deze week, beiden 77, aankondigden dat zij zich terugtrekken uit de dagelijkse leiding. Kohlberg was in 2015 overleden.Kravis begon op Wall Street als loopjongen bij Goldman Sachs, vakantiewerk. Roberts kreeg via zijn vader, een gefortuneerde zakenman, een baantje op de financieringsafdeling van zakenbank Bear Stearns. Zijn chef daar was Kohlberg. Toen Roberts voor Bear Stearns naar de Amerikaanse westkust verkaste, stelde hij Kravis bij zijn chef voor als zijn opvolger in New York. Kravis en Roberts zijn neven. Niet veel later vertrok het drietal bij Bear Stearns om voor zichzelf te beginnen. Kohlberg, de oude rot. Kravis, de kleinste, die zijn lengte compenseerde met branie, zoals sommigen zeiden. Roberts, de slimme financier.De kunst was bedrijven te vinden die rijp waren voor een overname. Bijvoorbeeld omdat de oprichter op leeftijd was. Of omdat een groot concern van een dochterbedrijf af wilde. Soms was hun werkwijze profijtelijk, soms een flop.DoorbraakDe grote doorbraak kwam in 1984, niet voor KKR, wel voor hun werkwijze. In 1982 had een investeringsgroep het wenskaartenbedrijf Gibson Greetings gekocht voor 80 miljoen dollar, met maar 1 miljoen dollar eigen geld. Achttien maanden later ging Gibson Greetings naar de beurs voor 290 miljoen dollar. Ha, die kassa!Bij het bod op RJR Nabisco heette hun werkwijze leveraged buy-outs, afgekort tot lbo’s. Nu staat die financieringsvorm bekend als private equity. Dit fenomeen is niet meer weg te denken uit het bedrijfsleven. Alleen al in Nederland zijn ongeveer 80 van de 500 grootste bedrijven in handen van private-equityfinanciers, schreef weekblad EW onlangs. KKR is in Nederland bijvoorbeeld eigenaar van Roompot (vakantieparken, 5.100 werknemers) en Upfield (4.700 werknemers), de verzelfstandigde margarinedivisie (Bona) van voedings- en cosmeticaconcern Unilever.Kritiek, kritiekDe alomtegenwoordigheid van private equity in de economie gaat hand in hand met kritiek op de werkwijze. Sprinkhanen. Roofridders.Kritiek op de hoge schulden die private-equityfinanciers maken als ze bedrijven kopen, waar de overgenomen bedrijven zelf voor opdraaien. Gevolg: een financieel keurslijf dat investeringen, zoals in onderzoek en ontwikkeling, kan afknellen.Kritiek ook op reorganisaties en banenverlies, om kosten te besparen en meer winst te maken.Kritiek dat de eigenaren niks bijdragen, maar bedrijven uitkleden door bijvoorbeeld vastgoed te verkopen.Kritiek op de hoge bonussen die zij de managers van de overgenomen bedrijven voorhouden.Kritiek op hun eigen beloningen. De sector private equity staat bekend om de 20/2 beloning: de managers, zoals KKR, bedingen 2 procent per jaar van het kapitaal dat zij beheren plus 20 procent van de winst op de verkoop van de bedrijven.Het eerste profijt hebben de oprichters zelf. Kravis, goed voor 8,6 miljard dollar op de rijkenlijst van tijdschrift Forbes, schitterde met zijn kunstverzameling, zijn giften aan musea en zijn echtgenotes. Roberts, op de lijst voor 9,2 miljard dollar, is minder uitbundig.Hun succes, ja, het private-equitysucces trekt steeds weer nieuwe partijen aan. KKR is niet de grootste in de sector. Concurrent Blackstone beheert meer dan 680 miljard dollar (588 miljard euro).Ondanks alle kritiek weten de private-equityfinanciers dat zij wél populair zijn bij kapitaalverschaffers: rijke particulieren en pensioenfondsen. Waarom? Ze leveren stabiel hoge rendementen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":50,"similar_texts":"text30"},{"id":"53","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/de-twijfels-van-een-queer-millennial-a4061556#20211013-79857-208","title":"De twijfels van een queer millennial","text":"Drama Het is verfrissend hoe naturel de lesbische Anne, gespeeld door Hanna van Vliet, en haar queer-leefwereld in beeld komen in ‘Anne+’.,Drama\n\nAnne+ Regie: Valerie Bisscheroux. Met: Hanna van Vliet, Jade Olieberg. In: 52 bioscopen\n\n●●●●●\n\nAls twintiger Anne en haar beste vriendin een kostuumdrama bekijken over een lesbische romance, bespotten ze het geneuzel van de personages over hoe onmogelijk hun liefde is. Een veelzeggende scène in speelfilm Anne+. De makers willen immers meer positieve queerrepresentatie op het scherm. Het resulteerde in 2018 al in een webserie over de relaties van de lesbische Anne, die meestal niet meer of minder problematisch zijn dan heterorelaties. Het tweede seizoen wierp ook een blik op relaties in Anne’s omgeving. Nu is er een speelfilm.\n\nNet als in de serie is het verfrissend hoe naturel Anne, gespeeld door Hanna van Vliet, en haar leefwereld in beeld komen. Puistjes of andere lichamelijke onvolmaaktheden worden niet weggemoffeld. Licht ongemakkelijke ontmoetingen of opmerkingen, zoals een personage dat stuntelt met de manier waarop hij over Anne’s non-binaire liefde Lou spreekt, vinden soms terloops plaats. Ook queer seks komt prettig alledaags in beeld. Een voorbinddildo is voor de hoofdpersoon nieuw, maar wordt niet als enorm kinky voorgesteld.\n\nAnders dan de webserie, wil de film expliciet een positieve blik werpen op fenomenen als drag. Dat gebeurt jammer genoeg minder naturel dan de wijze waarop relaties aan bod komen. Het levert scènes op waarin Anne en haar vrienden spelen met genderexpressie en zich opzichtig uitdossen, maar ook uitleggerige monologen.\n\nLees ook het interview met de scenarist en regisseur van Anne+ ‘Anne+ is de wereld waarvan we hopen dat hij er ooit komt’\n\nOndanks de aandacht voor Anne’s queer omgeving blijkt de rode draad in de film vrij traditioneel: millennialtwijfel. Anne weet niet of ze haar vriendin achterna moet reizen richting Montréal en worstelt met haar eerste roman. Anne’s problemen zijn wat triviaal en leveren soms dooddoeners op: zo geeft ze haar ouders de schuld van haar gedrag en is er lof voor de stedelijke vriendenkring die altijd klaarstaat. Wat zelfrelativering had dus niet misstaan in een film die verder op sympathieke wijze een scheut (seksuele) diversiteit toevoegt aan fictie over millennials.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":13,"similar_texts":"text651"},{"id":"54","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/42/1","title":"De vanzelfsprekende manier waarop een staalkaart aan queer personages in Anne+ de revue passeert, verdient lof ★★★☆☆","text":"### Recensie\n\nZal ze wel of zal ze niet? De twijfel van hoofdpersoon Anne staat al een paar jaar centraal in Anne+, sinds 2018 te zien als serie. De Amsterdamse twintiger Anne twijfelt aan alles, van baantjes tot relaties. Maar niet aan haar geaardheid. Ze is lesbisch, dat is een gegeven, en geen probleem.  \n  \nDe makers van Anne+, regisseur Valerie Bisscheroux, scenarist Maud Wiemeijer en hoofdrolspeler Hanna van Vliet, lieten daarmee een langgekoesterde wens in vervulling gaan. Ze ervoeren in dramaseries en films een tekort aan herkenbare gay personages voor wie hun geaardheid niet iets is waarmee ze enorm worstelen; ze hebben namelijk ook nog andere dingen aan hun hoofd.  \n  \nHet eerste seizoen van Anne+ bestond uit zes afleveringen van 11 minuten, kort en krachtig, vrolijk en toch serieus. Er was crowdfunding voor nodig om de populaire webserie tot stand te laten komen, want via de reguliere financiële kanalen liep het spaak. Daarna stak de publieke omroep geld in het project (met seizoen 2 als resultaat: acht afleveringen van 25 minuten) en nu is er een speelfilm. Die zal behalve in de bioscoop binnenkort ook op Netflix te zien zijn, waarmee de (vele) internationale fans van Anne+ bediend kunnen worden.  \n  \nHet verhaal van de film gaat verder waar de serie ophield. Anne, 25 inmiddels, heeft de eerste versie van een roman ingeleverd bij een kleine uitgeverij, maar het is niet meteen het succes waar ze op hoopte. 'Het kabbelt te veel', oordeelt haar redacteur. Ze moet gaan herschrijven.  \n  \nAnnes vriendin Sara (Jouman Fattal) werkt intussen in Montreal bij een architectenbureau. De afspraak is dat Anne haar naar Canada zal volgen, maar het idee Amsterdam en haar vrienden achter te laten, verlamt haar. Daarnaast ontmoet ze de interessante, non-binaire Lou (Thorn de Vries, die de primeur heeft de eerste non-binaire acteur in een Nederlandse speelfilm te zijn), wat haar relatie met Sara op scherp zet.  \n  \nVoor de fans van Anne+ is het ongetwijfeld fijn dat de film niet veel afwijkt van het bekende stramien. Wie gewoon een heel, heel lange aflevering van de serie wil zien, zal zich prima vermaken. Maar als film werkt het allemaal niet goed genoeg. Het kabbelt, zoals de makers zichzelf al ironisch indekten.  \n  \nDaar komt bij dat Anne, hoe leuk gespeeld ook door Van Vliet, een statisch en navelstaarderig personage blijft. Haar omgeving probeert haar soms wakker te schudden, maar er zit weinig beweging in. De energie komt van de andere personages, zoals Lou, al krijgt die dan weer veel te uitleggerige teksten in de mond gelegd. 'Drag is voortgekomen uit protest, het draait dus om je space reclaimen.'  \n  \nToch is het sympathiek, hoe de film blijmoedig en met milde spot de problemen van stadse millennials aankaart. De vanzelfsprekende manier waarop een staalkaart aan queer personages de revue passeert verdient ook lof, net als het realistische lichaamsbeeld. In Anne+ heeft niemand een perfecte huid, en dat is, gek genoeg, ook best een doorbraak in de filmwereld.\n\nAnne+\n\nDrama\n\nRegie Valerie Bisscheroux\n\nMet Hanna van Vliet, Thorn de Vries, Jouman Fattal, Hein van der Heijden.\n\n94 min., in 52 zalen.","intensity":0,"negativity":0,"cluster_id":71,"similar_texts":"text469"},{"id":"55","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/36/3","title":"De vergeten eerste vrouw van zanger Johnny Cash","text":"Wie aan Johnny Cash denkt, denkt er vast June Carter bij. De rockabilly-gospelzanger die groot succes had met nummers als Folsom Prison Blues en Ring of Fire, vormde met haar vanaf halverwege jaren zestig een hecht muzikaal liefdeskoppel. Cash had er toen al een huwelijk opzitten met Vivian Liberto, moeder van zijn vier dochters. Die kinderen vertellen het verhaal van deze documentaire, die voor alles een rehabilitatie wil zijn van hun moeder die veel in de schaduw heeft gestaan. Zo kwam ze er bekaaid vanaf in Walk the Line (2005), de energieke biopic over de zanger die altijd in zwart gekleed ging.  \n  \n'Wij hebben allemaal een andere moeder gehad', zegt een dochter in de film. Dat klinkt veelbelovend. Maar zoveel gezichten lijkt Cash' introverte eerste geliefde niet te hebben gehad. Eerder staat ze model voor ontelbare vrouwen van haar generatie die jong trouwden, zich volledig wijdden aan hun gezin en bedrogen uitkwamen.  \n  \nDe devoot katholieke Liberto was bepaald niet voorbereid op het rock 'n roll-leven dat haar man na zijn eerste hits leidde. Zat ze dan, in een afgelegen groot huis met zwembad en vier kleine kinderen. Filmmaker Matt Riddlehoover zet een flinke beeldenstroom in van stockmateriaal en familiefilmpjes, en uitspraken van de dochters die zo hun appeltje te schillen hebben met de geschiedenisboeken.  \n  \nMaar het is lastig een filmische biografie te maken vanuit kinderperspectief: de eeuwige ex wordt nu 'de moeder van'. Hoe goedbedoeld ook, My Darling Vivian vertelt voor de grotere buitenwereld geen bijster interessant verhaal.  \n  \nMy Darling Vivian  \n  \nRegie: Matt Riddlehoover  \n  \n**","intensity":0,"negativity":0,"cluster_id":14,"similar_texts":"text163"},{"id":"56","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/de-vergeten-grote-liefde-van-johnny-cash-a4061551#20211013-79857-210","title":"De vergeten grote liefde van Johnny Cash","text":"Documentaire ‘My Darling Vivian’ is een eerbetoon voor Vivian Liberto, de uit de geschiedenis geschreven eerste vrouw van zanger Johnny Cash en de inspiratie voor zijn hit ‘I Walk the Line’.,Documentaire\n\nMy Darling Vivian\n\nRegie: Matt Riddlehoover. In: 14 bioscopen.\n\n●●●●●\n\nToen Vivian Cash in 1965 haar echtgenoot Johnny in Mexico uit de gevangenis kwam halen nadat hij was gearresteerd met een gitaarkoffer vol pillen, verscheen er een foto van het tweetal op de cover van de El Paso Times die suggereerde dat zanger Johnny Cash een zwarte vrouw getrouwd had en voor de buitenwereld verborgen hield. Tegenwoordig zou dat laatste een schandaal zijn. Destijds, zo vertellen hun vier dochters in de rehabilitatiedocumentaire My Darling Vivian, zorgde het gerucht voor gecancelde concerten in de zuidelijke staten van de VS, en moest er voor de rechter worden getuigd dat Vivian Siciliaanse wortels had.\n\nWie Vivian (1934-2005) alleen uit de Oscarwinnende speelfilm Walk the Line (2005) kent als de vrouw die het huwelijk met zijn grote liefde June in de weg stond, leert in My Darling Vivian een andere kant van het verhaal kennen. Zo schreef Cash om te beginnen de hitsong ‘I Walk the Line’ (1956) voor haar, en kende hun liefde een romantisch en onstuimig begin. De documentaire zit vol verdriet van de dochters en onverwerkte vragen, maar kent nergens bitterheid. Dat maakt het verder tamelijk rechttoe rechtaan vertelde relaas – interviews, archiefbeelden – een waardevol tijdsdocument. Overigens niet alleen voor de hardcore fans.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":14,"similar_texts":"text608"},{"id":"57","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/5/4","title":"Dode mannetjeswolf bij Stroe op de Veluwe blijkt te zijn doodgeschoten","text":"De dode mannetjeswolf die op 1 oktober bij Stroe op de Veluwe is aangetroffen, is doodgeschoten. Dit blijkt uit sectie en genetisch onderzoek door Dutch Wildlife Health Center in Utrecht en Wageningen Environmental Research, meldt de provincie Gelderland. Ook is duidelijk geworden dat het gaat om wolf GW1490m. Dit dier leefde op de Zuidwest-Veluwe.  \n  \nHet doden van een wolf, een beschermde diersoort, is strafbaar. Daarom loopt er een strafrechtelijk onderzoek naar het voorval. De doodgeschoten wolf is in eind 2020 vanuit Duitsland via Overijssel en de Noord-Veluwe op de Zuidwest-Veluwe terechtgekomen. Hij vormde een paar met de wolvin GW1792f. Zij is eerder dit jaar bij Ede doodgereden.  \n  \nIn Gelderland leven tussen de vijftien en twintig wolven. Zij hebben hun leefgebieden op de Noord-Veluwe, de Midden-Veluwe en de Zuidwest-Veluwe.  \n  \nBuiten Gelderland is er nog een leefgebied voor wolven op de grens van Brabant en Limburg. In Nederland zijn tot nu toe naast de doodgeschoten wolf van Stroe vijf andere dode wolven gevonden. De andere dieren zijn bij een aanrijding om het leven gekomen.","intensity":1,"negativity":0,"cluster_id":69,"similar_texts":"text600"},{"id":"58","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=e12ab858af5283745b53#/pages/14-15","title":"Doden bij aanval met pijl en boog","text":"Doden bij aanval met pijl en boog\n\nVan onze redactie buitenland\n\nKongsberg Een man heeft met een pijl en boog meerdere mensen doodgeschoten in de Noorse stad Kongsberg. Volgens de politie raakten ook meerdere mensen gewond. De verdachte schutter is aangehouden. De politie sluit terrorisme niet uit, melden Noorse media.\n\nGebaseerd op wat we nu weten, handelde hij wel alleen”, zegt politiechef Oeyvind Aas. „Meerdere mensen zijn dood, meerdere zijn gewond.” Om welke aantallen het gaat, wil hij niet zeggen. \n\nDe gewonden zijn naar een ziekenhuis gebracht.\n\nNa de melding van het incident, rukte de politie uit en vroeg mensen om weg te blijven uit de omgeving. Het ging om een ’levensgevaarlijke situatie’ waar geen controle over was. Hoe lang het precies duurde voordat de verdachte was ingerekend, is niet bekend.\n\nWat de verdere omstandigheden in de supermarkt waren, is ook nog niet duidelijk.\n\nDe politie houdt rekening met een terreurdaad. „De tijd zal het leren”, aldus de politiebaas.","intensity":0,"negativity":2,"cluster_id":70,"similar_texts":"text747"},{"id":"59","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=8810629a16b52b86badf#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO\n\nBSR AGENCY","intensity":0,"negativity":0,"cluster_id":6,"similar_texts":"text532"},{"id":"60","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/8/3","title":"Dood gevonden wolf bij Stroe blijkt te zijn doodgeschoten","text":"### Onderzoek\n\nDe dode mannetjeswolf die op 1 oktober bij Stroe op de Veluwe is aangetroffen, is doodgeschoten. Dat meldt de provincie Gelderland. Omdat het doden van de strikt beschermde wolf strafbaar is, is er een strafrechtelijk onderzoek ingesteld. In het belang van dat onderzoek wordt nu geen verdere informatie verstrekt.  \n  \nTwee instituten, Dutch Wildlife Health Center in Utrecht en Wageningen Environmental Research, hebben sectie verricht op de wolf en genetisch onderzoek gedaan. Daaruit werd duidelijk dat het gaat om wolf GW1490m, die leefde op de Zuidwest-Veluwe. Hij kwam eind 2020 vanuit Duitsland via Overijssel en de Noord-Veluwe op de Zuidwest-Veluwe terecht en vormde een paar met de wolvin GW1792f. Zij is eerder dit jaar bij Ede doodgereden.  \n  \nIn Gelderland leven tussen de 15 en 20 wolven. Zij hebben hun leefgebieden op de Noord-Veluwe, de Midden-Veluwe en de Zuidwest-Veluwe. Buiten Gelderland is er nog een leefgebied voor wolven op de grens van Brabant en Limburg.  \n  \nIn Nederland zijn tot nu toe naast de doodgeschoten wolf van Stroe vijf andere dode wolven gevonden. De andere dieren zijn bij een aanrijding om het leven gekomen. De eerste wolf vestigde zich in 2018 in het noordelijke deel van de Veluwe.","intensity":1,"negativity":1,"cluster_id":69,"similar_texts":"text783"},{"id":"61","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=4622d6be5a7d311726f7#/pages/48-49","title":"Douanier (29) verdacht van corruptie","text":"Douanier (29) verdacht van corruptie\n\nRotterdam De politie heeft dinsdagochtend een 29-jarige douanier in zijn woning in Rotterdam aangehouden. De man wordt verdacht van computervredebreuk, schending ambtsgeheim en corruptie.\n\nDe man wordt volgens het Openbaar Ministerie (OM) verdacht van verstrekken van douane-informatie over de Rotterdamse haven aan criminelen in ruil voor geld. De verdachte zit in volledige beperkingen en mag alleen contact hebben met zijn advocaat. \n\nHet Combiteam Havens, een samenwerkingsverband van politie, FIOD, Rijksrecherche en het Openbaar Ministerie, onderzoekt de zaak. Het team onderzoekt zware vormen van georganiseerde ondermijnende criminaliteit in havens.","intensity":0,"negativity":2,"cluster_id":29,"similar_texts":"text229"},{"id":"62","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=f9c04819016991bda297#/pages/4","title":"Douanier Rotterdam vast","text":"Douanier Rotterdam vast\n\nOp verdenking van corruptie\n\nRotterdam In zijn woning in Rotterdam heeft de politie dinsdag een 29-jarige douanier aangehouden op verdenking van corruptie. De man zou informatie over de Rotterdamse haven hebben verkocht aan criminelen.\n\nHet Openbaar Ministerie verdenkt de man behalve van corruptie ook van computervredebreuk en het schenden van zijn ambtsgeheim. De verdachte zit in zogeheten beperkingen en mag alleen contact hebben met zijn advocaat. Het OM kan vanwege de beperkingen geen verdere informatie geven over het strafrechtelijk onderzoek.\n\nHet Combiteam Havens, een samenwerkingsverband van politie, FIOD, Rijksrecherche en het OM, heeft de zaak in onderzoek. Het team onderzoekt zware, georganiseerde criminaliteit die de integriteit en veiligheid aantast van havens.","intensity":0,"negativity":0,"cluster_id":29,"similar_texts":"text348"},{"id":"63","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/juridisch-pingpongen-over-rechtstaat-a4061602#20211013-79857-112","title":"Een juridisch pingpongspel over 'de spelregels waarop de EU is gebaseerd'","text":"Europees Hof Nadat Polen vorige week de Europese  rechtsorde deed wankelen, gaat het deze week in Brussel over de betwiste rechtsstaattoets.,Er werd zelden zo veel en fel gediscussieerd over ‘de rechtsstaat’ in de Europese Unie als de afgelopen maanden. Maar tijdens een tweedaagse zitting bij het Europees Hof van Justitie in Luxemburg overheerste deze week vooral de vraag: waar hebben we het dan eigenlijk precies over?De kwestie waarover de hoogste Europese rechters zich bogen is dan ook fundamenteel: mag respect voor ‘de rechtsstaat’ gelden als voorwaarde voor het ontvangen van Europese fondsen? Of, om nog preciezer te zijn: kunnen schendingen van rechtsstatelijke principes een goede besteding van EU-gelden dusdanig in gevaar brengen dat de Europese Commissie wel in móet grijpen?Vorig jaar werden lidstaten het na verhitte onderhandelingen eens over een nieuwe ‘rechtsstaattoets’ voor de EU-begroting, die de Commissie de mogelijkheid geeft in te grijpen. Maar volgens Polen en Hongarije, door Brussel herhaaldelijk berispt om rechtsstaatschendingen, is zo’n toets onrechtmatig en alleen bedoeld om hen dwars te zitten. Begin dit jaar vochten zij het instrument aan bij het Hof in Luxemburg.‘Totaal onvoorspelbaar’De timing van de zitting kon bijna niet pikanter. Juist afgelopen week kwam de verhouding tussen Polen en het Europees Hof onder hoogspanning te staan, nadat het Poolse Constitutioneel Hof, op verzoek van de eigen regering, oordeelde dat het Poolse recht soms boven het Europese gaat. Dat vonnis, dat dinsdag officieel in werking trad, heeft een duidelijke boodschap: bemoeienis uit Luxemburg is ongewenst.Toch was het juist datzelfde Hof in Luxemburg waar Polen nu vernietiging van het nieuwe instrument bepleitte. „Het belang van de rechtsstaat voor de Europese rechtsorde staat voor Polen niet ter discussie”, benadrukte de Poolse vertegenwoordiger Sylwia Zyrek maandag. „Maar dat belang op zichzelf leidt niet tot de competentie het te definiëren en maatregelen te nemen die het respect ervoor afdwingen.”Volgens Hongarije betekent het nieuwe instrument grote rechtsonzekerheid Zo ontwikkelde de zitting zich tot een juridisch pingpongspel over de definitie van de rechtsstaat. Ligt die voldoende precies vast, zodat lidstaten weten waaraan ze moeten voldoen om geen geld mis te lopen? Nee, betoogde de Hongaarse jurist Zoltán Fehér, die erop wees dat de implementatie van het nieuwe instrument „totaal onvoorspelbaar” is en daarmee grote rechtsonzekerheid voor lidstaten betekent. Onzin, zeiden juristen van onder meer het Europees Parlement en de Commissie. Als het gaat om het beschermen van de financiële belangen van de EU, dan is „kristalhelder” aan welke voorwaarden voldaan moet worden. Zo staan in de verordening voldoende voorbeelden: onafhankelijkheid van de rechtspraak, of het adequaat onderzoeken en aanpakken van fraude en corruptie. Omdat alleen deze definitie ertoe doet in deze specifieke verordening „hoef je hierover nu geen juridische discussies te starten”, aldus advocaat Tamas Lukacs namens het EP. Die juridische discussie werd het alsnog, waarbij beide kanten schermden met een waslijst aan verdragsartikelen en bepalingen. Een groot deel van dat gesprek verliep in het Pools en het Hongaars: ook het EP en de Raad voor de EU lieten zich door respectievelijk een Hongaar en een Poolse vertegenwoordigen. Ze werden gesteund door vertegenwoordigers van tien lidstaten, waaronder Nederland, die in eigen bijdragen het belang van nieuwe instrument benadrukten. Dat is niet bedoeld om te straffen, aldus de advocaat namens Luxemburg. „Dat de EU-begroting het belangrijke instrument voor Europese solidariteit is, kan alleen zo blijven als dat samengaat met een gezamenlijke verplichting aan de Europese waarden.”\n\nLees ook dit commentaar: Poolse rechters overschrijden grens, in EU én in Polen\n\nZo schemerde, tussen alle juridische taal, de uiterst politieke context door waarin de zitting plaatsvond. Zowel rechters als advocaten refereerden af en toe aan de Poolse uitspraak, die de Europese rechtsorde vorige week deed wankelen. „Betwist u niet eigenlijk dat ons Hof hierover een oordeel kan vellen”, vroeg een van de rechters Polen – dat dit ontkende. Volgens de advocaat namens Denemarken onderstreept het Poolse arrest „de urgentie om respect te eisen voor de spelregels waarop de EU is gebaseerd”.Nog maanden wachtenMaar urgentie is in Europese context altijd relatief – een oordeel van het Hof kan nog maanden op zich laten wachten. De advocaat-generaal liet dinsdag weten zijn opinie op 2 december te willen geven. Pas daarna zal de definitieve uitspraak van de hoogste Europese rechter volgen. Grote vraag is vooral of de Commissie daarop zal wachten. Officieel hoeft dat niet: het instrument is al sinds 1 januari van kracht en Europarlementariërs hebben herhaaldelijk aangedrongen op een snelle inzet. Informeel zegde de Commissie vorig jaar toe op het Hof te zullen wachten, maar nu het conflict met Polen zo sterk geëscaleerd is groeit ook in Brussel het animo snel een signaal te geven. Daarvoor moet ze dan wel het kleine risico nemen achteraf door Luxemburg te worden teruggefloten.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":22,"similar_texts":"text213"},{"id":"64","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/een-verspilling-van-bloed-tijd-en-talent-a4061552#20211013-79857-210","title":"Een verspilling van bloed, tijd en talent","text":"Horror Mike Myers moordt erop los in zijn Haddonfield in een slasherfilm die amechtig zoekt naar een  diepere laag. ,Horror\n\nHalloween Kills Regie: David Gordon Green. Met: Jamie Lee Curtis, Andi Matichak, Judy Greer, Will Patton. In: 77 bioscopen\n\n●●●●●\n\nDavid Gordon Green, een talentvol regisseur, ontfermde zich in 2018 over de ‘franchise’ Halloween, de titel van John Carpenters klassieke slasherfilm uit 1978 waarin de ontsnapte, gemaskerde psychopaat Michael Myers de vriendenkring van de brave babysitter Laurie Strode (Jamie Lee Curtis) danig uitdunt. Zijn update viel post #MeToo in smaak: het matriarchaat - Laurie, nu een paranoïde oma met PTSS, dochter Alysson en kleindochter Kate - wreekt zich op toxische masculien Myers, die vervolgens in een kelder wordt gecremeerd.\n\nOf toch niet. In vervolg Halloween Kills spoedt de zwaargewonde oma Laurie naar het ziekenhuis. De brandweer komt iets te vroeg blussen, met pijnlijke gevolgen voor de spuitgasten. Waarna de nasmeulende Myers ouderwets aan het slashen slaat in zijn stadje Haddonfield en bewoners flashbackend en met suïcidale bravoure de jacht openen onder het motto „This ends now!” Alsof de dood ooit het eind is voor Myers.\n\nHalloween Kills is een routineuze slachtpartij - dertig lijken - met te veel gesluip in donkere huizen. Een geforceerd subplot over lynchmeutes en amechtig gefilosofeer over de aard van Myers onderstrepen slechts dat Gordon Green hier alleen maar bloed, tijd en talent verspilt.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":15,"similar_texts":"text488"},{"id":"65","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/18/4","title":"Eis van 1 euro boete voor veroorzaken valpartij","text":"De internationale vakbond voor wielrenners eist vandaag bij de rechtbank in Brest een symbolisch bedrag van 1 euro van de vrouw die dit jaar een grote valpartij veroorzaakte in de Tour de France. De vrouw stond in een opvallende gele jas langs de weg met een groot bord, met daarop de tekst 'Allez Opi-Omi!'. De Duitse wielrenner Tony Martin kon dat bord niet ontwijken en ging onderuit, wat leidde tot een massale crash van zo'n vijftig renners in het peloton.","intensity":0,"negativity":1,"cluster_id":64,"similar_texts":"text51"},{"id":"66","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/10/2","title":"EU biedt Britten versoepeling aan van grenscontroles bij N-Ierland","text":"De Britse en Ierse regeringen bestuderen het voorstel dat de Europese Commissie woensdag heeft gedaan. Daarin wordt onder meer voorzien in vermindering van de helft van de bureaucratische rompslomp rond goederenverkeer tussen Engeland, Schotland en Wales naar Noord-Ierland. Ook mogen Britse medicijnmakers zonder extra Europese goedkeuring medicijnen aan Noord-Ierland leveren.  \n  \nDoor de Brexit ligt Noord-Ierland niet meer in de EU, in tegenstelling tot Ierland. Een harde grens tussen Noord-Ierland en Ierland werd echter niet gewenst geacht, omdat hierdoor de spanningen tussen katholieken en protestanten in Noord-Ierland zouden kunnen oplaaien.  \n  \nIn het Brexit-akkoord werd de buitengrens van de EU gelegd tussen Noord-Ierland enerzijds en Engeland, Schotland en Wales anderzijds. Noord-Ierland blijft zich aan de Europese regels houden, terwijl de rest van het Verenigd Koninkrijk de EU verlaten heeft.  \n  \nDe Britten waren van meet af aan ontevreden over het zogeheten protocol voor Noord-Ierland, omdat het de eenheid van het Verenigd Koninkrijk doorbreekt. Ook wordt de handel tussen Noord-Ierland en de rest van het Verenigd Koninkrijk nodeloos bemoeilijkt, aldus de Britse regering.  \n  \nDe laatste tijd weigerden de Britten de in het Brexit-akkoord afgesproken grenscontroles tussen Noord-Ierland en de rest van het Verenigd Koninkrijk uit te voeren. Ze willen opnieuw onderhandelen over de zwaarbevochten Brexit-afspraken over Noord-Ierland. Maar Brussel voelt daar niets voor. Europees commissaris Maros Sefcovic waarschuwt dat het woensdag gepresenteerde voorstel het 'definitieve pakket' is, en dat slechts op details kan worden onderhandeld. Wijzen de Britten dit voorstel af, dan komt er geen nieuw plan, aldus Sefcovic.\n\nHof van Justitie\n\nOf Londen daarmee genoegen neemt is de vraag, omdat Brussel niet toegeeft op het belangrijkste struikelblok, de status van het Europees Hof van Justitie in Luxemburg. Omdat Noord-Ierland deel blijft uitmaken van de Europese interne markt, moet het zich onderwerpen aan het gezag van het Europees Hof. Het hof ziet er immers op toe dat de regels voor de interne markt in de hele EU op dezelfde manier worden geïnterpreteerd.  \n  \nVoor het Verenigd Koninkrijk is de zeggenschap van het Europees Hof echter onverteerbaar, omdat zeker brexiteers niet willen dat het soevereine Verenigd Koninkrijk in Noord-Ierland onderworpen blijft aan het gezag van Europese rechters.  \n  \nHoe het conflict moet worden opgelost, is onduidelijk. Brexitminister Frost herhaalde dinsdag het dreigement dat het Verenigd Koninkrijk het protocol voor Noord-Ierland eenzijdig kan opzeggen. Dan dreigt een handelsoorlog tussen de EU en het Verenigd Koninkrijk, met hoge tarieven voor producten over en weer.","intensity":0,"negativity":0,"cluster_id":71,"similar_texts":"text461"},{"id":"67","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/3/3","title":"Explosieve stijging nieuwe besmettingen","text":"Het aantal positieve coronatesten is gisteren explosief gestegen: 3746 nieuwe gevallen, het hoogste aantal sinds 29 juli. Dat is bijna twee keer zoveel als vorige week woensdag, toen het RIVM 1909 coronagevallen turfde. De stand van de corona-epidemie in Nederland is nu 'zorgelijk'. Het nieuwe waarschuwingssysteem onderscheidt sinds vorige maand geen regionale verschillen meer, en kent drie risiconiveaus: waakzaam, zorgelijk en ernstig.","intensity":0,"negativity":0,"cluster_id":40,"similar_texts":"text324"},{"id":"68","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=be6cf6107d75a1bd0ecb#/pages/30-31","title":"Extravagant en vol bravoure","text":"Extravagant en vol bravoure\n\nMet Noa Lang en Arnaut Danjuma (r) heeft bondscoach Louis van Gaal er twee goede opties bijgekregen voor de linksbuitenpositie. Danjuma maakt indruk met zijn gedreven spel tegen Gibraltar (foto links). \n\nFOTO’S RENE BOUWMAN\n\n❮❯\n\nHet wordt bij Oranje dringen links voorin door dadendrang van Danjuma en Lang \n\nROTTERDAM Bij de aanvang van zijn derde periode als bondscoach stelde Louis van Gaal nog dat het aanbod van goede vleugelspitsen niet overhield, maar inmiddels is de keuze reuze. Noa Lang deed het tegen Gibraltar prima bij zijn basisdebuut in Oranje en Arnaut Danjuma kende een geslaagde rentree in het Nederlands elftal. Met zijn flitsende invalbeurt stelde de getructe buitenspeler nadrukkelijk zijn kandidatuur voor een plekje in de Oranje-selectie voor het beslissende tweeluik in de WK-kwalificatie volgende maand tegen Montenegro (uit) en Noorwegen (thuis).\n\nMet Lang en Danjuma heeft Oranje er twee smaakmakers bij. Dribbelaars met veel balgevoel en durf. De ex-Ajacied stelde na zijn eerste kennismaking met het Nederlands elftal vol bravoure: „Ik vind mezelf wel een blijvertje.” En Danjuma gooide zonder schroom de trukendoos open. Aan de reactie van het publiek in De Kuip was te merken, dat Oranje er een publiekslieveling bij heeft gekregen. De oe’s en aa’s waren niet van de lucht, als de aanvaller zijn acties maakte en het enthousiasme was groot bij de goal van Danjuma. „Als je zo’n gouden kans krijgt dan moet je die verzilveren”, lichtte hij zijn dadendrang lachend toe.\n\nHet wordt wel dringen op links, want zowel Lang als Danjuma komt het best tot zijn recht op de linkerflank en daarvoor heeft Van Gaal al de nodige opties. PSV’er Cody Gakpo speelde op links tegen Noorwegen, Montenegro en Letland en ontwikkelt zich goed. En bij de 6-1 zege op Turkije deed Steven Bergwijn, die de afgelopen interlands geblesseerd was, het prima links voorin. \n\nHet pijnpunt zit voor Van Gaal op de rechterflank, waarvoor hij op dit moment eigenlijk alleen Steven Berghuis heeft, terwijl die bij zijn club Ajax de laatste wedstrijden als aanvallende middenvelder heeft gespeeld. Tegen Gibraltar viel Donyell Malen in als rechteraanvaller, maar hij is eigenlijk spits. Ter versterking van de rechtsbuitenpositie had Van Gaal eerst Anwar El Ghazi op het oog, maar die zit de laatste tijd op de bank bij Aston Villa. \n\nTegen Letland probeerde de bondscoach Lang op rechts, maar het bravouremannetje stond koud in het veld of hij stak over naar zijn favoriete linkerflank en dirigeerde Gakpo naar rechts. Iets wat Van Gaal verblufte, maar wat hij direct ook weer rechtzette. „Dat is toch ook ongelofelijk, dat hij gewoon tegen een andere speler zegt: ik ga links spelen”, reageerde Van Gaal lachend. „Maar dat heb ik gecorrigeerd, want ik wilde hem op rechts zien.” \n\nEn ook Danjuma lijkt niet de oplossing voor de zwakke bezetting op rechts, want hij heeft bijna geen ervaring met de rechtsbuitenpositie. „Ik zal niet zeggen, dat het geen optie is. Je moet daar gaan spelen waar de bondscoach wil dat je speelt. Als hij zegt, dat je op doel moet staan dan moet je gaan keepen. Maar ik heb wel niet of nauwelijks op rechts gespeeld en ik denk dat mijn kwaliteiten het best naar voren komen op de linkerflank.”\n\nDat liet hij zien tegen Gibraltar. Natuurlijk was de tegenstander zeer bescheiden, maar het lef en de intensiteit die Danjuma toonde in zijn invalbeurt spraken tot de verbeelding. „Het was een beetje extravagant zoals ik speelde, maar dat mag ook wel”, vertelde hij na afloop lachend. \n\nDe aanvaller van Villarreal glunderde na zijn sterke optreden. „Ik ben trots, dat ik weer mijn land mocht vertegenwoordigen. Het was exact drie jaar terug dat ik er voor het laatst bij was geweest. Maar ik had honderd procent het gevoel, dat de kans weer zou komen. Ik heb me de afgelopen jaren doorontwikkeld. Ik heb meer ervaring en ben bevoorrecht, dat ik in verschillende landen heb mogen spelen. Op mijn 24e heb ik al aardig wat bagage.”\n\nDanjuma deelt met Depay (Ghanees-Nederlands), Gakpo (Togolees-Nederlands) en Nathan Aké (Ivoriaans-Nederlands) een deels Afrikaanse afkomst. Hoewel de oer-Hollandse naam Groeneveld in zijn paspoort staat, hanteert hij zijn Nigeriaanse tweede voornaam Danjuma als voetbalnaam. Dat betekent ’op vrijdag geboren’. De aanvaller, die is geboren in Lagos en opgegroeid in Oss, heeft een sterke band met beide landen door de hechte band met zijn Nederlandse vader en Nigeriaanse moeder, die in Engeland woont.\n\nDanjuma was afgelopen weekeinde bij zijn vader in Nederland op bezoek toen het telefoontje kwam, dat hij was opgeroepen voor Oranje, zodat hij snel in Zeist kon zijn. Van zijn rentree in Oranje heeft hij een mooi souvenirtje meegenomen voor zijn vader. „Ik wilde één shirt zelf houden en eentje aan mijn vader geven, maar er kwam een speler van de tegenpartij naar me toe om een shirt. Ik vind het een vorm van respect als een tegenstander dat vraagt, dus ik heb hem een shirt gegeven. En het shirt waarin ik gescoord heb, gaat naar mijn vader. Mijn vader is mijn nummer één-fan. En hij staat er helemaal achter dat ik de naam Danjuma gebruik.”\n\n’Shirt waarin ik heb gescoord, gaat naar mijn vader’","intensity":0,"negativity":2,"cluster_id":77,"similar_texts":"text86"},{"id":"69","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/fagron-1515-euro-22-coronaproducten-minder-gevraagd-a4061648#20211013-79857-306","title":"Fagron   15,15 euro   / - 2,2 %Coronaproducten minder gevraagd","text":"Fagron, toeleverancier van apotheken en ziekenhuizen, ziet de vraag naar coronagerelateerde producten in Europa wegvallen. Andere zorg herstelt echter traag. Door groei in Latijns- en Noord-Amerika steeg de omzet vorig kwartaal nog 5,4 procent, tot 142,4 miljoen euro. Het resultaat zal onderin de prognose eindigen, denkt Fagron. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021","intensity":0,"negativity":1,"cluster_id":75,"similar_texts":"text9"},{"id":"70","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=a3f5d9a51e1ccbf2c92c#/pages/24-25","title":"Feniks Alitalia rijst op staatssteun uit eigen as","text":"Feniks Alitalia rijst op staatssteun uit eigen as\n\nEen vliegtuig in de ITA-kleuren. Het merk Alitalia zou nog €150 miljoen waard zijn.\n\nBron ITA\n\nAlitalia komt in 2010 bij de trans-Atlantische joint-venture. Rechts KLM-president-directeur Peter Hartman. foto anp/hh\n\n❮❯\n\n’Spaghetti-alliantie’ met KLM kwam er niet\n\ndoor Maarten \n\nvan Aalderen\n\nen Yteke de JongROME Luchtvaartmaatschappij Alitalia vliegt donderdagavond voor het laatst. Lang de verloofde van het Nederlandse KLM, maar de ’spaghetti-alliantie’ stuitte tot drie maal toe op een veto van de Italiaanse politiek. Die is dan ook de eigenaar van het nieuwe ITA, dat het gat van Alitalia moet opvullen.\n\nWie gevoel heeft voor geschiedenis, kan voor donderdagavond 14 oktober de vlucht AZ 1586 boeken van Cagliari (Sardinië) naar Rome. Vele decennia was Alitalia de trotse, nationale luchtvaartmaatschappij van Italië. Maar in het 75-jarig bestaan werd verlies op verlies gestapeld. In de luchtvaartsector werd al decennia gegrapt dat Alitalia alleen nog bestond omdat de paus er mee vloog. \n\nDe Italiaanse vliegtuigmaatschappij werd in 1946 opgericht en had een jaar later haar eerste vlucht. Ze maakte gouden jaren mee met de economische groei van het land. Alitalia was de officiële sponsor van de Olympische Spelen van Rome in 1960, een jaar later opende het grote vliegveld Fiumicino bij Rome. Vanaf 1978 reisde de nieuwe paus Johannes Paulus II met Alitalia de hele wereld af, een geweldig visitekaartje. Ook het Italiaans elftal vloog trouw met de vliegmaatschappij.\n\nMaar eind jaren tachtig kwamen de eerste problemen: meningsverschillen over de strategie, conflicten met vakbonden en stakingen. Politieke partijen gebruikten de vliegmaatschappij graag om hun eigen mensen te plaatsen, wat vaak slecht uitpakte. Daarna zorgde de opkomst van de prijsvechters voor een langzame dood. Inmiddels is Ryanair de grootste luchtvaartmaatschappij van Italië. \n\nKLM en daarna Air France KLM probeerden Alitalia tot drie keer toe in te lijven. Dat liep steeds stuk op de Italiaanse politiek. In 2008 blokkeerde premier Silvio Berlusconi een volledige overname door de Frans-Nederlandse luchtvaartcombinatie. KLM wilde de luchthaven Malpensa bij Milaan als centraal luchtvaartknooppunt. In die zone werden de meeste businessclass vliegtickets van Europa verkocht. Maar de centrale hub bleef Rome, omdat de politiek dat wilde. De vergeefse pogingen hebben KLM de afgelopen twintig jaar zeker een half miljard gekost. \n\nMaar de potentiële markt van zestig miljoen reizigers bleef lokken. Air France KLM bleef minderheidsaandeelhouder. In 2018 heeft Air France KLM met de Britse prijsvechter easyJet nog een bod gedaan op de failliete boedel. \n\nDe nieuwe hoop is ITA (Italia Trasporto Aereo - Italië Vliegtuig Vervoer), eigendom van de Italiaanse regering. De maatschappij zal vanaf vrijdag vliegen, naar vooralsnog een beperkt aantal intercontinentale bestemmingen, zoals New York, Boston en Miami, routes waarop tot een paar jaar geleden werd samengewerkt met Air France, KLM en Delta. „Het is nog niet duidelijk of ITA deel wil uitmaken van onze trans-Atlantische joint-venture. Alitalia was daar al uitgestapt”, zei financieel directeur Erik Swelheim van KLM vorige week.\n\nITA vliegt grotendeels op landingsslots van Alitalia. Maar volgens de Europese Commissie is ITA niet de opvolger van Alitalia, dus hoeft ze niet op te draaien voor teruggave van ongeoorloofde Italiaanse staatssteun die Alitalia jaren kreeg. Onder het mom van corona werd Italië gematst en werd de doorstart een feit, met als kers op de taart een miljardenorder voor 31 Airbustoestellen op 1 oktober, met een optie van nog eens 28 stuks. \n\nOok een manier om de EU-gelden te besteden, zeggen de vakbonden. Ze kijken met argusogen naar de nieuwe staatsgesteunde vliegmaatschappij, die te klein lijkt voor een lang leven, zegt Rob Swankhuizen van de Nederlandse vakbond van luchtvaarttechnici. „Waar zullen ze het geld vandaan halen om te overleven? Opnieuw de Golfstaten?”\n\nOvernames liepen stuk op de Italiaanse politiek","intensity":0,"negativity":0,"cluster_id":77,"similar_texts":"text787"},{"id":"71","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/19/3","title":"Fifa: Israël kandidaat voor WK 2030","text":"### Voetbal\n\nIsraël gaat plannen maken om het WK voetbal van 2030 binnen te halen. Voorzitter Gianni Infantino van de mondiale voetbalbond Fifa bracht dinsdag een bezoek aan het nieuwe nationale trainingscomplex van de Israëliërs nabij Tel Aviv. Infantino suggereerde tijdens zijn bezoek dat Israël het WK 2030 mogelijk kan organiseren met andere landen uit het Midden-Oosten, waaronder de Verenigde Arabische Emiraten.","intensity":0,"negativity":0,"cluster_id":62,"similar_texts":"text485"},{"id":"72","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=c8deec419831189affbe#/pages/50-51","title":"Fikse strafeisen in zaak drillrapmoord op Pier","text":"Fikse strafeisen in zaak drillrapmoord op Pier\n\nDe messen werden in de vuilnisbak gevonden.\n\nfoto Dick Teske\n\ndoor Lieke Jongbloed\n\nDen Haag Het Openbaar Ministerie (OM) heeft dinsdag met een hoge strafeis van 13 jaar cel wegens doodslag op klaarlichte dag op een overvolle boulevard van Scheveningen een signaal af willen geven over het gebruik van geweld in de drillrapscene. \n\nDe twee 21-jarige verdachten, Darryl L. en Roan W. uit Amsterdam,zouden zich volgens de officier schuldig hebben gemaakt aan doodslag door op de Pier op 10 augustus 2020 de 19-jarige Cennesthon ’Chuchu’ Janga te hebben neergestoken. \n\n„De verdachten hebben doelbewust een situatie opgezocht waarin een ruzie geregeld zou worden. Een ruzie tussen twee drillrappers in een scene waarin geweld wordt verheerlijkt. Waarin punten worden gescoord voor het plegen van geweld tegen je vijanden. Waarin het gebruik van vuurwapens en grote messen kennelijk heel normaal wordt gevonden”, zei de officier tijdens de zitting. „Bovendien was het een prachtige zomerse dag en zijn veel mensen ongewild getuige geweest van de chaos. Ze hebben het beeld gezien van het slachtoffer dat onderaan de trap vocht voor zijn leven.”\n\nMet deze woorden zette de officier haar eis van 13 jaar kracht bij. Ze gaf ook aan dat doorgaans voor doodslag straffen tussen de 8 en 12 jaar worden geëist. \n\nDe steekpartij was een dramatisch hoogtepunt van een ruzie tussen twee rivaliserende drillrap-formaties uit Rotterdam en Amsterdam. „Maar het slachtoffer maakte geen deel uit van deze drillrap-groep”, gaf de officier nog mee. Iets dat een dag eerder ook door de familie van het slachtoffer was aangestipt. \n\nDe advocaat van Roan W. gaf aan dat er geen enkel bewijs was dat zijn cliënt een mes had gebruikt die dag. „En het mes dat aan hem wordt toegewezen heeft geen dodelijke verwonding veroorzaakt.” W. zelf verklaarde in zijn laatste woord dat die dag ook de ergste in zijn leven was.” Hij kreeg dinsdag van de officier nog een verwijt naar zijn hoofd. Hij zou op maandag in zijn cel kwetsende teksten op de muur hebben geschreven verwijzend naar deze zaak. Ook dit ontkende hij.\n\nDarryl L. zou zich hebben willen verdedigen op een aanval vanuit een grote groep Rotterdammers, zo stelde zijn raadsman. „En dat hij met messen rondliep wil niet zeggen dat hij heeft gestoken.” Uitspraak: 4 november.","intensity":0,"negativity":0,"cluster_id":58,"similar_texts":"text440"},{"id":"73","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=c175c955419b7f1070f5#/pages/22-23","title":"Frankrijk wil schone kampioen worden","text":"Frankrijk wil schone kampioen worden\n\nEmmanuel Macron tijdens zijn toespraak over France 2030.\n\nFOTO ANP/HH\n\nMacron zet in op waterstof en mini-kerncentrales\n\ndoor Eveline Bijlsma\n\nPARIJS De Franse president Emmanuel Macron onthulde dinsdagochtend het ambitieuze investeringsplan ’France 2030’. Hij steekt €30 miljard in het „creëren van de kampioenen van de toekomst”. Hoewel het staatshoofd de productie van kernenergie wil afbouwen, gaat er toch €1 miljard heen. En dan vooral naar innovatieve mini-centrales.\n\nDat lijkt een draai ten opzichte van zijn beleid tot nu toe. Vorige zomer sloot Macron de oudste kerncentrale van Frankrijk, die van Fessenheim, en er staan er meer op de lijst. In 2035 moet de helft van de energiemix uit kernenergie bestaan, nu is dat 70%.\n\nToch is Macron voorstander van kernenergie. Met het oog op het verminderen van de CO2-uitstoot is het grote reactorenpark van Frankrijk immers een voordeel. Bovendien stelt het het land in staat zijn eigen energie te produceren – belangrijk nu de energieprijzen zo stijgen. \n\nEen tweede ambitie is om in 2030 kampioen te zijn in de productie van groene waterstof. De Fransen hebben al veel geïnvesteerd in deze sector en lopen naar eigen zeggen voorop. Hierbij profiteert het land ook weer van zijn kernenergie. Daarmee kan de waterstof schoon geproduceerd worden. Hiervoor trekt Macron €500 miljoen uit. Ook andere sectoren hebben met het terugdringen van uitstoot te maken: als het aan de president ligt rijden er in 2030 twee miljoen elektrische en hybride auto’s. Een bedrag van €4 miljard gaat naar transport, waaronder de ontwikkeling van ’het vliegtuig van de toekomst’, dat nauwelijks CO2 uitstoot.\n\nLofzang\n\nMacron gaf een anderhalf uur durende toespraak, die hij begon met een analyse van het land. „Fransen creëren, dat zit in ons DNA”, sprak hij. Maar de speech was niet alleen een lofzang, de president legde ook de zwakke plekken van Frankrijk bloot. Zo kampt het met een achterstand in het investeren in onderwijs en onderzoek en wordt er minder gewerkt dan in buurlanden. Ook de de-industrialisering is een probleem: in de afgelopen dertig jaar verdwenen twee miljoen banen. Macron wil weer in eigen land produceren. „Als we ons land niet herindustrialiseren, kunnen we niet opnieuw groot worden in onderzoek en innovatie.” \n\nDe plannen moeten gefinancierd worden door de staatsschuld te verhogen. Opmerkelijk genoeg is er net een begroting voor het jaar 2022 ingediend, maar daarin was nog niets te bekennen over ’France 2030’. „Hij voert alvast campagne met ons chequeboek”, liet een rechtse presidentskandidaat weten. Andere kritiek liet ook niet lang op zich wachten: die €30 miljard wordt over zoveel verschillende projecten verdeeld, dat de bedragen uiteindelijk geen zoden aan de dijk zetten.\n\n’Geen groei als we niet herindustrialiseren’","intensity":0,"negativity":0,"cluster_id":32,"similar_texts":"text500"},{"id":"74","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/5/2","title":"Geen bezwaar tegen homohuwelijk van troonopvolger","text":"Het kabinet ziet geen bezwaren als de troonopvolger wil trouwen met een persoon van hetzelfde geslacht. Dat schrijft demissionair premier Mark Rutte in antwoord op vragen van de VVD en PvdA.  \n  \n  \n'Het kabinet vindt dat de erfopvolger ook kan trouwen met een persoon van hetzelfde geslacht en ziet geen beletsel voor een toestemmingswet voor een huwelijk van een erfopvolger met een persoon van hetzelfde geslacht. Het kabinet ziet dus niet dat een troonopvolger of de koning afstand zou moeten doen van de troon wanneer hij/zij zou willen trouwen met een partner van hetzelfde geslacht', schrijft Rutte.  \n  \nHij wil niet ingaan op de troonopvolging door mogelijke kinderen die in dat huwelijk kunnen worden geboren. 'In het kader van de behandeling van een toekomstige toestemmingswet kan door de regering en de Staten-Generaal zo nodig nader worden stilgestaan bij de afstammingsrechtelijke positie van kinderen geboren uit het desbetreffende huwelijk in relatie tot het dan geldende afstammingsrecht. Het is niet dienstig om nu vooruit te lopen op een dergelijke weging omtrent de erfopvolging in het kader van een toestemmingswet.' De kwestie werd eind vorige maand actueel toen politieke partijen aan de bel trokken naar aanleiding van het boek Amalia, de plicht roept. Daarin bespreekt auteur en staatsrechtgeleerde Peter Rehwinkel de stelling dat de kroonprinses de troon zal moeten opgeven als zij zou willen trouwen met een partner van hetzelfde geslacht. De regering nam dit standpunt destijds in bij de behandeling van de wet die het burgerlijk huwelijk openstelde voor personen van gelijk geslacht, in de volksmond ook wel bekend als het 'homohuwelijk'.  \n  \nToenmalig staatssecretaris van Justitie Job Cohen maakte destijds een voorbehoud. Omdat het koningschap erfelijk is, zo redeneerde hij, zou de essentie daarvan op het spel worden gezet als de troonopvolger met iemand van zijn eigen geslacht trouwt, 'aangezien op voorhand vaststaat dat uit een dergelijk huwelijk geen kinderen geboren kunnen worden.'","intensity":0,"negativity":1,"cluster_id":73,"similar_texts":"text715"},{"id":"75","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/23/3","title":"Geld, werkdruk slecht voor imago van leraren","text":"Het leraren- en schoolleiderstekort is een probleem waar nog lang geen oplossing voor is gevonden. Sinds 2017 ontstaat de tendens van onvervulde vacatures.  \n  \nVolgens de website Lerarentekortisnu staat de teller op ruim 200 niet ingevulde vacatures en verwacht het UWV dat dit over vijf jaar zal stijgen naar een tekort van 1439 voltijdsbanen. In dit betoog zal ik middels drie argumenten aangeven dat het lerarentekort zal blijven aanhouden, zolang scholen te weinig financiële middelen hebben en juiste prioriteren. Ten eerste heeft het onderwijs een slecht imago betreffende het salaris in verhouding met de werkdruk. Gemiddeld valt één op de vijf docenten uit wegens een burn-out en scoort daarmee het hoogst van alle beroepsgroepen. Daarnaast kennen we allemaal de beelden van stakende leraren, strijdend voor een hogere vergoeding.  \n  \nDeze combinatie is een van de redenen die velen weerhoudt om in het onderwijs te willen werken. In de tweede plaats wordt er door de overheid een vaste vergoeding gegeven aan een onderwijsinstelling, welke lang niet altijd toereikend is. Deze vergoeding wordt bepaald door bijvoorbeeld het aantal leerlingen en het postcodegebied. Hiermee wordt geen rekening gehouden met mogelijke doubleurs of met het vervangen van uitvallende docenten.  \n  \nHierdoor kan een onderwijsinstelling onmogelijk financiële wensen van sollicitanten tegemoetkomen. Mijn laatste argument betreft de manier waarop onderwijsinstellingen het geld dat ze krijgen, gebruiken. Het onderwijs krijgt in de komende twee jaar een zak van 8,5 miljard euro toegeschoven, dat besteed moet worden binnen diezelfde periode. Door de haast die hierbij komt kijken, ontstaat het risico dat de keuzes die gemaakt worden voor bijvoorbeeld bijscholing of een eenmalige uitkering, ondoordacht zijn. Het draagt in dit geval dus alleen maar bij aan het zoet houden van de huidige docenten. Er is nog lang geen oplossing gevonden voor het tekort aan leerkrachten en schoolleiders.  \n  \nZo is de combinatie van het relatief lage salaris en het percentage burn-out klachten van 20 procent een te onaantrekkelijk beeld om te willen starten in deze beroepsgroep. Daarbij krijgt een onderwijsinstelling niet altijd genoeg financiële middelen om aan de wens van sollicitanten te kunnen voldoen. Ten slotte wordt er te weinig tijd gegeven aan het onderwijs om het geld te besteden en worden er verkeerde keuzes gemaakt in de bestedingen van het geld.  \n  \nConcluderend moet er beter nagedacht worden over hoe de financiën verdeeld moeten worden over en binnen de verschillende onderwijsinstellingen.  \n  \nDaan Appels is docent Nederlands in het voortgezet onderwijs in Tilburg.","intensity":0,"negativity":1,"cluster_id":53,"similar_texts":"text399"},{"id":"76","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/22/1","title":"Georgieva mag aanblijven als directeur bij IMF","text":"De in opspraak geraakte direteur Kristalina Georgieva mag aanblijven bij het Internationaal Monetair Fonds (IMF). Het bestuur van het fonds zegt in een verklaring 'alle vertrouwen' te hebben in het leiderschap van de Bulgaarse. Er waren wel acht lange vergaderingen voor nodig om tot die conclusie te komen. Aanleiding was een onderzoek naar onethisch gedrag bij Georgieva's vorige werkgever, de Wereldbank. Dat spitste zich toe op een ranglijst van landen waar het voor bedrijven het beste toeven is. In 2018 zou China ten onrechte een hogere positie toebedeeld hebben gekregen. De impliciete suggestie is dat Georgieva de onderzoekers onder druk zette. In ruil voor deze gunst zou zij steun hebben gekregen van China voor een extra kapitaalinjectie voor de Wereldbank. Volgens Georgieva klopt er niets van die beschuldigingen. Het bestuur van het IMF, dat leningen en advies verstrekt aan landen in financiële problemen, schaart zich nu achter haar. 'De in de loop van het onderzoek gepresenteerde informatie toonde niet overtuigend aan dat de directeur een onverantwoorde rol speelde, toen ze ceo was van de Wereldbank.' Georgieva kan hierdoor opgelucht adem halen. De grote Europese landen, samen met China en Rusland, steunden haar. Maar twee andere grote aandeelhouders van het fonds, de Verenigde Staten en Japan, zouden sceptisch zijn geweest. In Amerika drongen de Republikeinen aan op actie. Janet Yellen, de Democratische minister van Financiën, zou de telefoon niet hebben opgenomen toen Georgieva belde. Volgens sommigen is de IMF-directeur slachtoffer van politieke spelletjes. Econoom Jeffrey Sachs sprak van het nieuwste voorbeeld van 'anti-Chinese hysterie' in de Verenigde Staten. Joseph Stiglitz, oud-hoofdeconoom van de Wereldbank en Nobelprijswinnaar, repte zelfs van een 'couppoging'. Met haar oproepen aan overheden om niet te bezuinigen in crisistijd en meer te doen tegen klimaatverandering, zou Georgieva velen te progressief zijn.","intensity":0,"negativity":0,"cluster_id":37,"similar_texts":"text516"},{"id":"77","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/6/1","title":"Groene algen voorzien hersenen van zuurstof","text":"Het klinkt als sciencefiction, maar fictie is het al niet meer. Onderzoekers van de Ludwig Maximilians-universiteit in München hebben aangetoond dat het kan werken. Ze laten deze week in vakblad iScience zien dat groene algen hersenen en andere organen van zuurstof kunnen voorzien. Nog niet in de mens, maar in kikkervisjes. Maar het is wel voor het eerst dat dit idee bij een gewerveld dier werd toegepast.  \n  \nGroene algen maken uit CO2 en zonlicht vrijwel alle bouwstenen die ze nodig hebben, net als planten. Bij die productie komt onder meer zuurstof vrij. Voor de alg is dat een afvalproduct, maar voor anderen, zoals kikker en mens, is die zuurstof van levensbelang. Dat heeft in de natuur al vruchtbare combinaties opgeleverd, waarin groene algen de zuurstofleverancier zijn geworden van sponzen, koralen en zeeanemonen.  \n  \nTijdens een lunchgesprek op de universiteit in München kwamen biologen op het idee om hetzelfde te proberen bij een gewerveld dier. Ze namen kikkervisjes en gaven die in het hart een injectie met groene algen. Met iedere hartslag verspreidden de algen zich via de bloedvaten door de jonge kikkerlijfjes. En na belichting van de kikkervisjes bleken de algen inderdaad zuurstof te produceren dat bruikbaar was voor verschillende organen, waaronder de hersenen.  \n  \nHéél bruikbaar, toonden de biologen aan. Van enkele kikkervisjes isoleerden ze de hersenen, en hielden die in leven in een zuurstofrijk bad. Verminderden ze daar de zuurstof, dan daalde de hersenactiviteit naar nul. De kikkervisjes waren hersendood. Maar belichting zette de groene algen aan het werk, en hun zuurstof had binnen een kwartier de hersenactiviteit hersteld.  \n  \nMogelijke toepassingen van de vinding zijn legio, zeggen de onderzoekers. Algen kunnen in biomedische experimenten helpen bij de zuurstofvoorziening van allerlei weefsel en organen die geïsoleerd in leven moeten worden gehouden voor onderzoek. In de transplantatiegeneeskunde zou dit principe kunnen helpen om uitgenomen organen goed te houden. En wellicht kunnen algen helpen om de schade aan weefsels en organen na zuurstofgebrek te voorkomen, bijvoorbeeld bij een mens die te hoog of te diep is gegaan.  \n  \nEen blijvend verbond met algen, een echte symbiose, zou dier of mens naar plaatsen kunnen brengen waar zij normaal niet kunnen overleven. Dat is echter nog ver weg. Eerst zou vastgesteld moeten worden of het veilig kan, of het injecteren met algen geen dodelijke verstopping van de bloedvaten oplevert bijvoorbeeld. Maar er komen mogelijkheden in zicht die nu alleen bestaan in de sciencefiction, zeggen de onderzoekers.  \n  \nEr is nog een bijkomend voordeel, waarvan liefhebbers van sciencefiction helemaal warm zullen worden. De fotosynthese waarmee algen uit zonlicht en CO2 hun bouwstoffen maken, levert niet alleen zuurstof op maar ook suikers. Wie zich weet te ontwikkelen tot gastheer van de groene alg krijgt dus niet alleen levenslucht, maar ook voedsel.","intensity":0,"negativity":0,"cluster_id":68,"similar_texts":"text641"},{"id":"78","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/37/2","title":"Het verhaal van die ene portretfoto die het zwarte culturele leven in New York blootlegt","text":"Regisseur Sherman De Jesus heeft zijn grootvader Juan De Jesus nooit gekend. Die was al gestorven toen hij werd geboren. Het enige wat hij weet, is dat hij als zeeman vanuit Curaçao de wereld over reisde. Verder heeft hij een beduimelde zwart-wit foto, met het portret van zijn grootvader keurig in pak, en op de achterkant het adres van een fotostudio in New York. In de hoogst originele documentaire The Photograph zie je hoe de Nederlandse regisseur met de foto in de hand naar Harlem reist, naar de plek waar zijn grootvader zich rond 1920 liet vastleggen.  \n  \nDe bewuste fotostudio blijkt er niet meer te zijn. Die is - veelzeggend - veranderd in een makelaarskantoor. Maar met die ene foto weet De Jesus wel een prachtig verhaal los te weken over het zwarte culturele leven in de wijk. De zwarte eigenaar van de fotostudio was James Van Der Zee die de zwarte bewoners van Harlem op hun mooist vastlegde, in jurken en pakken, precies zoals ze dat zelf wilden.  \n  \nVeel inwoners van Harlem waren uit het racistische zuiden van Amerika gevlucht, en lieten zo'n foto maken om te laten zien dat ze ontsnapt waren aan het ergste van het ergste, vertelt een historica. Hoewel er in Amerika nog steeds segregatie was, voelden zwarte mensen zich in Harlem prettig en veilig.  \n  \nDe Jesus gaat ook bij de weduwe van de fotograaf op bezoek die zijn nalatenschap beheert. We krijgen steeds meer zicht op de Harlem Renaissance, een beweging van Afro-Amerikaanse kunstenaars die in de jaren twintig ontstond. Een van de middelpunten was het befaamde Apollo Theatre in Harlem waar tal van beroemde zwarte muzikanten optraden, James Brown, Billie Holiday, de lijst is schier eindeloos.  \n  \nVia oude foto's en filmpjes brengt Sherman De Jesus de sfeer van toen tot leven, de tijd dat zijn grootvader in Harlem liep en zich op zijn paasbest liet fotograferen. Vreselijk om te zien hoe nu in Harlem en masse panden worden opgekocht en oude zwarte bewoners worden verdrongen door nieuwe witte bewoners.  \n  \nThe Photograph  \n  \nRegie: Sherman De Jesus  \n  \n****","intensity":0,"negativity":0,"cluster_id":16,"similar_texts":"text166"},{"id":"79","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/als-er-een-paul-witteman-award-bestond-had-jeroen-wollaars-die-ook-best-kunnen-winnen-a4061640#20211013-79857-204","title":"Hoogtepunt voor Wollaars in prijswinnend Hoekstra-interview: ‘Heb ik nou antwoord gekregen op mijn vraag?’","text":"ZAP Nadat de prijs voor het beste interview was toegekend aan Jeroen Wollaars, eerde BNNVARA de man die de prijs nooit won: Paul Witteman. In 1980 was die een nerveuze jongeman, die in deze eeuw binnen een paar weken na zijn debuut door de gehaktmolen van de televisierecensenten zou zijn gehaald.,‘Ik zag het aan je gezicht,” zei Sonja Barend tegen Jeroen Wollaars over het plezier dat deze had gehad tijdens zijn met de Sonja Barend Award bekroonde interview met CDA-leider Wopke Hoekstra. Bij de prijsuitreiking in Khalid en Sophie leek Barend geen genoeg van Wollaars te kunnen krijgen. De Nieuwsuur-presentator prees vooral de maandenlange voorbereiding van de lijsttrekkersinterviews op de redactie. Voor elke mogelijke uitspraak van Hoekstra was een vervolgvraag bedacht. „Er is heel veel in mijn hoofd gestopt.”\n\nMet de bekendmaking van de prijs voor het beste tv-interview (ondergetekende was een van de juryleden) was de interviewavond nog niet voorbij. BNNVARA eerde de man die de Sonja Barend Award nooit won: Paul Witteman. Witteman 75 - Vakgenoten over zijn werk bood een compact overzicht van de televisieloopbaan van de jarige VARA-grootheid.\n\nVertederend waren de beelden uit 1980 van de stiknerveuze jongeman die amper in de camera dorst te kijken – je kunt je voorstellen hoe hij in deze eeuw binnen een paar weken na zijn debuut door de gehaktmolen van de televisierecensenten zou zijn gehaald. De verlegen Witteman werd er door VARA-voorzitter Marcel van Dam van overtuigd om door te zetten. Die zag hem als een cruciale pion in de vernieuwing van de socialistische omroep. Deze belangrijke invloed van Marcel van Dam werd helder uiteengezet door Marcel van Dam.\n\nHekkingschuifelen\n\nOok andere geïnterviewden doolden door de periferie van Wittemanland. Zo vertelde Twan Huys over een groepsfoto bij Achter het Nieuws waarop stagiair Sven Kockelmann net zo vaak een stapje naar voren deed tot hij helemaal vooraan stond. Kockelmann wierp dit verwijt van Hekkingschuifelen verre van zich, maar zei dat hij zich nog steeds een beetje schaamde voor de bedoelde foto. Sonja Barend bood een kantoorpolitiek inkijkje door te bekennen dat zij eens een VARA-gang was overgestoken om de redactie van De ronde van Witteman uit te kafferen, omdat zij vond dat dat programma in haar vijver viste. Later had ze haar excuses aangeboden.\n\nSven Kockelmann vertelde geïnspireerd over de werkwijze van de interviewer. „Een politieke interviewer moet vooraf precies weten wat er speelt. Paul wist alles.” Vervolgens was het alleen de vraag hoe je het verzwegene uit de gast kreeg. Witteman koos daarbij, doceerde Kockelmann, voor de drietrapsraket: twee eenvoudige vragen waar de geïnterviewde makkelijk antwoord op kon geven, waarna er bij de derde (de echte vraag) geen weg terug meer was. Mike Boddé van Podium Witteman vertelde dat Witteman eraan moest wennen dat je een musicus niet zo hard kunt interviewen als een politicus.\n\nCharles Groenhuijsen vergeleek (sporthater) Witteman met de bokser Mohammed Ali die als een vlinder om zijn tegenstander heen danste om plotseling te steken als een bij. Ook noemde hij de legendarische tv-inspecteur Columbo die verdachten de hoofdvraag stelde als het gesprek al voorbij leek.\n\nMet die korte cursus Witteman in gedachten keek ik nog even terug naar het bekroonde gesprek tussen Wollaars en Hoekstra. De winnaar van de Sonja Barend Award is daarin meer een alwetende Wittemanner dan een sfeerzoekende Barendist. Hij was bij de Nieuwsuur-verkiezingsinterviews vooral de alleswetende vragensteller. Een paar keer kreeg je stellig de indruk dat hij beter op de hoogte was van wat Hoekstra ging antwoorden dan de geïnterviewde zelf.\n\nBovendien deelt Wollaars in wat eerder op de avond met betrekking tot Pauw en Witteman „het verbond van de ironie” werd genoemd. Een hoogtepunt was het moment waarop hij na een omzichtige vluchtpoging van Hoekstra vroeg: „Heb ik nou antwoord gekregen op mijn vraag?” Als er een Paul Witteman Award was geweest, had Wollaars die ook best kunnen winnen.\n\nNieuwsbrief\n\nNRC Kijktips\n\nWat moet je deze week kijken? Tips voor boeiende programma’s, series en films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021","intensity":0,"negativity":0,"cluster_id":39,"similar_texts":"text279"},{"id":"80","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/17/2","title":"IMF-directeur mag aanblijven na rel over opgepoetst rapport","text":"Het lot van Kristalina Georgieva was zeer onzeker toen bekendwerd dat ze bij haar vorige werkgever, de Wereldbank, mogelijk betrokken was bij het manipuleren van gegevens over China. Het uitvoerend bestuur van het IMF heeft echter maandagavond bepaald dat de beschuldigingen tegen de Bulgaarse econoom onvoldoende zijn onderbouwd.  \n  \nIn dit dagelijks bestuur zitten 24 vertegenwoordigers van landen, en van groepen landen, die lid van zijn het IMF. Volgens ingewijden kreeg Georgieva de steun van Frankrijk en andere Europese landen. De Verenigde Staten en Japan drongen naar verluidt aan op een grondig onderzoek naar de beschuldigingen aan haar adres.  \n  \nUiteindelijk besloten de VS volgens persbureau Bloomberg om niet op het ontslag van de 68-jarige Georgieva aan te sturen. De Amerikaanse minister van financiën Janet Yellen laat weten dat ze het dossier nauwlettend blijft volgen en eventuele nieuwe feiten zal beoordelen.  \n  \nDe kwestie draait om het invloedrijke rapport Doing Business van de Wereldbank, waarin investeerders jaarlijks konden lezen hoe makkelijk of moeilijk het is om in een land zaken te doen. In de editie voor 2018 waren de cijfers van China opgepoetst om het land aan een hogere positie te helpen dan het verdiende. Dat heeft de Wereldbank erkend en vanwege de ophef is de ontwikkelingsbank onlangs gestopt met deze reeks publicaties.  \n  \nMaar wat was de rol van Georgieva? In september schreef het Amerikaanse advocatenkantoor WilmerHale na onafhankelijk onderzoek dat zij in het najaar van 2017 direct betrokken was geweest bij deze manipulatie. Haar huidige positie bij het IMF kwam hierdoor onder druk te staan. Het fonds uit Washington begon een eigen onderzoek en sprak meermalen met Georgieva en vertegenwoordigers van WilmerHale.  \n  \nGeorgieva gaf vorige week een uitgebreide verklaring waarin ze veel kritiek had op de onderzoekers. \"Het idee dat ik na bijna twintig jaar bij de Wereldbank plotseling op ongepaste wijze personeel onder druk zou gaan zetten om informatie te veranderen in een rapport, is schandalig en onwaar\", zei ze.  \n  \nToen China ontdekte dat het zou dalen in de ranglijst van 2018, reageerde het ontstemd. In dezelfde periode was de Wereldbank op zoek naar extra kapitaal. De advocaten verbinden die twee zaken en komen zo aan een motief: het was belangrijk voor de Wereldbank om China gunstig te stemmen. Maar dat motief klopt niet, zei Georgieva, omdat China al akkoord was gegaan met een kapitaalverhoging. De Wereldbank hoefde China dus niet om gunsten te vragen.  \n  \nToen medewerkers van de Wereldbank de positie van China in de ranglijst wilden verbeteren door de data van Hongkong mee te nemen, vond Georgieva dit naar eigen zeggen ongepast. Vervolgens werd het 'China-probleem' op een andere wijze opgelost. Regelmatig reageren landen boos of teleurgesteld als er een ranglijst verschijnt van een organisatie zoals de Wereldbank. Juist daarom moet die de uitkomst zijn van stevig onderzoek, zei Georgieva.  \n  \nHaar verweer heeft bestuur van het IMF kunnen overtuigen. Volgens de uitgegeven verklaring overweegt het bestuur om de interne klachtenregeling bij het IMF te versterken. Dit om problemen zoals bij de Wereldbank te voorkomen.  \n  \nHet is de gewoonte dat Europese landen de directeur van het IMF leveren. Georgieva is sinds 2019 de opvolger van de Franse Christine Lagarde. Háár voorganger was de Fransman Dominique Strauss-Kahn. In 2011 stapte hij op nadat hij was beschuldigd van de verkrachting van een hotelmedewerkster. Hij verklaarde onschuldig te zijn en tot een veroordeling kwam het niet.","intensity":0,"negativity":0,"cluster_id":37,"similar_texts":"text26"},{"id":"81","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/imf-ook-herstel-na-pandemie-zorgt-voor-tweespalt-in-wereldeconomie-a4061543#20211013-79857-101","title":"IMF: ook herstel  na pandemie zorgt voor tweespalt in  wereldeconomie","text":"World Economic Outlook Covid-19 veroorzaakte een atypische recessie, die nu wordt gevolgd door een onbekend herstel. Het IMF ziet risico’s, en waarschuwt voor een verdere tweedeling tussen rijk en arm op wereldschaal.  ,De wereldeconomie blijft herstellen van de pandemie, maar ontwikkelingslanden en opkomende landen blijven ver achter. Dat stelt het Internationaal Monetair Fonds (IMF) in zijn dinsdag verschenen World Economic Outlook. Gebieden die ver gevorderd zijn in hun economische ontwikkeling – waaronder Europa en Noord-Amerika – keren volgend jaar al terug op het economische groeipad van vóór de pandemie. Een groot deel van de rest – uitgezonderd China – zal over drie jaar nog steeds niet geheel hersteld zijn, en 5,5 minder procent welvaart hebben dan zonder de uitbraak van Covid-19 het geval zou zijn geweest.\n\nDat is het gevolg van een gebrek aan vaccins en van te weinig financiële middelen om de economie te steunen. Op dit moment is gemiddeld 60 procent van de bevolking van westerse landen gevaccineerd, terwijl 96 procent van de mensen in de armste landen geen inenting heeft gehad. Het IMF pleit bij het Westen dan ook voor het leveren van beloofde doses vaccins in het kader van het Covax-programma, en de overdracht van extra financieringsruimte bij het IMF die rijke landen niet nodig hebben, aan arme landen.\n\nHet voortwoekeren van het virus en het ontstaan van nieuwe varianten kan de wereldeconomie in de eerstvolgende vijf jaar opgeteld 5.300 miljard dollar (4.500 miljard euro) kosten, volgens Gita Gopinath, de hoofdeconoom van het IMF. „De pandemie is nergens over totdat hij overál over is”, stelt zij in een toelichting.\n\n‘Inflatie gaat voorbij’\n\nHet IMF gaat ervan uit dat de golf van hogere inflatie, die op dit moment het gevolg is van gestegen grondstoffen- en energieprijzen en de verstoring in internationale productieketens, in de loop van volgend jaar weer overgaat. Dat geldt ook voor de gevolgen van de hoge energieprijzen en de hapering van internationale leveranties voor de economische groei.\n\nDat betekent niet dat er geen risico’s zijn. Op de financiële markten wordt steeds meer rekening gehouden met de mogelijkheid dat de inflatie langer dan voorzien hoog blijft, waardoor verdere prijsstijgingen deel uit gaan maken van de verwachtingen van bedrijven en consumenten. Dan kunnen prijsverhogingen door bedrijven en looneisen van werknemers elkaar omhoog jagen in een ‘loon-prijsspiraal’.\n\nDat geldt met name voor de Verenigde Staten, waar de inflatie nu al enkele maanden boven de 5 procent ligt, en een terugkeer naar normaal sowieso tot eind 2022 kan duren. Mocht dan ook de economische groei tegenvallen, dan kan een ‘jaren zeventig-scenario’ optreden. Destijds werd het tegelijk optreden van inflatie en economische stagnatie samengevat in de term ‘stagflatie’, waar het economische beleid toen lang geen antwoord op had.\n\nGopinath zegt te denken dat stagflatie een onwaarschijnlijk scenario is. Maar ze benadrukt dat het huidige economische klimaat omgeven is met „enorme onzekerheden” omdat er geen moderne ervaringen zijn met de economische effecten van een pandemie. „We hebben nog nooit een economisch herstel van dit soort gezien.”\n\nLees ookIn opspraak geraakte IMF-chef Georgieva mag aanblijven\n\n‘Dunne lijn’ voor centrale banken\n\nAls ook ditmaal de inflatie toch hoger blijft, en de groei juist tegenvalt, dan zullen centrale banken „een dunne lijn moeten bewandelen” tussen renteverhogingen om de inflatie te beteugelen en juist een lage rente om de economie op gang te houden, stelt het IMF. Het is van belang dat zij daar nu al scenario’s voor klaar hebben liggen, en dat zij snel handelen als dat nodig is. Te lang wachten met het intomen van inflatie kan stappen vergen die veel drastischer zijn dan als er tijdig zou worden opgetreden.\n\nEen risico dat daarmee samenhangt, is dat de waarderingen van bijvoorbeeld aandelen op de financiële markten hoog zijn. Een stijging van de rente kan dan grote verliezen veroorzaken. Hetzelfde geldt voor de sterk gestegen huizenprijzen vrijwel overal in de geïndustrialiseerde wereld. Een ander risico is dat veel landen nu hoge schulden hebben omdat het crisisbeleid ten aanzien van de pandemie veel geld heeft gekost. Gezondheidszorg moet volgens het IMF prioriteit hebben bij de bestedingen.\n\nDaar komen mogelijke verstorende incidenten nog bij. Het IMF noemt als risico een crisis in de Chinese vastgoedsector, of handelsspanningen, met name tussen de Verenigde Staten en China, die hoger kunnen oplopen. En in de Verenigde Staten zelf woedt een politieke strijd rond het verhogen van het maximale bedrag dat de overheid mag lenen. Als het Congres daar geen toestemming voor geeft, kan dat een schok geven op de financiële markten.\n\nZo moet de prognose van het IMF dat de wereldwijde economische groei dit en volgend jaar op peil blijft, met een brede marge worden bekeken. De IMF-voorspelling voor Nederlandse economie: een economische groei van 3,8 procent dit jaar en 3,2 procent in 2022, wijkt overigens niet noemenswaardig af van die van het Centraal Planbureau.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":9,"similar_texts":"text124"},{"id":"82","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=04f509d6c1c39c2a6fcb#/pages/24-25","title":"In het kort","text":"In het kort\n\nEx-werknemers van leasefirma Car Driver Deals uit Maasbracht worstelen met heftige gevolgen bedreigingen.\n\nTwee broers achter het bedrijf zijn met noorderzon vertrokken.\n\nZo’n 35 werknemers zijn in dienst van Atvangarde, een paraplufirma voor Car Driver Deals en een wirwar aan hypotheek- en beleggingsbedrijfjes.","intensity":0,"negativity":0,"cluster_id":5,"similar_texts":"text767"},{"id":"83","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/2/5","title":"Irma Sluis maakt kinderprogramma","text":"### personalia\n\nGebarentolk Irma Sluis gaat samen met radio-dj Igmar Felicia een kinderprogramma presenteren over gebarentaal. Dove en slechthorende kinderen vormen in het programma Hands Up duo's met bekende Nederlanders. De teams voeren opdrachten uit waarbij zij alleen mogen praten in gebarentaal. Voor Sluis is het haar presentatiedebuut, nadat ze anderhalf jaar geleden landelijke bekendheid kreeg met haar optredens als gebarentolk bij de corona-persconferenties. Het programma gaat vanaf 13 november van start op NPO Zapp.","intensity":0,"negativity":0,"cluster_id":60,"similar_texts":"text48"},{"id":"84","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/24/1","title":"Irma Sluis presenteert","text":"Gebarentolk Irma Sluis gaat samen met Igmar Felicia een televisieprogramma met dove en slechthorende kandidaten maken. In Hands Up, vanaf 13 november bij NPO Zapp, voeren zes duo's opdrachten uit met behulp van gebarentaal.","intensity":0,"negativity":0,"cluster_id":62,"similar_texts":"text507"},{"id":"85","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=186f81c824a267892ae2#/pages/34","title":"Is Esders welkom bij Gewest Friesland?","text":"Is Esders welkom bij Gewest Friesland?\n\nINZELL Ook Henk Hospes, de doorgewinterde trainer van het Gewest Friesland, is verrast door het vertrek van Gijs Esders bij Reggeborgh en diens verzoek om - na anderhalf jaar - terug te keren in zijn trainingsgroep. De ervaren coach doet nog wat gereserveerd als hem naar commentaar wordt gevraagd op de opmerkelijke aanvraag van Esders. „Gijs heeft een verzoek ingediend bij ons bestuur, daar beslis ik verder niet over. Het is niet aan mij om te zeggen ’ja of nee’.” \n\nMaar Hospes verwacht geen grote bezwaren. „Ik heb dit zo nog nooit eerder meegemaakt, dus dit is voor mij ook nieuw. Maar elke ambitieuze sporter met een goed niveau is welkom bij ons. Wij zullen er alles aan doen om hem nog beter te laten worden. Dan kan hij later weer kiezen voor een merkenteam. Daar zijn we voor. Een schaatser moet zo kort mogelijk bij ons zitten om weer door te kunnen stoten naar de top.”\n\nKan Hospes zich misschien iets voorstellen bij de druk die een sporter ervaart met allemaal wereldtoppers om zich heen? „Dat is lastig voor mij. Voor de meeste mensen is het stimulerend om in een team te zitten met grote namen. Daar word je zelf dan ook beter door.”\n\nHospes kent Esders goed. Ziet hij hem in de nabije toekomst terugkeren bij een merkenteam? Of is dit het begin van het einde? „Dat laatste verwacht ik niet en hoop ik ook niet. Hij heeft niet voor niks een verzoek ingediend om terug te komen bij het Gewest met het doel om beter te worden. Als je niet gemotiveerd meer bent, stop je. En hij wil nog niet stoppen.”","intensity":0,"negativity":0,"cluster_id":49,"similar_texts":"text535"},{"id":"86","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=26b0b6c706b1947f395e#/pages/32","title":"Israël zet vol in op organisatie WK 2030","text":"Israël zet vol in op organisatie WK 2030\n\nIsraël gaat plannen maken om het WK voetbal van 2030 binnen te halen. FIFA-voorzitter Gianni Infantino bracht dinsdag een bezoek aan het nieuwe nationale trainingscomplex van de Israëliërs nabij Tel Aviv. Infantino had ook een ontmoeting met premier Naftali Bennett en daarbij kwam het WK van 2030 ter sprake. Infantino suggereerde tijdens zijn bezoek dat Israël het WK 2030 mogelijk kan organiseren met andere landen uit het Midden-Oosten, waaronder de Verenigde Arabische Emiraten. Vorig jaar ondertekenden de VAE en Bahrein de zogeheten Abraham-akkoorden, om de betrekkingen met Israël te normaliseren.","intensity":0,"negativity":1,"cluster_id":62,"similar_texts":"text466"},{"id":"87","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=9fcb8e6358748ba0b46d#/pages/32","title":"Jahanbakhsh bezorgt Iran een punt tegen Zuid-Korea","text":"Jahanbakhsh bezorgt Iran een punt tegen Zuid-Korea\n\nAlireza Jahanbakhsh heeft Iran met een doelpunt aan een punt geholpen in de WK-kwalificatiewedstrijd tegen Zuid-Korea. De Feyenoorder, die de laatste weken wat in mindere vorm stak in de Eredivisie, kopte in Teheran een kwartier voor tijd raak en bepaalde daarmee de eindstand op 1-1. \n\nDe Zuid-Koreanen waren kort na rust op voorsprong gekomen door een doelpunt van Son Heung-Min van Tottenham Hotspur.\n\nKoploper Iran staat na vier duels op tien punten, Zuid-Korea heeft twee punten minder.","intensity":0,"negativity":0,"cluster_id":25,"similar_texts":"text214"},{"id":"88","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/2/4","title":"Jan Ritsema overleden","text":"### personalia\n\nRegisseur en theatermaker Jan Ritsema is zondagavond op 76-jarige leeftijd overleden. Ritsema was ook acteur, danser, theaterdocent en uitgever van theater- en filmboeken. In de jaren tachtig stond hij aan de basis van Toneelgroep Amsterdam en gezelschap Mugmetdegoudentand. Ritsema begeleidde in 1983 op verzoek van Joop Admiraal de beroemde solo U bent mijn moeder. In België, waar de theatermaker lange tijd woonde en werkte, was hij vanaf het begin betrokken bij dansopleiding P.A.R.T.S van Anne Teresa de Keersmaeker.","intensity":0,"negativity":0,"cluster_id":17,"similar_texts":"text707"},{"id":"89","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/24/5","title":"Janou Levels debuteert in Oranje-selectie, bondscoach Parsons laat Anouk Dekker vallen","text":"### Voetbal\n\nVerdedigster Janou Levels is voor het eerst opgeroepen voor Oranje. De 20-jarige voetbalster van PSV maakt deel uit van de 24-koppige selectie voor de WK-kwalificatiewedstrijden tegen Cyprus en Wit-Rusland, op 22 en 26 oktober.  \n  \nDaphne van Domselaar (FC Twente), Joëlle Smits (VfL Wolfsburg) en Renate Jansen (FC Twente) keren terug in de selectie. Het drietal was de vorige interlandperiode afwezig.  \n  \nBraga-speelster Anouk Dekker (34) ontbreekt in de selectie, net als Katja Snoeijs (Bordeaux).  \n  \n'We zien de komende interlandperiode als een mogelijkheid om meer speelsters aan het werk te zien, voordat er meer druk op de duels komt te staan in de aanloop naar een groot toernooi', verklaarde bondscoach Mark Parsons. 'We hebben van de nieuwe speelsters goede dingen gezien op de club, maar op het trainingsveld is het toch anders. De keerzijde is dat er nu speelsters ontbreken. Maar voor de afvallers staat de deur altijd open.'","intensity":0,"negativity":1,"cluster_id":73,"similar_texts":"text730"},{"id":"90","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/2/5","title":"Jeroen Wollaars beste interviewer","text":"### personalia\n\nJeroen Wollaars heeft de Sonja Barend Award 2021 gewonnen. De journalist kreeg de prijs voor zijn verkiezingsinterview met minister van financiën en CDA-voorman Wopke Hoekstra in het programma Nieuwsuur. Wollaars kreeg de prijs gisteren tijdens de uitzending van het BNNVara-programma Khalid & Sophie op NPO 1 uit handen van Sonja Barend, de naamgeefster van de prijs. De winnaar werd door een vakjury, bestaande uit meer dan veertig tv-critici, vakgenoten en mediajournalisten, verkozen uit een longlist van elf interviews.","intensity":0,"negativity":0,"cluster_id":72,"similar_texts":"text412"},{"id":"91","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/6/2","title":"Jeroen Wollaars wint Sonja Barend Award met Nieuwsuur-interview Wopke Hoekstra","text":"Jeroen Wollaars heeft de Sonja Barend Award gewonnen. Hij kreeg de prijs voor het beste televisie-interview voor het vragenvuur dat hij in Nieuwsuur afvuurde op CDA-leider Wopke Hoekstra. Dat maakte Sonja Barend dinsdagavond namens de jury van de prijs bekend in de talkshow Khalid & Sophie. 'Aan het gesprek kon je heel goed zien dat het ontzettend goed was voorbereid', zei Barend. 'Dan zit de interviewer daar en dat straalt eraf, die voelt zich gerustgesteld. Je hebt alles doorgenomen, alle mogelijkheden bekeken. Dat leidt tot een heel streng maar ontspannen gesprek.'  \n  \nBij het interview met Wollaars ontweek Hoekstra ietwat opzichtig meerdere vragen en brak het zweet hem zichtbaar uit. 'Het klinkt oneerbiedig en het is niet het juiste woord, maar Hoekstra liep met open ogen in de valletjes die we voor hem hadden gezet', zei Wollaars eerder in de VARAgids. Nieuwsuur staat dit jaar ook op de tweede plek, voor het interview dat Mariëlle Tweebeeke in mei hield met premier Mark Rutte over zijn plannen voor een nieuwe bestuurscultuur. Deze zomer won Nieuwsuur ook al de Zilveren Nipkowschijf, voor een reeks politieke interviews.","intensity":0,"negativity":0,"cluster_id":72,"similar_texts":"text336"},{"id":"92","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/journalistiek-jeroen-wollaars-wint-sonja-barend-award-voor-beste-tv-interview-a4061629#20211013-79857-102","title":"Jeroen Wollaars wint Sonja Barend Award voor beste tv-interview","text":"Nieuwsuur-presentator Jeroen Wollaars heeft de jaarlijkse Sonja Barend Award voor het beste televisie-interview gewonnen. Hij krijgt de prijs voor het interview met CDA-lijsttrekker Wopke Hoekstra in aanloop naar de Tweede Kamerverkiezingen. De prijs werd dinsdagavond uitgereikt door Sonja Barend zelf, in het BNNVARA-programma Khalid & Sophie. De jury noemde het gesprek met Hoekstra „een politiek interview hard op de man en daarmee totaal anders dan gebruikelijk op tv”. Tijdens het interview vroeg Wollaars onder meer naar de rommelige campagne van het CDA en de hectiek rondom Pieter Omtzigt, het Kamerlid dat maanden later de partij zou verlaten. Hij wees Hoekstra er een aantal keer op dat hij „het eerlijke verhaal” moest vertellen. (NRC)\n\nNieuwsbrief\n\nNRC Kijktips\n\nWat moet je deze week kijken? Tips voor boeiende programma’s, series en films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":48,"similar_texts":"text336"},{"id":"93","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/just-eat-takeaway-6215-euro-44-maaltijdbezorger-ziet-ordergroei-vertragen-a4061646#20211013-79857-306","title":"Just Eat Takeaway   62,15 euro   / - 4,4 %Maaltijdbezorger ziet ordergroei vertragen","text":"Just Eat Takeaway was woensdag de grootste daler bij de hoofdfondsen op het Damrak. De maaltijdbezorger verwerkte in het derde kwartaal 266 miljoen bestellingen, ter waarde van 6,8 miljard euro. Dat was een kwart meer dan een jaar geleden, maar minder dan in voorgaand kwartaal. Winstcijfers gaf het bedrijf niet. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021","intensity":0,"negativity":1,"cluster_id":38,"similar_texts":"text262"},{"id":"94","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=309916c8906edc20ecbd#/pages/22-23","title":"Just Eat Takeaway groeit iets minder hard","text":"Just Eat Takeaway groeit iets minder hard\n\nBestellingen\n\nMaaltijdbezorgingsbedrijf Just Eat Takeaway (JET) is in het derde kwartaal verder gegroeid. Het moederbedrijf van onder meer Thuisbezorgd.nl verwerkte een kwart meer bestellingen voor restaurants ten opzichte van dezelfde periode vorig jaar. Die groei was wel minder groot dan in de afgelopen kwartalen.\n\n„Onze groei is in het derde kwartaal van 2021 sterk gebleven, ook nu het grootste deel van de wereld terugkeert naar het leven van voor de coronapandemie”, zegt topman Jitse Groen.","intensity":0,"negativity":2,"cluster_id":38,"similar_texts":"text729"},{"id":"95","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/kaag-spreekt-tijdens-proces-tegen-bedreiger-a4061626#20211013-79857-104","title":"Kaag spreekt tijdens proces tegen bedreiger","text":"Bedreiging politici Sigrid Kaag (D66) maakte dinsdag tijdens de rechtszaak tegen haar bedreiger gebruik van haar spreekrecht. „Ik vond het belangrijk een streep te trekken.”,Net als zoveel andere politici krijgt D66-leider Sigrid Kaag „dagelijks heel veel haatdragende teksten”, vertelde ze dinsdagmiddag op de stoep van de rechtbank Den Haag. In de meeste gevallen doet ze aangifte, en laat de zaak verder aan justitie. Eind september kwam er een bedreiging binnen die zo ernstig, concreet en acuut was, dat Kaag niet alleen besloot om aangifte te doen, maar ook om gebruik te maken van haar spreekrecht als slachtoffer. „Ik vond het belangrijk een streep te trekken.”\n\nIn haar slachtofferverklaring tegenover de Haagse politierechter en in het bijzijn van de 43-jarige verdachte Erik van Z. had Kaag dat verder toegelicht.\n\n„Tot vandaag heb ik het laten komen en gaan, omdat het patroon van intimidatie en bedreiging aan het adres van publieke personen stilzwijgend geaccepteerd lijkt te zijn. Maar vandaag wil ik vertellen over wat het met mij doet. Niet omdat ik denk dat het mijn persoonlijke zorg wegneemt, maar omdat ik de verantwoordelijkheid voel om een bijdrage te leveren aan het doorbreken van het patroon.”\n\nOnbekommerd de hond uitlaten\n\nKaag las haar verklaring van vijf minuten indringend voor. Ze vertelde dat ze als actief politicus – sinds vier jaar terug in Nederland – in toenemende mate bedreigingen ontvangt. En ze beschreef welke uitwerking die op haar en haar gezin hebben. „Onbekommerd de honden uitlaten, is er niet meer bij.” Kaag vertelde dat ze als VN-gezant in het Midden-Oosten dagelijks met zware beveiliging te maken had. „Toch ben ik, nu ik in Nederland als politicus actief ben, soms angstiger dan ik ooit ben geweest.”\n\nDe verdachte, die op nog geen drie meter schuin voor haar zat, keek tijdens Kaags verhaal niet om. Van Z. had op donderdag 30 september op de Facebook-groep van D66 Noord-Brabant onder zijn eigen naam het bericht gestuurd dat hij „vóór vanavond 2400 uur Sigrid Kaag ga aanvallen en zo ga verwonden dat ze of dood is, of nooit meer haar functie kan uitvoeren”.\n\nLees ook: Pieter Omtzigt is volgens Danny V. ‘een pion van de elite’\n\nTwee weken eerder had dezelfde verdachte ook al een doodsbedreiging aan het adres van demissionair minister Hugo de Jonge (CDA) op Facebook gepost. Hij werd kort erop aangehouden. Van Z. vertelde „impulsief” te hebben gehandeld omdat hij zich kwaad had gemaakt over onder meer het coronabeleid van het kabinet – de rechter vertelde dat Van Z. zich niet wil laten vaccineren. Van Z. zei zich diep te schamen en spijt te hebben. „Het is vreselijk”, reageerde hij op Kaags verhaal. Hij had haar niks willen aandoen.\n\nHet is uitzonderlijk dat een bedreigd politicus het woord neemt bij een strafzaak tegen iemand die hem of haar heeft bedreigd. In 2016 legde toenmalig D66-leider Alexander Pechtold een verklaring af bij het gerechtshof in Leeuwarden over een doodsbedreiging tegen hem.\n\nHet aantal bedreigingen tegen politici, vooral via sociale media, loopt al jaren op: 393 geregistreerde gevallen in 2019, tegen 239 in 2016. De cijfers van 2020 en dit jaar zijn bij het Team bedreigde politici van de Haagse politie nog niet bekend. Onlangs werd bekend dat de beveiliging van demissionair premier Rutte moest worden aangescherpt. In de Justitiebegroting van 2022 zijn tientallen miljoenen euro extra gereserveerd.\n\n„Het is heel belangrijk dat Kaag naar de rechtbank is gekomen”, zegt Hans Boutellier, bijzonder hoogleraar politisering aan de Vrije Universiteit. Hij vermoedt dat alleen een strafoplegging een grote afschrikwekkende werking op potentiële bedreigers heeft. „Als nu een prominent slachtoffer zich nadrukkelijk meldt en een duidelijk signaal geeft dat het niet acceptabel is, is dat ontzettend goed.”\n\nDe politierechter legde een gevangenisstraf van vijf maanden (waarvan twee voorwaardelijk) op. Ze ging over de eis van het Openbaar Ministerie heen, de officier had vier maanden celstraf geëist.\n\nCorrectie (13 oktober 2021: In een eerdere versie van dit artikel stond dat het niet eerder is voorgekomen dat een politicus zich in de rechtszaal uitsprak over bedreigingen. Dat klopt niet. Oud-D66-leider Alexander Pechtold deed dat al in 2016. Dat is hierboven aangepast.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":21,"similar_texts":"text370"},{"id":"96","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/7/4","title":"Kaag tijdens bedreigingszaak: Dit is niet normaal, woorden doen ertoe","text":"Hoe vaak ze inmiddels op sociale media al niet bedreigd is, dat weet D66-leider Sigrid Kaag niet. Sinds haar entree in de Nederlandse politiek voelt ze zich soms onveiliger dan toen ze met gepantserde konvooien door het Midden-Oosten reisde voor haar werk als VN-gezant, stelt de politica. Achteromkijken tijdens het uitlaten van haar honden, haar kinderen die niet thuis durven komen wegens een dreiging: Kaag trekt nu een grens, ook voor haar man en kinderen, en wil de bedreigingen niet langer wegwuiven.  \n  \nDat stelde de D66-partijleider gisteren in een slachtofferverklaring die ze aflegde tijdens de zaak tegen Van Z. De 43-jarige man bedreigde haar twee weken geleden met de dood via een Facebookgroep. \"Je kunt zeggen: trek het je niet aan, het hoort erbij, het is normaal, alle politici maken het mee. Maar het is niet normaal. Woorden doen ertoe\", stelde Kaag in de rechtbank in Den Haag.  \n  \nAlle mensen die een publieke functie vervullen, moeten dat kunnen doen zonder angst, zei de rechter. Boosheid die op deze wijze wordt geuit heeft effect op andere mensen, en draagt bij aan de verharding van de samenleving. Of Van Z. zich daar bewust van was.  \n  \nVan Z. bekende via Facebook dreigende berichten te hebben gepost aan het adres van de politica en haar voormalige collega-minister Hugo de Jonge. Over Kaag schreef hij: \"Bij deze geef ik u de melding dat ik voor vanavond 24.00 uur Sigrid Kaag ga aanvallen en zo ga verwonden dat ze of dood is, of nooit meer haar functie kan uitvoeren\".  \n  \nHerhaaldelijk betuigde Van Z. spijt, maar dat vond de officier van justitie niet erg overtuigend: er zaten twee weken tussen de bedreigingen aan het adres van De Jonge en Kaag.  \n  \nOp de vraag van de rechter of hij last heeft van woede-uitbarstingen, antwoordde Van Z. dat hij juist heel rustig is. Impulsief, zo noemt hij zichzelf wel. \"Als ik had geweten wat dit allemaal teweeg zou brengen, dan had ik vijf seconden langer nagedacht.\" Tijdens zijn laatste woord bood hij zijn excuses aan aan Kaag.  \n  \nDe rechtbank veroordeelde Van Z. tot vijf maanden celstraf, waarvan twee voorwaardelijk.","intensity":0,"negativity":0,"cluster_id":51,"similar_texts":"text449"},{"id":"97","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/kabinet-heeft-geen-bezwaar-tegen-homohuwelijk-troonopvolger-a4061546#20211013-79857-110","title":"Kabinet heeft geen bezwaar tegen ‘homohuwelijk’ troonopvolger","text":"Troonopvolging Mocht een kroonprins(es) met iemand van hetzelfde geslacht willen trouwen, dan is dat geen belemmering om Koning te worden, zegt demissionair premier Rutte. Daarover waren onlangs vragen gerezen. ,Mocht kroonprinses Amalia met een vrouw willen trouwen, dan zal dat geen belemmering meer zijn voor haar troonopvolging. Dat antwoordde demissionair premier Mark Rutte dinsdag op Kamervragen.Die vragen waren gerezen naar aanleiding van het boek van staatsrechtdeskundige Peter Rehwinkel dat afgelopen maand verscheen. Hij stelde in Amalia dat in 2000, bij de parlementaire behandeling van de openstelling van het huwelijk voor paren van gelijk geslacht, de regering op vragen uit de Eerste Kamer had geantwoord dat „daarmee de essentie van het erfelijke koningschap op het spel [wordt] gezet, aangezien op voorhand vaststaat dat uit een dergelijk huwelijk geen kinderen geboren kunnen worden”.Oftewel: een kroonprins(es) zou de troon moeten opgeven als diegene wil trouwen met een partner van hetzelfde geslacht.\n\nLees ook het interview met Peter Rehweinkel: ‘Amalia lijkt in tegenstelling tot haar vader en grootmoeder weinig tekenen van verzet te tonen’\n\nDe premier schrijft nu dat de regering „geen beletsel [ziet] voor een toestemmingswet voor een huwelijk van een erfopvolger met een persoon van hetzelfde geslacht”. Troonopvolgers moeten, willen zij hun recht op de troon niet verliezen, toestemming hebben voor een huwelijk van de Staten-Generaal.‘Wettige nakomeling’Op de vraag van de PvdA of kinderen die geadopteerd zijn, via een spermadonor zijn verwekt of uit een draagmoeder zijn geboren ook in aanmerking komen voor de troon, geeft Rutte geen antwoord. In de grondwet staat dat het staatshoofd moet worden opgevolgd door „ een wettige nakomeling”. Rutte schrijft dat het duidelijk moet zijn van wie de kinderen zijn in een huwelijk van mensen van hetzelfde geslacht; er moeten „objectieve en eenduidige gronden” zijn om vast te stellen op wie het koningschap overgaat en om „hierdoor de staatkundig gewenste zekerheid te bereiken omtrent de erfopvolging”. Daarover moeten dan afspraken gemaakt worden in het geval van een ‘homohuwelijk’. Dat komt pas aan de orde mocht een troonopvolger vallen op iemand van hetzelfde geslacht, schrijft Rutte. „Het is niet dienstig om nu vooruit te lopen op een dergelijke weging. Dit is te zeer afhankelijk van de feiten en omstandigheden van het specifieke geval, die, zoals je ook terugkijkend kunt vaststellen bij het familierecht, door de tijd heen kunnen veranderen”, schrijft hij.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":73,"similar_texts":"text71"},{"id":"98","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/18/3","title":"Keniaanse atlete Agnes Tirop doodgestoken","text":"De Keniaanse atlete Agnes Tirop, die op de Olympische Spelen als vierde eindigde op de door Sifan Hassan gewonnen 5000 meter, is dood aangetroffen in haar woning in het dorp Iten. Ze is vermoedelijk doodgestoken door haar ex-vriend. Ze had steekwonden in haar buik. Tirop, in 2018 winnaar van de Ladies Run over 10 kilometer in Tilburg, behoorde tot de beste atletes van Kenia. Op de WK's van Londen 2017 en Doha 2019 pakte ze brons op de 10.000 meter.","intensity":0,"negativity":0,"cluster_id":43,"similar_texts":"text773"},{"id":"99","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/22/5","title":"Keniaanse topatlete Agnes Tirop in haar woning doodgestoken","text":"De Keniaanse atlete Agnes Tirop, die op de Olympische Spelen als vierde eindigde op de door Sifan Hassan gewonnen 5.000 meter, is dood aangetroffen in haar woning in het dorp Iten. Een bestuurslid van de Keniaanse bond zegt in de krant The Standard dat de 25-jarige Tirop vermoedelijk is doodgestoken door haar ex-vriend. Ze had steekwonden in haar buik.  \n  \nTirop, in 2018 winnaar van de Ladies Run over 10 kilometer in Tilburg, behoorde tot de beste atletes van Kenia. Op de WK's van Londen 2017 en Doha 2019 pakte ze brons op de 10.000 meter. In Doha ging de wereldtitel naar Hassan, die afgelopen zomer in Tokio olympisch kampioene werd op de 5.000 en 10.000 meter. Tirop greep in Tokio op de 5.000 meter net naast een medaille. Enkele weken na de Spelen liep ze bij wegwedstrijden in de Duitse stad Herzogenaurach een wereldrecord op de 10 kilometer in een race met alleen vrouwen. Met 30.01 dook Tirop maar liefst 28 seconden onder de oude toptijd die sinds 2002 op naam stond van de Marokkaanse Asmae.","intensity":0,"negativity":0,"cluster_id":56,"similar_texts":"text434"},{"id":"100","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=b1daddfcfb88e5f6ae0c#/pages/46-47","title":"KHN Amsterdam: ’Goede reputatie’","text":"KHN Amsterdam: ’Goede reputatie’\n\nKHN’er Eveline Doornhegge staat achter Sumi Hardoar.\n\nBij de Amsterdamse afdeling van Koninklijke Horeca Nederland houden ze het lot van Sumi Hardoar nauwlettend in de gaten. Regiomanager Eveline Doornhegge heeft toegezegd haar te zullen blijven steunen. Doornhegge: „Ik kan bevestigen dat mevrouw Hardoar altijd een goede reputatie heeft gehad als uitbater van haar hotels. Het is heel bijzonder en niet te verklaren dat hotel Parkview nog steeds gesloten is en er geen zwaarwegende argumenten zijn om dit zo lang gesloten te kunnen houden. De gemeente blijft volhouden dat ze nooit op vrijwillige basis een vergunning aan mevrouw Hardoar gaan verlenen en wachten op rechtelijke uitspraken. Ze vertragen het traject waar ze maar kunnen.”","intensity":0,"negativity":0,"cluster_id":45,"similar_texts":"text316"},{"id":"101","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/35/2","title":"Koeman heeft Agüero erbij","text":"Trainer Ronald Koeman kan bij FC Barcelona eindelijk beschikken over Sergio Agüero. De Argentijnse spits, in de zomer transfervrij overgekomen van Manchester City, ontbrak in de eerste maanden van het seizoen vanwege een kuitblessure. Agüero maakte gisteren zijn officieuze debuut voor Barcelona in een oefenduel met derdeklasser Cornellà (2-2).  \n  \nDe 33-jarige Argentijn, met 260 doelpunten topscorer aller tijden van Manchester City, deed een half uur mee en was direct trefzeker. De andere treffer van Barcelona kwam van Philippe Coutinho. Frenkie de Jong, Memphis Depay en Luuk de Jong ontbraken nog; zij zijn net terug in Catalonië na de WK-kwalificatiewedstrijden met het Nederlands elftal.  \n  \nBarcelona ontvangt zondag Valencia in Camp Nou, dat voor het eerst in ruim 1,5 jaar weer volledig gevuld mag worden.","intensity":0,"negativity":0,"cluster_id":47,"similar_texts":"text624"},{"id":"102","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/kritische-eerste-kamer-eist-hogere-vergoeding-ouderschapsverlof-a4061525#20211013-79857-301","title":"Kritische Eerste Kamer gaat akkoord met negen weken betaald ouderschapsverlof, maar eist hogere vergoeding","text":"Wetsvoorstel Vanaf augustus krijgen ouders recht op negen weken betaald ouderschapsverlof. De Eerste Kamer ging dinsdag akkoord, maar eist dat de vergoeding hoger wordt.,Het betaald ouderschapsverlof, waarop jonge vaders en moeders vanaf augustus volgend jaar recht hebben, moet ruimhartiger worden, zodat het aantrekkelijker wordt voor lagere inkomens. Die oproep deed een meerderheid van de Eerste Kamer dinsdag bij de aanvaarding van het wetsvoorstel.Vanaf 2 augustus volgend jaar kunnen vaders en moeders negen weken van hun ouderschapsverlof gedeeltelijk vergoed krijgen. De rest van het half jaar verlofrecht blijft onbetaald. De regeling is er gekomen onder druk van een EU-richtlijn. Nederland stemde daar overigens tegen; het kabinet wilde dat niet de EU, maar landen zelf daarover zouden beslissen.Vooral over de hoogte van de uitkering was in de senaat nog discussie. In het kabinetsvoorstel krijgen ouders de helft van hun brutoloon vergoed. Een motie om daar 70 procent van te maken, ingediend door GroenLinks, kreeg dinsdag een meerderheid met hulp van regeringspartijen D66, CDA en ChristenUnie. Ook de wet zelf werd met ruime meerderheid aanvaard. Alleen de SGP stemde tegen invoering van het betaalde ouderschapsverlof.\n\nLees ook: Traditionele opvattingen zitten het inkomen van moeders in de weg\n\nMinimuminkomenVoor kwetsbare groepen met een laag inkomen, flexwerkers, eenverdieners en eenoudergezinnen biedt de oorspronkelijke wet „te weinig soelaas”, zei ChristenUnie-senator Peter Ester in een stemverklaring. Petra Stienen (D66) benadrukte dat „zoveel mogelijk ouders” gebruik moeten kunnen maken van het verlof. In het debat vorige week zei ze al te vrezen dat ouders met een minimuminkomen zouden afzien van het verlof, „omdat het financieel gewoon niet mogelijk is”.Hoewel de Eerste Kamer-motie formeel gericht is aan het demissionaire kabinet, kan die gelezen worden als een oproep aan de formatietafel. Het demissionaire kabinet kan de uitkering zelf niet zomaar verhogen, zei minister Wouter Koolmees (Sociale Zaken, D66) in het debat, omdat dan „brede overeenstemming” nodig is over de financiering van de hogere kosten. De minister zou deze Eerste Kamer-motie daarom vooral zien, zei hij, als „politiek signaal richting de formatie en de periode daarna”.Geen geldboomWel heeft de minister geanticipeerd op zo’n eventuele verhoging in een regeerakkoord. In het wetsvoorstel heeft hij de mogelijkheid vastgelegd de uitkering nog vóór de invoering van het betaalde verlof te verhogen naar 70 procent zonder dat dit een wetswijziging vergt.Persoonlijk is Koolmees groot voorstander van een hoger percentage, zo liet hij in beide Kamers duidelijk blijken. Een belangrijke reden dat zijn kabinetsvoorstel lager uitviel, is de financiering. Een hogere uitkering zou nog duurder worden, zei de minister in de Eerste Kamer, en de regeringspartijen konden het moeizaam eens worden over de financiering van het nieuwe verlof. „We hebben gewoon geen geldboom gevonden die dit allemaal betaalt.”Uiteindelijk wordt de wetswijziging betaald door werkgeverslasten te verhogen, een belastingvoordeel voor werkende ouders te verlagen en de kinderbijslag twee jaar te bevriezen.Waaier aan regelingenOuders hebben nu recht op een half jaar onbetaald ouderschapsverlof. Dat mogen ze ook gespreid opnemen, bijvoorbeeld één dag per week, zolang het maar voor de achtste verjaardag van het kind gebeurt. Onder de nieuwe wet krijgen ouders negen weken van dat verlof deels vergoed. Uitkeringsinstantie UWV betaalt de helft van het brutoloon, tot een maximale uitkering van 2.453 euro bruto per maand (113 euro per dag). Het betaalde verlof moeten ouders in het eerste levensjaar van het kind opnemen.In Nederland bestaat een waaier aan verlofregelingen voor (aanstaande) ouders. Zwangeren hebben recht op zestien weken zwangerschaps- en bevallingsverlof, volledig betaald door het UWV. Partners krijgen sinds vorig jaar juli één volledig betaalde week om bij hun pasgeboren baby te zijn. Daarnaast kunnen ze aanspraak maken op nog eens vijf weken verlof, tegen 70 procent van hun loon. Ook dat keert het UWV uit.Voor mensen die rond het minimumloon verdienen, is het relatief duurder om dat aanvullende partnerverlof op te nemen dan voor iemand met een modaal inkomen, bleek onlangs uit onderzoek van NRC. De meeste partners leveren tijdens het verlof zo’n 20 procent van hun netto-inkomen in. Voor de laagste inkomens bedraagt dat nettoverlies zo’n 30 procent. De oorzaak van die hardere terugval ligt bij belastingeffecten.\n\nLees ook: Meer tijd met je baby? Dat is voor deze vaders te duur\n\nBij ouderschapsverlof spelen precies diezelfde nadelige belastingeffecten, antwoorde Koolmees al eerder op vragen van de Tweede Kamer. Verschillende senatoren vrezen dat dit het ouderschapsverlof minder aantrekkelijker maakt voor de laagste inkomens. „Dit belemmert de deelname”, zei CDA-senator Ria Oomen in het debat. Ook Esther-Mirjam Sent (PvdA) twijfelde of het betaalde ouderschapsverlof zo wel „voor iedereen toegankelijk is”.Koolmees vindt die netto-effecten ook „onwenselijk”, zei hij tegen de senatoren. Maar die zijn volgens hem pas op te lossen met een „fundamentele wijziging” van het belasting- en toeslagenstelsel. Dat taaie dossier ligt nu op de formatietafel, met Koolmees als informateur.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":23,"similar_texts":"text374"},{"id":"103","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/12/7","title":"Lachende paus wordt zalig verklaard","text":"Paus Johannes Paulus I, die de katholieke kerk tot zijn onverwachte dood in 1978 slechts 33 dagen leidde, wordt zalig verklaard. De als Albino Luciani geboren geestelijke, werd vanwege zijn vriendelijke voorkomen de 'lachende paus' genoemd. Johannes Paulus I verrichtte volgens het Vaticaan een wonder door de onverklaarbare genezing van een Argentijns meisje. Zij leed aan een ernstige hersenziekte. De zaligverklaring is een eerste stap in de procedure naar een heiligverklaring.","intensity":1,"negativity":0,"cluster_id":71,"similar_texts":"text620"},{"id":"104","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/voetbal-levels-psv-in-oranje-selectie-a4061606#20211013-79857-310","title":"Levels (PSV) in Oranje-selectie","text":"Verdedigster Janou Levels is voor het eerst opgeroepen voor het Nederlands elftal. De 20-jarige voetbalster van PSV maakt deel uit van de 24-koppige selectie voor de WK-kwalificatiewedstrijden tegen Cyprus en Wit-Rusland, eind oktober. Daphne van Domselaar (FC Twente), Joëlle Smits (VFL Wolfsburg) en Renate Jansen (FC Twente) keren terug in de selectie. Zij waren in de vorige interlandperiode afwezig. Nederland neemt het op vrijdag 22 oktober in Larnaca op tegen Cyprus en speelt vier dagen later in Minsk tegen Wit-Rusland. De ploeg van bondscoach Mark Parsons heeft na twee duels vier punten. De voorbereiding van de voetbalsters begint maandag in Zeist. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":73,"similar_texts":"text705"},{"id":"105","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/20/3","title":"Leverancier apotheken voelt traag herstel zorg","text":"Fagron, toeleverancier van apotheken en ziekenhuizen, voelt in Europa dat de vraag naar coronagerelateerde producten wegvalt. Tegelijkertijd herstellen de planbare zorg en doktersbezoeken nog maar traag. Daardoor daalde in deze regio de omzet in het derde kwartaal, blijkt uit woensdag gepubliceerde cijfers. Dat werd meer dan gecompenseerd door sterke groei in Latijns-Amerika en Noord-Amerika, meldt het in Rotterdam opgerichte bedrijf.","intensity":0,"negativity":1,"cluster_id":75,"similar_texts":"text728"},{"id":"106","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/45/2","title":"Licht wisselvallig","text":"### Weer\n\nWoensdag begint op veel plaatsen wisselend bewolkt. In het zuidoosten is tijdens de eerste ochtenduren ook kans op nevel of een mistbank. De wisselende bewolking houdt de hele dag aan. Met name 's ochtends valt in de noordoostelijke helft ook een lokale spetterbui. 's Middags is het op de meeste plaatsen droog en bij niet al te veel wind blijft de temperatuur op 13 of 14 graden steken. In de avond en nacht naar donderdag neemt de bewolking toe. Vooral in de noordelijke helft kan af en toe regen vallen, maar de hoeveelheid blijft beperkt.  \n  \nDonderdag overdag is het weer op de meeste plaatsen droog. De zon is het vaakst in het zuiden te zien, in het noorden houdt de bewolking de overhand. Met 15 of 16 graden is het wat zachter dan woensdag, maar daarbij waait ook een stevige westenwind.  \n  \nIn de nacht naar vrijdag trekt weer een koufront over ons land. Er valt enige tijd regen, mogelijk dat het zuidoosten daar vrijdagochtend nog mee te maken heeft. In de loop van vrijdag breekt de zon op veel plaatsen door. Het is 's middags nagenoeg droog, maar in de koudere lucht wordt het niet veel warmer dan 14 graden. Ook in het weekend is het iets aan de koele kant met 12 tot 14 graden. Het blijft grotendeels droog en de zon laat zich geregeld zien.","intensity":0,"negativity":0,"cluster_id":18,"similar_texts":"text18"},{"id":"107","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=a6ba9f038a04a807ff87#/pages/24-25","title":"Limburgse leasesoap: ’James Bond-taferelen’","text":"Limburgse leasesoap: ’James Bond-taferelen’\n\nDe twee broers achter leasefirma Car Driver Deals uit Maasbracht houden zich al maanden schuil.\n\nFOTO De Limburger  \n\n\nEigenaren onvindbaar, personeel verbijsterd\n\ndoor Roel Wiche\n\nMaasbracht Doodsbedreigingen, psychiatrische hulp. Terwijl de twee broers achter leasefirma Car Driver Deals uit Maasbracht zich al maanden schuilhouden, worstelen ex-werknemers met de heftige gevolgen. Ze moesten over een muur in de tuin vluchten, als in een James Bond-film.\n\nDinsdagochtend, 8 juni 2021. De Hoofdstraat in Maasbracht komt traag op gang. Een zonovergoten, rimpelloze lentedag lonkt. Totdat in één klap de sfeer totaal omslaat. Drie mannen, forsgebouwd, springen uit een auto met gierende banden. Ze bonken op de ramen van een bedrijfspand met gesloten deur. Via een zij-ingang dringen ze binnen. Direct worden de drie aanwezige werknemers ernstig bedreigd. Bloembakken, vazen en schilderijen vliegen door het kantoor. Er moet geld op tafel komen. Tienduizenden euro’s. Nu, meteen. \n\nWankelen\n\nHet pand is de hoofdzetel van Car Driver Deals, een leasebedrijf dat hevig wankelt. Duizenden klanten hebben soms voor jaren vooruitbetaald – bedragen tegen de €10.000 – en dreigen plots auto én geld kwijt te zijn. De eigenaren, de broers Geert (62) en Jan (60) Golsteijn, blijken in het weekend van 5 en 6 juni met de noorderzon vertrokken. Tot verbijstering van hun personeel. Zo’n 35 werknemers zijn in dienst van Atvangarde, een paraplufirma voor Car Driver Deals en een wirwar aan hypotheek- en beleggingsbedrijfjes. De broers Golsteijn lijken hun vlucht goed te hebben voorbereid. Enkele weken eerder zijn ze in Dubai geweest, mogelijk om geldzaken te regelen. Hun woningen in Stevensweert en Maria Hoop hebben ze achtergelaten.\n\nVerhaal halen\n\nHun verdwijning zadelt het personeel op met een onmogelijke situatie. Woedende gedupeerden uit het hele land komen verhaal halen in Maasbracht, met de drie kleerkasten als voorhoede. Ze eisen á la minute hun ingelegde bedrag terug. De drie angstige werknemers, die zich gegijzeld voelen, zijn radeloos. Waar moeten ze het geld vandaan toveren? Eén van hen belt op een onbewaakt moment een collega, zet de speaker aan en duwt de gsm in zijn broekzak. Zo kan hij in het geheim meeluisteren. De collega aarzelt niet en belt 112. Niet veel later scheuren vier politiewagens naar de Hoofdstraat. De agenten proberen de zaak te de-escaleren. Uiteindelijk, na heel veel bellen, krijgt een werknemer de Golsteijn-broers aan de lijn. Die sluizen, vermoedelijk van een rekening in Dubai, een fors bedrag naar de drie tierende mannen. Pas dan vertrekken ze.\n\nIntussen is het bedreigde personeel, twee mannen en een vrouw, op een James Bond-achtige manier in veiligheid gebracht. Terwijl elders in het pand wordt gesproken over geld, weten ze naar de achtertuin te sluipen. Daar klimmen ze over een muur naar een natuursteenfabriekje. Een agent staat klaar met draaiende motor om hen naar het politiebureau te brengen. Daar komen alle emoties eruit. Eén werknemer is zo van de kaart dat hij wekenlang psychiatrische hulp krijgt en steun van Slachtofferhulp. Hij doet aangifte tegen de drie mannen die het pand zijn binnengedrongen. Daarin wordt gesproken van ‘doodsbedreigingen’ en ‘gijzeling’. Nu, vier maanden later, wordt hij nog steeds ’s nachts wakker, badend in angstzweet. \n\nEen woordvoerster van de politie bevestigt dat op 8 juni agenten zijn uitgerukt naar Maasbracht. Volgens haar liepen de gemoederen hoog op en was ’de openbare orde in het gedrang’. Anders dan de ex-werknemers meent de politie dat er geen sprake is geweest van een gijzeling. Ze zijn naar het politiebureau in Echt gebracht ’om de situatie te bespreken’.\n\nVoor dit verhaal is gesproken met meerdere ex-werknemers van Car Driver Deals en daaraan gelieerde bedrijven. Ze willen anoniem blijven, uit angst voor bedreigingen. Hun namen zijn bekend bij de hoofdredactie. \n\nGeld weg via een geheime rekening in Dubai?","intensity":0,"negativity":0,"cluster_id":5,"similar_texts":"text113"},{"id":"108","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/26/1","title":"ln de nieuwe Bijbel blijft God een man","text":"### Aanpassing interview\n\nEen vertaling kan de inhoud van een boek niet veranderen - de Bijbel blijft de Bijbel. Maar een vertaling kan zowel enthousiasme als grote ergernis oproepen, weet Karin van den Broeke. Ze is voorzitter van het Nederlands-Vlaams Bijbelgenootschap (NBG), dat vandaag aan de koning de opvolger van de Nieuwe Bijbelvertaling overhandigt: de NBV21.  \n  \nZelf heeft ze al een proefexemplaar in huis. Die staat in de boekenkast in haar nieuwe, duurzame woning in het Zeeuwse Kortgene waar ze tot voor kort predikant was. Als eerste ging Van den Broeke naar het bijbelboek Ruth, het verhaal van een vluchteling die trouwt met Boaz, een rijke boer. In het Hebreeuws worden Ruth en Boaz getypeerd met hetzelfde woord. Maar in de bijbelvertaling van 1951 wordt dat bij Boaz vertaald met vermogend, en bij Ruth met deugdzaam. \"Ik heb het altijd verschrikkelijk gevonden dat hetzelfde woord zo verschillend wordt weergegeven als het naar een man of naar een vrouw verwijst\", zegt Van den Broeke. \"Dat was voor mij een groot struikelblok bij het lezen van dat verhaal.\"  \n  \nIn de nu voorlaatste vertaling, uit 2004, is de formulering aangepast. Boaz wordt belangrijk genoemd, en Ruth bijzonder. Zonder meer een verbetering, zegt Van den Broeke. Maar het verschil bleef. De vertalers van de NBV21 keken nog eens goed naar de grondtekst. Uit het gebruik van hetzelfde woord in het Hebreeuws kun je afleiden dat Ruth en Boaz aan elkaar gewaagd zijn, aldus de NBG-voorzitter. In lijn daarmee heeft het vertaalteam er in beide gevallen 'moedig' van gemaakt. Van den Broeke zag het op papier en zegt: \"Ik vind het heel mooi om dat nu zo te zien staan\".  \n  \nDe 58-jarige voorzitter ziet de jongste vertaalvrucht van het bijbelgenootschap als de voltooiing van het vertaalproces, dat voor 2004 is begonnen. Van den Broeke: \"Ik keek destijds echt uit naar de nieuwe vertaling. Die van 1951 voldeed niet meer. Je wilt dat iedereen de Bijbel kan lezen. Voor mensen die niet stevig in de christelijke traditie staan, was het taalgebruik te moeilijk. De vertaling van 2004 was baanbrekend. De taal is eigentijds en er is nadrukkelijk de keuze gemaakt om recht te doen aan de grondtaal, het Hebreeuws en het Grieks. Ook literair sluit die daarbij aan, poëzie is als poëzie weergegeven.\"  \n  \nWaarom komt er dan toch zo snel na 2004 alweer een nieuwe vertaling?  \n  \n\"Die vertaling was een doorbraak, er veranderde veel. Dat leverde natuurlijk reacties op. Toen al heeft het NBG gezegd: we luisteren naar die geluiden en we komen met een herziening. Het is eigenlijk heel mooi: we zijn geen commerciële instelling die zoveel mogelijk geld moet opleveren. We willen dienstbaar zijn aan kerk en samenleving, en dus met een zo goed mogelijke vertaling komen. We zijn nu zeventien jaar verder, en dat is gebeurd. De radicale keuzes uit 2004 zijn gehandhaafd. Maar we hebben destijds ook dingen gemist, die nu op een slimme manier zijn verwerkt. Er zijn veel kleine aanpassingen, woorden die in onbruik zijn geraakt zijn veranderd. Aalmoes bijvoorbeeld, jongeren weten niet meer wat dat is. Zo zijn er meer woorden vervangen door begrijpelijker taal. De onderlinge consistentie is groter geworden. Het geheel is beter, scherper, en krachtiger.\"  \n  \nHoe belangrijk begrijpelijk taalgebruik is, weet Van den Broeke uit eigen ervaring. Ze groeide thuis niet op met de Bijbel. Ze kende de verhalen hoogstens van haar oma, die op de boerderij in het Zeeuws-Vlaamse Axel de kleine Karin voorlas. Of eigenlijk: verhalen vertelde aan de hand van plaatjes. Ze heeft er een 'heel warm gevoel' voor de Bijbel aan overgehouden.  \n  \nIn haar studententijd kwam ze opnieuw in aanraking met de Bijbel. Via een vriend ging ze catechisatie - zeg maar geloofsles - volgen bij Carel ter Linden, de onofficiële hofpredikant die de bijbelverhalen als bron ziet van geloofs- en levensvragen. Dat inspireerde haar, zozeer dat ze van rechten overstapte naar theologie.  \n  \nBij haar thuis ligt de Bijbel altijd binnen handbereik. Niet meer om na het eten uit te lezen, zoals het gezin een tijdje deed toen de kinderen nog in huis waren. Nu proberen haar man en zij wel aan het eind van de avond een stukje uit Bijbel in een jaar te lezen. En daarvoor gebruiken ze sinds een paar weken teksten uit de NBV21.  \n  \nVan lezers van de Bijbel kreeg het NBG de afgelopen jaren duizenden reacties, en 3500 voorstellen voor verandering. Het vertaalteam heeft die gebruikt bij haar werk. Is de NBV21 daarmee een polderbijbel geworden?  \n  \n\"Nee, dat suggereert dat het een beetje van dit en een beetje van dat was, en dat we in het midden zijn uitgekomen. Het is ook niet zo dat de meeste stemmen gelden. Een team van deskundigen heeft de reacties bekeken en een keuze gemaakt om de vertaling nog verder te verbeteren. Ik zou het ook geen inspraak willen noemen. Inbreng zou ik liever willen zeggen, het is wisdom of the crowd.\"  \n  \nDe meeste kritiek was er op het loslaten van de hoofdletter in verwijzingen naar God, Jezus en de Heilige Geest, Hij werd in 2004 hij. Dat wordt nu weer teruggedraaid, hij wordt weer Hij, net als in de vertaling van 1951. Heeft u als bestuur inbreng in die discussie gehad?  \n  \n\"Toen ik in 2017 in het bestuur kwam, was dit punt al gepasseerd. Maar ik weet wel dat het bestuur erachter stond, het is een NBG-breed besluit geweest\"  \n  \nEn staat u erachter? Gelet op uw kritiek op de stereotype vertaling in het boek Ruth, heeft u misschien ook moeite met die hoofdletters?  \n  \n\"Haha, nee, dat is niet zo. Een van de uitgesproken keuzes van 2004 was om de verwijswoorden niet meer met een hoofdletter te schrijven. De vertalers lazen de tijdgeest toen zo, dat die hoofdletter in onbruik zou raken. We zijn tot de ontdekking gekomen dat dat niet zo is. In 2013 is die discussie er ook geweest bij het Liedboek, daar is de hoofdletter gebleven. Het vertaalteam heeft met de samenstellers gesproken en ook de makers van het Groene Boekje geraadpleegd. Zij zeiden: je wilt duidelijk hebben dat je naar God verwijst, en dat doe je met eerbied, dus met een hoofdletter. Het past niet in het taalgebruik om dat niet te doen. Overal is de hoofdletter voor verwijzingen naar God gebleven. Het zou vreemd zijn als een groot deel van de kerk, tegen alle cultuur in, de hoofdletter blijvend niet meer zou gebruiken. We hadden het niet verwacht, maar die hoofdletter is dus juist eigentijds.\"  \n  \nDe hoofdletter komt er weer in, terwijl er in de samenleving juist wordt gediscussieerd over gender; de strikte indeling in mannen en vrouwen ligt onder vuur, bij de Hema zijn geen aparte babykleertjes meer voor meisjes en jongens. Kan het Nederlands-Vlaams Bijbelgenootschap die ontwikkeling zomaar negeren?  \n  \n\"Dat is een grappige vraag. Is Hij mannelijker dan hij, benadruk je daarmee het idee dat God een man is? Ik kom zelf uit de feministische theologie. Toen ik studentenpastor was, gebruikte ik bij de zegen afwisselend hij en zij, maar nu vind ik het niet meer gepast om aan het eind van de dienst zo'n bom te droppen zonder dat mensen iets terug kunnen zeggen. Ik ben er wel altijd voorstander van geweest om verschillende godsbeelden te gebruiken, niet alleen God als vader, of als man. Maar dat is iets anders dan dat je in de basisvertaling 'zij' gebruikt. God is taalkundig een mannelijk woord en daar kun je dus geen zij voor gebruiken. Je moet in de vertaling niet meer leggen dan de taal van je vraagt.\"  \n  \nMaar de vraag is dus of dat mannelijke en het idee dat God een man is, wordt versterkt door die hoofdletter Hij.  \n  \n\"De vraag is niet of je dat benadrukt, maar of het helder is of je naar God verwijst of naar een ander. Daar gaan de eerbiedskapitalen over, die verwarring moeten we juist willen uitsluiten.\"  \n  \nDe nieuwe Bijbel heet NBV21, het moet de Bijbel zijn voor deze eeuw. Wordt daarmee elke weg naar een nieuwe versie afgesloten?  \n  \n\"We vonden het mooi om te zeggen: deze vertaling komt uit in 2021 en het is de bijbelvertaling voor deze eeuw. Helemaal in de toekomst kun je niet kijken, taal blijft zich ontwikkelen en waar we in 2070 staan, weten we niet. Maar met de NBV21 is de vertaalslag van 2004 voltooid. Het NBG vraagt zich niet af wat het volgende vertaalproject wordt. Nu steeds minder mensen naar de kerk gaan, gaat het er ook om hoe je de mensen zover krijgt de Bijbel open te slaan en te verstaan.\"  \n  \nEn, heeft u een idee?  \n  \n\"We horen best vaak dat mensen de Bijbel helemaal willen gaan lezen. Als je dat onbegeleid en zonder kader doet, is dat best pittig. Hele stukken, ik denk aan Leviticus, zijn onbegrijpelijk zonder context. Ik was destijds blij met Carel ter Linden en de andere catechisanten. Het is wel nodig om de Bijbel samen met anderen te lezen.\"  \n  \nNu u deze nieuwe Bijbel heeft, gaat de oude Bijbel bij het oud papier?  \n  \n\"Nee, ik laat hem in de kast staan. Maar ik ben blij dat de NBV21 ernaast staat, dat wordt mijn hoofdbijbel om te gebruiken. Maar ik zeg altijd tegen mensen: je hebt jaren plezier gehad van je oude Bijbel, je hebt hem niet voor niks gekocht.\"\n\nKarin van den Broeke\n\nKarin van den Broeke (1963) groeide op in Zeeland. Naast haar predikantschappen in Kruiningen, Leiden (studentenpastor) en tot voor kort op Noord-Beveland, is ze altijd bestuurlijk actief geweest in religieus Nederland. Ze was lid van de synode van de Protestantse Kerk in Nederland en ze werd in 2013 voor vijf jaar gekozen tot de eerste vrouwelijke preses, een parttime functie naast het predikantschap. Ze zit sinds 2016 in het dagelijks bestuur van de Wereldraad van Kerken en is sinds 2018 voorzitter van het Nederlands-Vlaams Bijbelgenootschap. Van den Broeke was tot deze week lid van de Zeeuwse Provinciale Staten voor het CDA. Ze heeft de afgelopen weken afscheid genomen van haar Noord-Bevelandse gemeente. Vanaf begin deze maand is ze bij het dienstencentrum van de PKN programmaleider bij Kerk in Actie, de diaconale poot van de PKN.\n\nWat zijn de belangrijkste aanpassingen?\n\nDe afgelopen vier jaar zijn tien vertalers van het Nederlands-Vlaams Bijbelgenootschap aan de slag gegaan met in totaal 12.000 aanpassingen van de Nieuwe Bijbelvertaling uit 2004. De grootste vertaalslag naar modern Nederlands is destijds gemaakt, nu zijn nog een aantal in onbruik geraakte woorden vervangen.  \n  \nAalmoes is bijvoorbeeld gift uit dankbaarheid geworden, legerstee is nu een bed, broers hebben niet langer zusters, maar zussen. Nieuwe archeologische inzichten hebben geleid tot vervanging van drank door bier; dat bleek er in bijbelse tijden ook al te zijn. En bij verwijzingen naar God, Jezus en de Heilige Geest wordt hij niet langer met een kleine, maar weer met een hoofdletter geschreven.  \n  \nDaarnaast zijn tal van kleinere aanpassingen doorgevoerd, waardoor het geheel volgens de vertalers consistenter, krachtiger en scherper is geworden.","intensity":0,"negativity":0,"cluster_id":72,"similar_texts":"text424"},{"id":"109","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/17/1","title":"Lobbyclub AgriNL wankelt","text":"De lobbyclub van grote agrarische concerns, AgriNL, is uit elkaar gevallen. Er is onenigheid over een 'actieplan' waarin wordt gepleit voor het inleveren van landbouwgrond voor woningbouw en natuur. De veevoerbedrijven ForFarmers en De Heus hebben hun lidmaatschap opgezegd. Zuivelcoöperatie FrieslandCampina en boerenbelangenorganisatie LTO zeggen het plan niet te steunen. LTO heeft het lidmaatschap in beraad.  \n  \nElf grote bedrijven plus de land- en tuinbouworganisatie LTO zijn lid van AgriNL. Het gaat onder meer om de veevoerindustrie, de Rabobank, kalvermester Van Drie, FrieslandCampina, kippenslachterij Plukon en machinebouwer Lely. Hun gezamenlijke omzet is 46 miljard euro per jaar. Zij hebben enorme economische belangen in een sector die onder druk staat om te veranderen, onder meer onder invloed van te hoge uitstoot van stikstof en kooldioxide.  \n  \nIn een poging om de formatie van een nieuw kabinet bij te sturen, plaatste AgriNL dinsdag een advertentie waarin wordt opgeroepen de maatschappelijke problemen zoals stikstof, klimaat en woningbouw op te lossen 'met perspectief voor de landbouwsector'. Daarover was geen verschil van mening, wel over het actieplan dat daarna op de website van de organisatie verscheen. Niemand weet wie daar verantwoordelijk voor is. In het actieplan staat dat grond die vrijkomt als boeren stoppen opnieuw kan worden gebruikt voor de landbouw, maar ook voor nieuwe natuur en woningbouw. Het aanbod om grond te besteden aan iets anders dan landbouw stuit in ieder geval een deel van de bedrijven tegen de borst. In het plan staat ook dat de uitstoot van stikstof gereduceerd moet worden met de helft, zoals ook de commissie-Remkes voorstelde. Eerder kwamen LTO en een aantal andere organisaties met een plan voor een vermindering van 40 procent.  \n  \nLTO trok dinsdagavond al haar steun voor het plan van AgriNL in. \"Dit overstijgt wat wij willen\", licht Sjaak van der Tak, voorzitter van LTO Nederland toe. Volgens hem was er nooit overeenstemming over een plan. FrieslandCampina trok gisterochtend de steun in, en de veevoerbedrijven ForFarmers en De Heus willen geen lid meer zijn van AgriNL.  \n  \nDe radicale boerenactiegroep Farmers Defence Force reageerde ook furieus. Voorzitter Mark van den Oever zegt in een video dat de bedrijven 'niet gaan vertellen hoe wij moeten boeren en dat wij grond weg moeten geven'. Hij voegt eraan toe: \"Boerenbelangen worden vertegenwoordigd door boerenbelangenbehartigers\". De veevoerbedrijven knopen dat in hun oren want ForFarmers schrijft in het persbericht: \"De discussie over het toekomstperspectief voor de agrarische sector laten wij over aan de boeren en hun organisaties\".  \n  \nHet actieplan is inmiddels van de website van AgriNL verwijderd. Over het voortbestaan van de organisatie maakt voorzitter Tjibbe Joustra zich geen zorgen, zei hij gisteren tegen het vakblad Nieuwe Oogst.  \n  \nDe lobbyclub trok de voormalig topambtenaar aan als boegbeeld. Joustra had al eerder lastige klussen op zijn bord als secretaris-generaal op ministeries, als nationaal coördinator terrorismebestrijding en voorzitter van de Onderzoeksraad voor veiligheid.  \n  \nAgriNL is juist opgericht om de belangenbehartiging in de landbouw te bundelen. Joustra: \"In de politiek bestaat het beeld dat de landbouw erg defensief is en de verdeeldheid groot. Dat beeld wordt op deze manier bevestigd. Verdeeldheid is nooit goed. Mijn taak is onder meer om een toelichting op de lobby te geven in het Haagse. Daar helpt dit niet bij.\"","intensity":0,"negativity":0,"cluster_id":1,"similar_texts":"text1"},{"id":"110","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/21/1","title":"Macron kiest voor meer kernenergie","text":"Voordat de Franse president Emmanuel Macron dinsdag zijn grootse plannen voor de Franse industrie onthulde, kreeg zijn publiek in het Elysée eerst een film te zien. Hoofdrolspelers: het supersonische passagiersvliegtuig Concorde, de jachtbommenwerpers van Rafale en de Franse kernenergiecentrales. Een parade vol hoogtepunten van industriële innovatie in Frankrijk. De boodschap was al duidelijk voordat de president een woord had gesproken: Frankrijk moet weer een industriële speler van formaat worden.  \n  \nOm dat te bereiken, wil Macron de komende vijf jaar 30 miljard euro investeren om de Franse industrie sterker, innovatiever en duurzamer te maken. Opvallend: hij ziet daarbij een prominente rol weggelegd voor kernenergie.  \n  \nTerwijl in Nederland en andere Europese landen de toekomst van kernenergie ter discussie staat, trekt Macron veel geld uit voor de ontwikkeling van zogenoemde small modular reactors (SMR). Dat zijn kleine kernreactoren die goedkoper zijn om te bouwen, en in vergelijking met traditionele centrales minder kernafval zouden moeten produceren. De president beloofde dinsdag een miljard euro te investeren om Frankrijk voor 2030 van meerdere SMR's te voorzien. De ontwikkeling van de nucleaire sector is volgens hem bovendien de 'belangrijkste doelstelling' van het investeringsplan.\n\nVoortouw\n\nFrankrijk heeft van oudsher al een sterke kernenergiesector. Het land telt 56 reactoren, zo'n 70 procent van de elektriciteit is afkomstig uit kernenergie. Nu al werken 200 duizend Fransen in de nucleaire sector, zei president Macron, en dat biedt kansen om het voortouw te nemen en voor 'baanbrekende innovaties' te zorgen.  \n  \nVoor Macron is kernenergie onmisbaar in de transitie naar een duurzamere energievoorziening. In Europees verband pleit Frankrijk er al langer voor om kernenergie als 'groen' aan te merken, zodat subsidies voor klimaatplannen ook voor kerncentrales gebruikt mogen worden. Bovendien zou de nucleaire sector van belang zijn om voor energie minder afhankelijk te zijn van derden. De president ziet zich daarin gesteund door de huidige energiecrisis in Europa. Hoewel ook Frankrijk wordt geraakt door de forse stijging van de energieprijzen, heeft het grote aanbod van kernenergie het land voor al te grote schade kunnen behoeden.  \n  \nDe aankondiging van Macron lijkt de discussie over kernenergie tot een belangrijk onderwerp te maken in de campagne richting de presidentsverkiezingen, in april volgend jaar. De afgelopen weken spraken verschillende kandidaten zich eveneens uit over het onderwerp. Met name de linkse partijen, de Groenen voorop, zijn kritisch over het gebruik van kernenergie. Ze zien daarin een manier om echte vergroening opnieuw uit te stellen. Verschillende rechtse presidentskandidaten spraken zich daarentegen uit als voorstander van het uitbreiden van kerncentrales.  \n  \nDat ook Macron zich als voorstander van kernenergie uitspreekt, is geen verrassing. Peilingbureau Ifop onderzocht vorige week de publieke opinie over kernenergie. Daaruit bleek dat vooral de oudere generatie Fransen de bouw van nieuwe kernreactoren steunt. Zij groeiden op in de tijd dat kernenergie een Frans paradepaardje was. Onder 65-plussers is ruim driekwart enthousiast over kernenergie. Onder jongeren is dat enthousiasme veel beperkter: 40 procent zegt voorstander van uitbreiding te zijn, de meerderheid heeft een voorkeur voor groenere energiebronnen.\n\nKoolstofarm vliegen\n\nNaast kernenergie toonde de Franse president eveneens grote ambities op het gebied van groene waterstof. Frankrijk moet koploper worden in de productie daarvan, met de bouw van zeker twee mega-installaties voor 2030. Vooral de staal-, cement- en chemische sector moet daarmee een alternatief krijgen voor het gebruik van fossiele brandstoffen.  \n  \nVerder beloofde Macron forse investeringen voor verduurzaming in met name de auto- en vliegtuigindustrie. Zo wil de president dat Frankrijk Europa's eerste koolstofarme vliegtuig gaat bouwen, en moet Frankrijk tot 2030 minstens twee miljoen elektrische of hybride auto's produceren.  \n  \nAndere investeringen gaan onder meer naar digitalisering en robotica in de agrarische sector (2 miljard) en de gezondheidszorg, waar Macron 3 miljard euro vrijmaakt voor onderzoek naar onder meer de behandeling van kanker en chronische ziekten.","intensity":0,"negativity":0,"cluster_id":32,"similar_texts":"text243"},{"id":"111","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/12/4","title":"Man schiet met pijlen omstanders dood","text":"Een man heeft met een pijl en boog meerdere mensen doodgeschoten in de Noorse stad Kongsberg. Volgens de politie raakten ook meerdere mensen gewond. De verdachte schutter is aangehouden. De politie sluit terrorisme niet uit. Er wordt rekening gehouden met een terreurdaad. De schutter heeft zich over een groot gebied verplaatst, en daar werd naar sporen gezocht. Volgens de politie moet de man zijn aanval zijn begonnen in een supermarkt.","intensity":0,"negativity":1,"cluster_id":70,"similar_texts":"text619"},{"id":"112","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/5/2","title":"Man verdacht van beramen aanslag op Rutte en terroristische opruiing","text":"De Amsterdammer wordt verdacht van bedreiging, opruiing met een terroristisch oogmerk en het voorbereiden van een aanslag op één of meerdere politici, onder wie premier Mark Rutte. Volgende week staat bij de rechtbank in Den Haag een pro-formazitting op de rol. De zaak wordt dan nog niet inhoudelijk behandeld.  \n  \nYavuz O. plaatste het afgelopen jaar opruiende berichten in onder meer het openbare Telegram-kanaal 'De Bataafse Republiek'. Dit kanaal, opgericht door complotdenkers, werd eerder deze week gesloten door justitie vanwege de opruiende en bedreigende berichten die daar gedeeld werden.  \n  \nOp 12 december 2020 schreef O. volgens de tenlastelegging onder een foto van de koning en het kabinet: 'Ben benieuwd wat het volk hiervan gaat doen?' Een andere gebruiker reageerde daarop met: 'Inderdaad dankzij hun is Nederland naar de klote'. Waarop O. antwoordde: 'Precies. En ik ga er verandering in brengen. Meeste Nederlanders hebben toch hekel aan die Rutte' en 'Zou je het in je hebben om ze allemaal te shooten? Gwn vanuit een auto. Raam open. Gun naar buiten. En knallen maar.'  \n  \nOp 4 mei plaatste hij het volgende bericht: 'Regel eerst strijders. En niet zomaar strijders, serieuze mensen die wat willen doen. Die het zat zijn, en schijt hebben. En hun vrijheid eisen. Ik zoek geen demonstranten. Ik zoek revolutionairen. Shooters/hitters/gewapend/geweld. Alles toegestaan.'  \n  \nOok besprak O. zijn plannen met anderen, soms tijdens fysieke ontmoetingen. Volgens de tenlastelegging had hij het daarbij over 'het bestormen van het parlement', 'het regelen van strijders' en 'het laten bloeden van die teringbende'. Hij noemde scenario's om de premier te vermoorden, zoals 'het afknallen van Rutte als hij buiten gaat fietsen'. Bovendien meldde hij op zoek te zijn naar wapens: een Glock of een Scorpio. Op de telefoon van O. trof de politie zoektermen aan als 'uzi', '1.62 pistol', 'huurling' en 'banen waarbij je wapens mag dragen'.  \n  \nDe afgelopen maanden werden ook anderen aangehouden en vervolgd na het bedreigen van politici, bestuurders en wetenschappers die een rol spelen in het coronabeleid. Dinsdag stond Erik van Z. voor de rechter, die D66-leider Kaag en CDA-minister De Jonge via Facebook met de dood had bedreigd. Hij kreeg vijf maanden cel, waarvan twee voorwaardelijk.  \n  \nHet OM heeft ook de drie beheerders van het door justitie afgesloten 'De Bataafse Republiek' op de korrel. Twee van hen zitten vast en komen in december voor de rechter. De derde, Micha K., woont in Noord-Ierland. Hij wacht daar in een cel op de behandeling van een uitleveringsverzoek.  \n  \nDe Nationaal Coördinator Terrorismebestrijding en Veiligheid waarschuwt al jaren voor 'potentieel gewelddadige eenlingen' die zich in tijden van polarisatie 'gesterkt kunnen voelen om een geweldsdaad te begaan'.","intensity":0,"negativity":2,"cluster_id":55,"similar_texts":"text423"},{"id":"113","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/6/1","title":"Maria is overal in de Bijbel weer maagd","text":"Geen boek zal in dit deel van de wereld met zoveel aandacht en toewijding worden gelezen als de Bijbel. De lezers zijn dan ook uitvoerig geraadpleegd bij de totstandkoming van de NBV21, de nieuwe Bijbelvertaling die vandaag in het bijzijn van koning Willem-Alexander zal worden gepresenteerd. En als ze niet werden geraadpleegd, meldden zij zichzelf wel bij het Nederlands-Vlaams Bijbelgenootschap (NBG), de instantie die op gezette tijden een nieuwe vertaling verzorgt.  \n  \nSinds de verschijning van de Nieuwe Bijbelvertaling (NBV) in 2004, ontving het NBG enkele duizenden brieven en e-mails met wenken, aansporingen en - al dan niet dwingend geformuleerde - suggesties voor verbeteringen. Daarnaast won het tienkoppige team van vertalers advies in bij meerdere deskundigen en belegde het discussieavonden in den lande. De Bijbel is tenslotte van iedereen, en de gebruikers hebben op z'n minst recht op een degelijke toelichting bij wijzigingen - hoe triviaal die in de ogen van de buitenstaanders soms misschien ook zijn.  \n  \nElk woord, elke letter en elk leesteken doet ertoe in een oeroud boek dat voor elke generatie opnieuw moet worden ontsloten. Dit betekende onder andere dat enkele neerlandici zich bij elke dialoog in de Bijbel hebben verdiept in het gebruik van de aanspreekvorm: u of jij. Andere deskundigen kwamen na rijp beraad tot het inzicht dat de in de NBV geschrapte 'eerbiedshoofdletters' - hoofdletters in persoonlijke voornaamwoorden die verwijzen naar God, Jezus en de Heilige Geest - in ere moesten worden hersteld. Over vrijwel elke noemenswaardige verandering legden de vertalers verantwoording af tegenover Bijbellezers en Bijbelvorsers in het vakblad Met Andere Woorden of andere periodieken. Daarbij gingen ze niet over één nacht ijs. Zo zette de theoloog Cor Hoogerwerf in een 'beknopt' artikel van zo'n achtduizend woorden uiteen waarom de vertaling van 'aards' voor het Griekse woord 'sarx' in de context van het Nieuwe Testament te verkiezen was boven 'vlees'.\n\nInconsistenties\n\nRuim vijf jaar is de redactie van de NBV21 aan het werk geweest. Ze bracht zo'n twaalfduizend wijzigingen aan in de NBV. 'En het aardige is dat de op- en aanmerkingen van gewone Bijbellezers bij de vertaling van 2004 in grote lijnen overeenkwamen met die van de deskundigen', zegt de 44-jarige theoloog Matthijs de Jong, die het project heeft gecoördineerd. 'Vaak gaat het dan om inconsistenties, zoals het feit dat Maria de ene keer als maagd en de andere keer als jonge vrouw werd opgevoerd. Dat is nu rechtgetrokken: Maria is nu overal in de Bijbel weer maagd.'  \n  \nSoms maakten lezers bezwaar tegen een te nadrukkelijke aanwezigheid van de vertalers in de tekst. 'Dat was bijvoorbeeld het geval in de Genesis 1:2, een iconisch tekstfragment waarvan de vertaling heel nauw sluit. 'De aarde was nog woest en doods', luidde de vertaling waarvoor in 2004 is gekozen. Het woordje 'nog' zat veel lezers in de weg. De vertaler liep ermee op de zaken vooruit en stuurde daarmee de lezer. En daar bleek die lezer niet van gediend. Iets soortgelijks gebeurde in het Bijbelboek Lucas. De jonge Jezus is zoek. Zijn ouders gaan naar hem op zoek en vinden hem in de tempel. Er vallen wat woorden en Jezus gaat met zijn ouders mee naar huis. In de oude vertaling was Jezus zijn ouders voortaan gehoorzaam. Veel lezers interpreteerden dit als: kennelijk was hij voorheen níét gehoorzaam. Het woord 'voortaan' was dus te veel van het goede.'\n\nOrthodox\n\nBezwaren van lezers tegen de vertaling van 2004 werden overigens alleen gehonoreerd als ze overeenkomen met de algemeen aanvaarde theologische inzichten, zegt De Jong. Het is dus niet zo dat lezers die niet van (veronderstelde) nieuwlichterij zijn gediend per definitie een gewillig oor bij de redactie vonden. Evenmin is het zo dat lezers met een orthodox-protestantse achtergrond de redactie meer hebben gesouffleerd omdat ze meer aan leerstellige duidelijkheid zouden zijn gehecht dan vrijzinnige christenen. 'Het overgrote deel van alle opmerkingen is ingegeven door zorg voor een deugdelijke vertaling. Die zorg leeft bij orthodoxe protestanten niet sterker dan bij vrijzinnige protestanten of bij katholieken. Een goede vertaling is een gedeeld belang voor alle christelijke geloofsrichtingen.'  \n  \nTussen de verschijning van de Bijbelvertaling van 1951 en die van haar opvolger, de NBV, verstreek meer dan een halve eeuw. Dat de NBV na zeventien jaar alweer op de schop is gegaan, zegt niets over haar kwaliteit, verzekert De Jong. 'Juist omdat de versie van 2004 zo vernieuwend was, kwamen er zoveel reacties op. En we achtten het onze plicht tegenover de Bijbellezers om iets met die feedback te doen. Onze uitgangspunten zijn dezelfde als die van de vorige editie: de rijkdom van de Hebreeuwse en Griekse bronteksten in onze moedertaal tot uitdrukking brengen. In het hedendaagse Nederlands moeten de vreugde en de beklemming van de oude Bijbelboeken doorklinken. De overtuigingskracht in de brieven van Paulus moet er voelbaar in zijn. Het ritme en de poëzie van de Bijbel in zijn oervorm moeten in de nieuwe vertaling tot hun recht komen. De NBV21 is dus een talige exercitie geweest. Trouw aan de Hebreeuwse en Griekse bronteksten vraagt ook om trouw aan de eigen taal.'  \n  \nVan de NBV zijn bijna 2 miljoen exemplaren verkocht. De Jong hoopt dat het ook de nieuwe vertaling goed zal vergaan. 'Want ons hoofddoel is natuurlijk dat de Bijbel wordt gelezen. Ook door de mensen voor wie de Bijbel geen vertrouwde kost is. Ik zou geen ander boek kennen dat zo'n sterk beroep op je doet als mens. De een put er hoop uit, voor de ander gaat er de aansporing van uit om lief te hebben of om kritisch te reflecteren op het eigen gedrag. De Bijbel is eeuwig en universeel. Er zullen dus nog vele vertalingen volgen.'\n\n...ZOALS DEZE DRIE CITATEN\n\n'Daarom zal ik verder zwijgen, nu vind ik troost voor mijn kommervol bestaan.' Job 42:6\n\nWas in de vertaling uit 2004:  \n  \n'Daarom herroep ik mijn woorden en buig ik mij, zoals ik hier zit in het stof en het vuil.'  \n  \nToelichting:  \n  \nVoor Matthijs de Jong is dit een van de meest aansprekende passages van de nieuwe Bijbelvertaling. 'Job heeft alles verloren dat hem lief was. In de oude vertalingen zei hij: 'Ik zat fout, ik buig het hoofd.' In de nieuwe vertaling zegt hij: 'Ik heb troost bij God gevonden ondanks mijn lijden.' Daarmee wordt echt een nieuw venster naar dit mooie Bijbelboek geopend.'\n\n'Wat kosten twee mussen? Zo goed als niets. Maar er valt er niet één dood neer buiten jullie Vader om.' Matteüs 10:29\n\nWas in de vertaling uit 2004:  \n  \n'Wat kosten twee mussen? Zo goed als niets. Maar er valt er niet één dood neer als jullie Vader het niet wil.'  \n  \nToelichting:  \n  \nVeel lezers namen aanstoot aan het fragment 'als jullie Vader het niet wil'. Dat wekt de indruk dat alle ellende in de wereld Gods wil is. De redactie van de NBV21 kiest voor een formulering waaruit Gods betrokkenheid bij zijn schepselen blijkt, maar ze vult die niet verder in.\n\n'Ik zal ze bij alle volken weghalen en uit alle landen bijeenbrengen, Ik zal ze naar hun eigen land laten gaan.'\n\nEzechiël 34:13\n\nWas in de vertaling uit 2004:  \n  \n'Ik zal ze uit alle volken terughalen en uit alle landen bijeenbrengen, ik zal ze naar hun eigen land laten terugkeren.'  \n  \nToelichting:  \n  \nDe profeet Ezechiël spreekt, in tegenstelling tot de andere Bijbelse profeten, nooit van een 'terugkeer' van Israël uit de ballingschap. Als hij dit kernwoord vermijdt, moet de vertaling dat volgen, oordeelde de redactie. In de NBV21 luidt de formulering dus 'laten gaan' in plaats van 'laten terugkeren'.\n\nOpvallende wijzigingen in de vertaling...\n\nIn de Hebreeuwse brontekst worden Boaz en Ruth met hetzelfde woord aangeduid. Voor Boaz kiest de NBV (Nieuwe Bijbelvertaling) voor de vertaling 'belangrijk', Ruth wordt 'een bijzondere vrouw' genoemd. De NBV21 gebruikt, net als de brontekst, twee keer hetzelfde woord: moedig. Ruth doet, met andere woorden, niet onder voor Boaz.  \n  \nEen woord in de NBV waarover veel lezers zich hebben beklaagd, is 'huidvraat'. Met dit nieuwe woord werd het traditionele woord 'melaatsheid' vervangen. Dat woord was inderdaad niet correct, want het verwees naar lepra. Maar over díé ziekte ging het niet in de Bijbelteksten. Het alternatief 'huidvraat' wekte alom negatieve associaties. In de NBV21 is het vervangen door 'een huidziekte die onrein maakt'.  \n  \nIn het kerstverhaal van Lucas vertaalt de NBV: 'Omdat er voor hen geen plaats was in het nachtverblijf van de stad'. Het woord 'nachtverblijf' deed veel lezers aan een dierentuin denken. Het is nu het 'gastenverblijf'.  \n  \nIn de NBV21 zijn enkele vrouwelijke stereotyperingen die in de vertalingen waren geslopen 'geneutraliseerd'. De vertalers achtten de passage 'toen beet ze me toe' in het Bijbelboek Tobit 2:14 niet passend. 'Hierdoor wordt Anna onaardiger neergezet dan in de brontekst', schreven ze in een toelichting. Ze hebben ervan gemaakt: 'Toen riep ze uit.'  \n  \nDe vrouwen in de Matteüs en Marcus en Lucas (twee Bijbelboeken waarin het lijdensverhaal van Jezus wordt verteld) zijn in de nieuwe vertaling wat minder serviel gemaakt, een keuze die volgens de vertalers door de Griekse brontekst wordt gerechtvaardigd.","intensity":0,"negativity":0,"cluster_id":30,"similar_texts":"text670"},{"id":"114","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=e75a58187a532887a217#/pages/18","title":"Met dit beleid verklein je het lerarentekort niet","text":"Met dit beleid verklein je het lerarentekort niet\n\nDe haast die gepaard gaat met de besteding van €8,5 miljard, is riskant, vindt Appels.\n\nEr moet beter worden nagedacht over de verde- ling van geld over en binnen de verschillende onderwijsinstellingen, meent Appels. ,,Anders komt ons onderwijs op een achterstand die niet meer is in te lopen.”\n\nFOTO’S ANP/HH\n\n❮❯\n\nOPINIE Daan Appels, docent voortgezet onderwijs\n\nHet leraren- en schoolleidertekort is een probleem waar nog lang geen oplossing voor is gevonden. Zoals het rapport Leerkracht! van commissie Rinnooy Kan in 2007 al voorspelde, zou er een nijpend tekort ontstaan aan docenten en schoolleiders. Sinds 2017 bestaat die tendens van onvervulde vacatures. Volgens de website Lerarentekortisnu staat de teller, welke enkel een indicatie kan geven, op ruim tweehonderd niet ingevulde vacatures en verwacht het UWV dat dit over vijf jaar zal stijgen naar een tekort van 1439 voltijdbanen. Desondanks voelen nog maar weinig onderwijsinstanties voor een blijvende verhoging van het salaris, doordat er simpelweg te weinig geld voor geboden en gereserveerd wordt. Zolang er geen fatsoenlijke salarissen worden betaald, zal het lerarentekort toenemen. Daar zijn drie aanwijzingen voor.\n\nSlecht imago\n\nAllereerst heeft het onderwijs een slecht imago wat betreft het salaris in verhouding met de werkdruk. De werkdruk is hoog in het onderwijs – een op de vijf docenten valt uit wegens een burn-out – en scoort daarmee het hoogst van alle beroepsgroepen. Daarnaast kennen we allemaal wel de beelden van de stakende leraren op bijvoorbeeld het Malieveld, strijdend voor een hogere vergoeding voor het werk dat zij leveren. Deze combinatie weerhoudt menig mens ervan om de stap richting het onderwijs te maken.\n\nVergoeding\n\nDaarnaast wordt er door de overheid een vaste vergoeding gegeven aan een onderwijsinstelling die lang niet altijd toereikend is. Deze vergoeding wordt bepaald door onder andere het aantal leerlingen, hun leeftijd, het onderwijstype en het aantal scholen dat valt onder deze scholengemeenschap. Hier wordt echter geen rekening gehouden met bijvoorbeeld mogelijke doubleurs of met opvang van uitvallende leerkrachten door de eerdergenoemde gezondheidsklachten. Hierdoor kan een onderwijsinstelling onmogelijk aan de financiële wensen van sollicitanten tegemoetkomen, waardoor deze elders hun heil gaan zoeken.\n\nBovenal schort het aan de manier waarop onderwijsinstellingen het geld gebruiken dat ze krijgen. Er wordt flink geïnvesteerd in bijvoorbeeld digitale apparaten voor docenten en/of leerlingen, om zo de ontwikkeling in 21st century skills te kunnen stimuleren. Daarbij krijgt het onderwijs in de komende 2,5 jaar een zak van 8,5 miljard euro toegeschoven. Dit moet echter besteed zijn binnen diezelfde periode. Door de haast die hierbij komt kijken, ontstaat het risico dat de keuzes die gemaakt worden voor bijvoorbeeld bijscholing of een eenmalige uitkering ondoordacht zijn. Het draagt in dit geval dus niets bij aan de oplossing voor het lerarentekort, maar enkel aan het zoethouden van de huidige docenten.\n\nVerdeeld\n\nEr is nog lang geen oplossing gevonden voor het tekort aan leerkrachten en schoolleiders. Er moet beter nagedacht worden over hoe de financiën verdeeld worden over en binnen de verschillende onderwijsinstellingen, anders komt ons onderwijs op een achterstand die niet meer is in te lopen.\n\nDaan Appels is docent Nederlands in het voortgezet onderwijs in Tilburg\n\nHet onderwijs zit klem. In het hele land kampen scholen met tekorten aan leraren. Docent Nederlands Daan Appels vindt het te begrijpen dat er onvoldoende animo is om voor de klas te staan. „Zolang de onderwijsbestedingen zo rammelen, zal het lerarentekort toenemen.”","intensity":0,"negativity":0,"cluster_id":53,"similar_texts":"text45"},{"id":"115","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/middeleeuwse-metoo-rechtszaak-a4061548#20211013-79857-210","title":"Middeleeuwse #MeToo-rechtszaak","text":"Drama Ridley Scotts veelal bij kaarslicht gefilmde historische drama The Last Duel is op zich een boeiende film, waarbij de parallellen tussen heden en verleden opzichtig voor het oprapen liggen. Maar hij duurt te lang.,Drama\n\nThe Last Duel Regie: Ridley Scott. Met: Matt Damon, Adam Driver, Jodie Comer, Ben Affleck. In: 83 bioscopen.\n\n●●●●●\n\nDat elke historische film in feite altijd ook over het heden gaat, bewijst The Last Duel maar weer eens. Ridley Scotts film is gesitueerd in de veertiende eeuw, maar handelt in de kern over een zaak waarin alle kwesties die nu rond #MeToo spelen aan de orde komen.\n\nThe Last Duel opent met de voorbereidingen op een duel tussen voormalige vrienden Jean de Carrouges (Matt Damon) en Jacques Le Gris (Adam Driver). Na deze proloog volgen drie hoofdstukken, ieder verteld vanuit het perspectief van een van de hoofdpersonen. Met naast de twee mannen ook dat van Marguerite, de vrouw van Carrouges. Het is een aan Rashomon (Akira Kurosawa, 1950) ontleende vertelstructuur, waarbij het scenario van The Last Duel is geschreven door drie mensen: Matt Damon, Ben Affleck (die ook graaf Pierre d’Alençon speelt) en Nicole Holofcener - verantwoordelijk voor het hoofdstuk over Marguerite de Thibouville (Jodie Comer).\n\nNa wat bloederige veldslagen, scènes over de verwijdering tussen strijdmakkers De Carrouges en Le Gris en de tekening van de hofhouding rond de op seks beluste graaf d’Alençon komt The Last Duel tot de kern. Want als de principiële De Carrouges op zakenreis is, ziet opportunist Le Gris zijn kans schoon. Onder valse voorwendselen dringt hij binnen in het kasteel waar Marguerite op dat moment alleen aanwezig is. Hij verkracht haar, waarna hij ervan uitgaat dat Marguerite haar mond stil houdt én dat hij beschermd wordt door D’Alençon, met wie hij zijn voorliefde voor mooie, jonge vrouwen deelt. Maar Marguerite stelt echtgenoot Jean op de hoogte van de verkrachting, waarna hij Le Gris, die ooit zijn leven redde op het slagveld, aanklaagt.\n\nWat volgt is een soort middeleeuwse #MeToo-rechtszaak. Hierbij komen alle argumenten aan bod die zesenhalve eeuw later bekend in de oren klinken: van ‘ze zei nee, maar bedoelde ja’ tot de suggestie dat ze er zelf om vroeg. Hoewel Marguerite het slachtoffer is, denkt Jean vooral aan zijn eigen gekrenkte trots. „Can this man do nothing but evil to me?”, roept hij als een aangeslagen Marguerite hem over de verkrachting door Le Gris vertelt.\n\nHet veelal bij kaarslicht gefilmde The Last Duel is op zich een boeiende film, waarbij de parallellen tussen heden en verleden opzichtig voor het oprapen liggen. Maar met een lengte van dik tweeënhalf uur duurt hij te lang en het soms erg hedendaagse taalgebruik stoort af en toe: „Take your fucking pants off!”\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":44,"similar_texts":"text305"},{"id":"116","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/5/1","title":"MIVD geeft informatie te lichtvaardig prijs","text":"Gevoelige persoonsgegevens worden te lichtvaardig en zonder toestemming door de Militaire Inlichtingen- en Veiligheidsdienst (MIVD) aan buitenlandse inlichtingendiensten verstrekt. Extra kwalijk is dat die diensten geen onomstreden reputatie hebben.  \n  \nDe Commissie van Toezicht op de Inlichtingen- en Veiligheidsdiensten (CTIVD) tikt de MIVD nadrukkelijk op de vingers. ,,Juist bij buitenlandse diensten die niet aan alle wettelijke samenwerkingscriteria voldoen (...) is het van belang dat in de praktijk op een juiste wijze met deze risico's wordt omgegaan.''  \n  \nDe CTIVD zegt geen aanwijzingen te hebben 'dat er iets fout is gegaan met een persoon.' ,,Maar we hebben daar geen zicht op'', aldus Harm Trip.  \n  \nIn zes maanden tijd deelden de Algemene Inlichtingen- en Veiligheidsdienst (AIVD) en de MIVD 87 keer persoonsgegevens aan drie onderzochte risicovolle landen. De MIVD deed dit 22 keer en 12 keer was dit onrechtmatig. In alle 22 gevallen is 'geen toestemming op het juiste niveau' gegeven en voor de verstrekkingen ontbrak een 'deugdelijke motivering'. Ook werden voorwaarden als 'vernietiging' en 'alleen gebruik voor inlichtingendienst' niet gesteld.  \n  \nBinnen de MIVD ontbreekt ook een systeem waar een overdracht van die gegevens wordt gemotiveerd. Daar zou eind 2018 aan worden gewerkt, maar pas in de loop van 2020 kwamen er zogenaamde autorisatienota's.  \n  \nDe drie landen die zijn onderzocht, zijn niet bekendgemaakt door de CTIVD. Maar er rammelt iets bij de criteria die Nederland normaal gesproken hanteert bij een goede samenwerking. Het kan een niet-democratisch land zijn, de mensenrechten staan er onder druk of de professionaliteit van de dienst is discutabel.  \n  \nDe AIVD verstrekte tussen september 2019 en maart 2020 65 maal inlichtingen. Daar heeft de dienst volgens de CTIVD 'enkele malen' een fout gemaakt. Het AIVD-beleid is beduidend beter op orde. Die dienst kent volgens de CTIVD specifieke waarborgen.","intensity":1,"negativity":0,"cluster_id":65,"similar_texts":"text520"},{"id":"117","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/10/1","title":"Na 75 jaar verdwijnt Alitalia. Of koopt opvolger ITA de merknaam alsnog?","text":"1 Waarom houdt Alitalia op te bestaan?\n\nDe vliegtuigmaatschappij schreef sinds haar oprichting in 1946 maar drie keer zwarte cijfers. Alle andere jaren werd verlies gedraaid. Het mag een wonder heten dat het groen-wit-rode logo nog driekwart eeuw in het luchtruim te zien was.  \n  \nDe verliezen zijn de laatste jaren deels toe te schrijven aan de opkomst van hogesnelheidstreinen. Ook voor de pandemie leed het bedrijf forse verliezen, soms 2 miljoen euro per dag. Alitalia bleef decennia overeind dankzij staatssteun, de afgelopen 45 jaar voor in totaal zo'n 12,5 miljard euro.\n\n2 Waarom wordt het bedrijf juist nu ontmanteld?\n\nTot voor kort trok de Italiaanse regering steeds de portemonnee. De Europese Commissie trapte op de rem toen Alitalia in 2017 onder staatstoezicht kwam. Het bedrijf kreeg een noodlening van 900 miljoen, terwijl een commissie - zonder succes - een nieuwe koper zocht.  \n  \nBrussel oordeelde in september dat de steun illegaal was en terugbetaald moet worden. De Italiaanse overheid wachtte dat oordeel niet af en maakte eerder dit jaar, na onderhandelingen met Brussel, bekend dat Alitalia vanaf vrijdag plaatsmaakt voor een kleinere opvolger, Italia Trasporto Aereo (ITA) geheten.  \n  \nITA krijgt de komende drie jaar een kapitaalinjectie van zo'n 1,4 miljard euro, die de Europese Commissie wel als legaal beschouwt. Ze oordeelt dat sprake is van 'discontinuïteit' tussen Alitalia en ITA. Dat betekent ook dat ITA niet verantwoordelijk is voor het terugbetalen van de 900 miljoen aan illegale staatssteun voor zijn voorganger.\n\n3 Begint de cirkel niet weer opnieuw?\n\nIn ITA schuilt inderdaad een risico. Het is niet de eerste doorstart voor Alitalia. Ook toen de regering van toenmalig premier Berlusconi het bedrijf in 2008 verkocht aan investeerders, zag de Europese Commissie discontinuïteit. Zo ontkwam het 'nieuwe' bedrijf aan het terugbetalen van 300 miljoen.  \n  \nWel verandert er dit keer iets in de vliegtuigen. ITA is kleiner - meer dan 8.000 van de 11.000 werknemers verliezen hun baan - en de salarissen liggen fiks lager. Volgens zakenkrant Il sole 24 ore gaan ITA-piloten ongeveer 6.200 euro bruto per maand verdienen, een halvering van de 12.500 euro bij Alitalia.  \n  \nItalië wil een nationale vliegtuigmaatschappij houden. Alitalia vervoerde ruim eenderde van de binnenlandse passagiers. De maatschappij was belangrijk voor bewoners van Sardinië, die tegen gesubsidieerde tarieven konden vliegen. Of dat zo blijft, is onduidelijk.\n\n4 Wat gebeurt er met het merk Alitalia?\n\nOok dat is zo kort voor de doorstart onduidelijk. Vrijdag stijgen de eerste ITA-vluchten vermoedelijk op met het Alitalialogo, terwijl de bedrijfstop onderhandelt over het overkopen van de merknaam.  \n  \nAlitalia bood het merk deze maand te koop aan voor 290 miljoen. Er kwam geen bod. De verkoop is hard nodig, al was het maar om de laatste salarissen uit te betalen.  \n  \nDe kans bestaat dus dat ITA binnenkort gewoon door het leven gaat als Alitalia. Toch doken begin deze week de eerste beelden op van een ITA-vliegtuig, met de tekst 'Born in 2021' in groen-wit-rode letters op de buik. 'We weten nog niet hoe we vrijdag zullen heten', verklaarde ITA-baas Fabio Lazzerini zaterdag in de Corriere della Sera.  \n  \nOp het vliegveld van Rome is het chaotische naderende einde al weken voelbaar. Er vallen veel vluchten uit, bagage blijft achter en er zijn vertragingen door aangekondigde en onaangekondigde stakingen. Vrijdag, de dag dat ITA het levenslicht ziet, dreigen de vakbonden met een nieuwe massale staking.","intensity":0,"negativity":0,"cluster_id":77,"similar_texts":"text97"},{"id":"118","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/36/1","title":"Non-fictie","text":"### Reportage première van Benedetta in Cannes\n\nWonderen bestaan nog. Na een paar jaar tegenslag en uitstel vindt dan toch echt de wereldpremière van Benedetta plaats, de nieuwe film van Paul Verhoeven. Een op historische feiten gebaseerd verhaal over de non Benedetta Carlini, die ten tijde van de Italiaanse Renaissance een lesbische relatie aangaat met de novice Bartolomea. Onderwijl claimt Benedetta rechtstreeks in contact te staan met Jezus. Ze heeft de stigmata om het te bewijzen en de intense visioenen ook. Maar bij de kloosterpopulatie in Pescia heerst twijfel. Is Benedetta een zieneres of een charlatan?  \n  \nHet is vrijdag 9 juli 2021. Tijd voor een feestje, zou je denken. 'Nou', zegt de regisseur, 'eigenlijk is deze film allang uit mijn systeem.' Hij bedoelt: de laatste opnamen werden in november 2018 afgerond. 'Daar zit bijna drie jaar tussen. Dat is lang geleden.'  \n  \nWe bevinden ons in de lobby van het Marriott Hotel aan de Boulevard de la Croisette. Een miniflesje water doet hier 7 euro, maar goed, dan loop je wel zomaar een bezonnebrilde Catherine Deneuve tegen het lijf. Dus móét dit wel het filmfestival van Cannes zijn. Voor het overige is bij deze 74ste editie alles anders.  \n  \nMondkapje op, mondkapje af. Dringen in de rij bij het festivalpaleis. QR-controle. Testbewijs. Of nee, nu toch weer niet. Géén bruine schoenen op de rode loper. Wel moet je door poortjes en wacht een bewaker in Men in Black-stijl je op met zijn handzame wapendetector. Dat allemaal, plus een recordaantal van 24 films in competitie voor de begeerde Gouden Palm, deels opgespaard uit de door corona afgelaste editie van 2020. Covid-19, dat was voor Verhoeven tegenslag nummer 3.  \n  \nWant ook Benedetta behoort tot de uitgestelde films. Sterker: aanvankelijk werd gemikt op Cannes 2019, maar wegens gezondheidsproblemen van de regisseur (heupoperatie en aansluitend een zware ingreep in de dikke darm) kwam het hele project in de postproductie stil te liggen - tegenslag 2. Hoe is het nu met zijn gezondheid?  \n  \n'Ik zit op 90 procent.'  \n  \nAangesterkt, uitgerust, je zou hem de 83 jaar niet geven die hij over negen dagen toch echt wordt. 'Dat de film af kwam, is puur de verdienste van editor Job ter Burg. Ik had er door die medische toestand lang de energie niet meer voor, maar Job ging stug door met monteren. Dat mag ook weleens gezegd worden.'  \n  \nDus is Ter Burg ('Moet dat erin? Het is gewoon Pauls film, hoor') ook in Cannes, net als de Amerikaanse scenarist David Birke. Als een scriptdokter voltooide hij samen met Verhoeven Benedetta toen Gerard Soeteman, de vaste Nederlandse scenarist van de regisseur, er geen zin meer in had. Soeteman vreesde dat Verhoeven te veel de nadruk zou leggen op de seksuele aspecten van het verhaal, in plaats van op de politieke aspecten die bij de machtige katholieke kerk in de Renaissance hoorden. Dat was dus tegenslag 1. 'Ik schat Gerards aandeel op 60 procent. Hij had van mij gewoon op de aftiteling kunnen blijven staan, maar dat wilde hij zelf niet', vertelde Verhoeven al op de set, in november 2018.  \n  \nDe Franse producent Saïd Ben Saïd, met wie Birke en Verhoeven eerder aan Elle (2016) werkten, spoorde het duo aan om toch vooral door te gaan. Ben Saïd is er uiteraard bij, vanavond, net als Martine Verhoeven en ook Mita de Groot, de persoonlijk assistent van de regisseur die - heel handig als je een Franse film maakt - uitblinkt in Frans. Van de cast herkennen we de Belgisch-Franse hoofdrolspeler Virginie Efira (44) en de Belgisch-Griekse Daphne Patakia (29), de Bartolomea uit de film. Om 5 uur verzamelen, het is een heel gezelschap, maar eerst een beschaafd glaasje champagne voordat het richting limousines gaat.  \n  \nPremièrestress. Kent Verhoeven dat nog na zestien speelfilms in vijftig jaar tijd? 'Ik heb voor Benedetta al heel wat telefonische interviews moeten doen, vooral met Amerikaanse bladen. Zij hebben het de hele tijd over de male gaze, de mannelijke blik op vrouwenzaken.'  \n  \nDat zit momenteel in de lucht, ja. Een actuele discussie die teruggaat op de denkbeelden van de Londense filmhistoricus en feminist Laura Mulvey, die de term in 1975 muntte. Zij stelt: door de machtsongelijkheid in de samenleving tussen mannen en vrouwen worden vrouwen in de kunst weergegeven vanuit een mannelijk standpunt.  \n  \nVerhoeven: 'Ik dacht juist dat in mijn films vrouwen er altijd sterk uitkomen. In Basic Instinct, Zwartboek, Elle... in Showgirls zelfs... Fientje uit Spetters... en met Benedetta is het niet anders. We zullen wel zien wat er nu weer van komt. Doorgaans is het kielekiele.'  \n  \nDat kon hij wel verwachten, toch? Een lesbischenonnenfilm, juist op het moment van aanzwellende preutsheid? Noem het een omgekeerde seksuele revolutie. 'Lesbische liefde is van alle tijden, ik zie niet wat daar mis mee is. Bovendien hebben we het hele gegeven van de film uit de werkelijkheid geplukt, zoals beschreven door historicus Judith C. Brown. Lesbische liefde is onderdeel van de natuur.'  \n  \nModerne vraag: was er een intimiteitscoördinator op de set? 'Ja, dat waren Virginie en Daphne zelf. Alles is vooraf besproken en in storyboards uitgewerkt. Niemand kwam voor verrassingen te staan.'  \n  \nVirginie Efira, later op de persconferentie: 'Seksualiteit is een interessant onderwerp. Weinig regisseurs weten hoe je dat in beeld moet brengen, maar Paul Verhoeven wel. Die heeft dat altijd geweldig gedaan, al sinds hij begon met films maken. En alles verliep aangenaam op de set als de kleren uitgingen.'  \n  \nAch ja, het zal ook eens niet: reuring bij een Paul Verhoevenfilm. Maakt het ook wel zo leuk, natuurlijk. Zelfs als hij een in opzet 'kleine film' met slechts een beperkt budget als Turks fruit of Basic Instinct draait, heb je de poppen al aan het dansen.  \n  \n'Oké, er is wat commotie over Benedetta', vervolgt hij in de lobby, 'met name over het houten Mariabeeldje dat door de nonnen als seksspeeltje wordt gebruikt. Volgens het boek van Judith C. Brown werden lesbische nonnen wel gestraft. Maar pas als ze een 'instrument' gebruikten, zoals zij dat noemt, belandden ze op de brandstapel. En, schrijft Brown, daar gingen dus heel wat nonnen op. Overigens, ik vind de martelingen van de kerk aan het slot van de film veel schokkender dan die Maria-dildo. Dat is dan de kerk die in de naam van Jezus liefde preekt... maar ze duwen het wel steeds hun kant op.'  \n  \nWeet je wat het is, peinst Verhoeven. 'Eerlijk gezegd had ik veel meer problemen verwacht met Elle. Een vrouw die een sadomasochistische relatie aangaat met haar verkrachter... Da's ook niet alledaags. Maar daar kregen we dan weer allerhande prijzen voor. We werden zelfs de Franse inzending voor de Oscars. Komt door Isabelle Huppert. Zij en zij alleen kan met zo'n duister verhaal wegkomen. Elle was van begin af aan Isabelles idee. Ze heeft de producent verzocht om mij als regisseur te vragen. Zo kwam ik bij het project.'  \n  \nWie het startsein geeft, is niet helemaal duidelijk, maar daar gaat het gezelschap al de roltrap af. Mondkapjes op, zwaaien naar de fans, limo's in, op naar de rode loper van het festivalpaleis. Beneden staan de flitsende fotografen in de aanslag.  \n  \nDe Rode Loper! Nergens is de rode loper zo rood als in Cannes. De vorige keer met Elle, zaterdag 21 mei 2016, was het een bont spektakel geweest. Weliswaar stonden er scherpschutters op de daken opgesteld, vanwege de mogelijke terroristische dreiging - je zag hun silhouetten tegen de ondergaande zon - uit de speakers knalde destijds snoeihard Lust for Life van Iggy Pop, omdat dit stuwende nummer ook in Elle zit. Rock-'n-roll op de rode loper, en samen met zijn cast glom Verhoeven van trots. Een filmauteur, after all. Dat zal hij toch wel even gedacht hebben. Na zijn Nederlandse jaren en zijn tijd in Hollywood werd hij in Cannes ontvangen als de grote filmmaker die hij met zo'n omvangrijk oeuvre natuurlijk ook gewoon is.  \n  \nVanavond luidt het codewoord: sober. Geen joelende menigte achter de hekken bij de rode loper. En vooral wel: tempo, tempo, tempo. Met 24 premières is Cannes nu eerder een filmfabriek. Na de voorstelling van Benedetta moeten we er via de achterdeur uit, want voor de entree van het festivalpaleis staat de volgende deftig getooide meute alweer te popelen. Het geeft dit hele filmfeestje iets neurotisch, heel anders dan bij Elle.  \n  \nOf, nou ja: na zo veel fysieke catastrofes en artistieke meningsverschillen en al dat coronagedoe blijft het een klein wonder dat de film hier nu is. Net voordat we onze plaatsen zoeken, lacht Verhoeven nog: 'Jij bent toch zo van de verborgen continuïteit?' Hij weet dat door de filmreeks 'Volgens Verhoeven' van de Volkskrant. 'Dan geef ik je een opdracht mee. Benieuwd hoeveel citaten uit de filmgeschiedenis je na afloop kunt aanwijzen.'  \n  \nHet zaallicht dooft.  \n  \nMijn gedachten gaan even terug naar de keer dat Paul Verhoeven bij mij op de stoep stond: we moesten het eens over Jezus hebben. Dat was op zondagmiddag 30 juni 2002. Na zijn jarenlange deelname aan het vooruitstrevende Jesus Seminar in Californië wilde hij de academische papers die hij daarvoor had geschreven in een boek vervatten. Of ik hem daarbij kon helpen, er een beetje toegankelijke taal van maken. Thema: wie was de historische figuur Jezus nu werkelijk en waar stond hij voor?  \n  \nDat boek, Jezus van Nazaret, verscheen in 2008 en er zou een speelfilm van komen. Maar na zoveel uren Jezusstudie had Verhoeven het wel weer even gezien, en dus verlegde hij zijn aandacht naar een film over Jeanne d'Arc. In haar personage zou hij veel van wat hij over Jezus had geleerd kunnen laten terugkomen, dat was het idee. Maar uiteindelijk werd het Benedetta, waarin dan weer veel van Jeanne d'Arc zit. Dus in diepste wezen is Benedetta zijn langverwachte Jezusfilm, als het gaat om de beleving van religie. Ik had die stelling al eens aan Verhoeven voorgelegd op de set van Benedetta: 'Nou ja, je mag dat kader zo wel schetsen. Tenzij ik die film over Jezus alsnog ooit eens draai: dan was Benedetta een voorstudie.'  \n  \nWe moesten begrijpen: het is erbarmelijk wat met name de katholieke kerk in al die eeuwen van Jezus heeft gemaakt. 'Jezus bracht ons een nieuwe ethiek, zoals je terugvindt in zijn parabels. Denk aan de barmhartige Samaritaan: heb je vijand lief. Nog altijd hoogst actueel. Maar de kerk heeft Jezus aangewend voor politiek, zelfverrijking en machtsmisbruik - al die schandalen ook van die priesters met die jongetjes. Dat is niet mijn Jezus.'  \n  \nVeel van die ideeën zien we terug in Benedetta, inclusief de politieke spelletjes van de oude abdis Felicita (Charlotte Rampling), de provoost van Pescia (Olivier Rabourdin) en de pauselijke nuntius in Florence (Lambert Wilson). Dit is wat Volkskrant-recensent Bor Beekman over de film vanuit Cannes berichtte: 'Benedetta blijkt, meer dan die gevreesde nonnensoftseksperiodefilm, vooral een humorvol spektakel over de mate waarin de mens 'Gods wil' almaar buigt naar de omstandigheden. Verhoeven plaatst het door de kerk aanbevolen lijden en zelfkastijden ('Je grootste vijand is je lichaam!') recht tegenover het zo zondig geachte lichamelijk genot.'  \n  \nDialectiek, daar is Paul Verhoeven inderdaad enorm van. Altijd al geweest ook. Het Franse publiek kan het wel waarderen, want na de voorstelling wordt de regisseur gefêteerd op een staande ovatie. Naderhand zullen ook met name de Franse kranten en bladen Benedetta roemen: 5 sterren in Cahiers du cinéma, 4 in Le Monde, 4 ook in Libération. De Angelsaksische pers is een tikkeltje zuiniger, al gooit Rolling Stone er ook 4 sterren tegenaan. Benieuwd hoe de film straks in Nederland wordt ontvangen. In Rusland is de film inmiddels verboden: blasfemisch en propageren van homoseksualiteit, luidde het oordeel.  \n  \nMarriott Hotel. Dakterras. Afterparty. Links aan de bar staat een zware delegatie van Nederlandse filmbonzen, onder wie directeur Bero Beyer van het Nederlands Filmfonds. Ze zijn in Cannes om zaken te doen en te netwerken op partijtjes. Het Filmfonds heeft 250 duizend euro in Benedetta gestoken, op een totaalbudget van 18 miljoen - ook dat verklaart hun aanwezigheid hier.  \n  \nHelemaal rechts achterin, bijna buiten het zicht, zit Paul Verhoeven met zijn entourage. Hapjes en drankjes, regelmatig schuift Saïd Ben Saïd langs met de nieuwste recensies van de film op het internet.  \n  \n'En?'  \n  \n'Nou, Paul... ik telde wel veertig verwijzingen. Veelal uit je eigen werk. Vleugje Floris met die ridders te paard uit het begin. De builenpest uit Flesh + Blood. De torenscène van Hitchcocks Vertigo. Het visioen van Jezus aan het kruis uit De vierde man. Sowieso je halve Jezusboek. De brandstapel van Jeanne d'Arc. De springerige liefdesscènes uit Turks fruit. De langgerekte schaduwen op de muur, bij het schijnsel van kaarsen... dat is Eisensteins Ivan de Verschrikkelijke, toch?'  \n  \n'Ja, allemaal waar. Maar ik bedoelde iets anders.'  \n  \n'O?'  \n  \n'De flagellanten, de zelfkastijders. Die heb ik geleend uit Het zevende zegel van Bergman. Had jij toch moeten weten. Die hebben we nota bene voor onze serie in de krant gedaan.'  \n  \nHij blijft toch het zoontje van een schoolhoofd, bedenk ik.  \n  \n'Ja, meester.'  \n  \n'Het is geloof ik helemaal niemand opgevallen, hoor.'  \n  \nDe stemming is er een van vrolijkheid en opluchting. Beneden raast het verkeer nachtelijk Cannes in en uit, en ook Verhoeven zal zondag de stad verlaten. Het blijkt een goede festivaltraditie om mogelijke winnaars van de Gouden Palm naar een villa net buiten Cannes te brengen. Als ze te lang in het straatbeeld worden gesignaleerd zou dat maar aanleiding geven tot speculaties over de uitslag, is het idee. 'De organisatie heeft mij gevraagd om buiten beeld nog even te blijven. Ik weet niet eens wat je allemaal kunt winnen in Cannes, behalve die Gouden Palm dan. Weet jij dat?'  \n  \nOngeloof. Verbijstering. Weet hij dat echt niet? 'Een stuk of zeven prijzen', zeg ik, 'in de gebruikelijke categorieën. Beste regisseur, acteur, actrice, scenario, juryprijs, dat soort werk.'  \n  \n'O ja.'  \n  \nLater die week stuurt hij een mailtje. 'Hi Rob, niks gewonnen in Cannes maar de gezamenlijke etentjes waren ontzettend leuk! Nu nog drie dagen naar Parijs en dan weer terug in Den Haag en even geen Benedetta. Hartelijke groeten, Paul.'  \n  \nEven achteraan gebeld. Waar die ophef in Nederland nou over ging, wilde hij nog weten, daar had hij iets van vernomen. O ja, dat. Directeur Bero Beyer had vanuit Cannes voor de camera van het VPRO-programma Cinema gezegd dat 'Paul Verhoeven maar beperkt bijdraagt aan de diversiteit binnen de Nederlandse film'. Twitter ontplofte van woede, en het kwam Beyer op een tirade van Hans Teeuwen te staan.  \n  \nVerhoeven: 'Is er nu een rel?'  \n  \nIk: 'Beetje. Waait wel weer over, joh.'  \n  \nVerhoeven: 'Jammer.'  \n  \nLachend hangt hij weer op.\n\nHET BOEK BENEDETTA\n\nVoor wie meer wil weten over het verhaal: ook in het Nederlands is onlangs een heruitgave verschenen van de studie die de Amerikaanse historicus Judith C. Brown maakte over de non Benedetta Carlini. Brown vond bij toeval de processtukken in het Rijksarchief in Florence. De oorspronkelijke titel luidde: Immodest Acts - The Life of a Lesbian Nun in Renaissance Italy (1986). Destijds bezorgde uitgeverij Bert Bakker de Nederlandse versie: Onkuise handelingen. Nu is het boek verkrijgbaar als Benedetta - Het leven van een lesbische non in Italië tijdens de renaissance (Uitgeverij Prometheus; 272 pagina's; € 20).","intensity":0,"negativity":0,"cluster_id":50,"similar_texts":"text359"},{"id":"119","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/2/3","title":"Ook als ze met een vrouw trouwt, wordt Amalia koningin","text":"### Goedemorgen\n\nEen troonopvolger mag wat het kabinet betreft trouwen met iemand van hetzelfde geslacht, zonder zijn of haar recht op de troon te verliezen. Dat schrijft demissionair premier Rutte in antwoord op Kamervragen.  \n  \nHuwelijken van troonopvolgers behoeven altijd vooraf een zogenaamde 'toestemmingswet'. Bij de invoering van het homohuwelijk in 2001 rees in de Kamer de vraag of troonopvolgers ook een homohuwelijk konden aangaan. Nee, redeneerde staatssecretaris van justitie Job Cohen (PvdA) destijds namens het paarse kabinet- Kok II: trouwt een troonopvolger met iemand van hetzelfde geslacht, dan wordt 'de essentie van het erfelijke koningschap op het spel gezet, aangezien op voorhand vaststaat dat uit een dergelijk huwelijk geen kinderen geboren kunnen worden'.  \n  \nDit citaat memoreerde staatsrechtkundige Peter Rehwinkel vorige maand in Trouw in een interview over zijn toen net verschenen Amalia, de plicht roept. Kamerleden vroegen naar aanleiding van dat boek naar het standpunt van het huidige demissionaire kabinet. \"Ik vind het zeer bemoedigend dat dat standpunt van twintig jaar geleden nu is bijgesteld\", reageert Van Rehwinkel desgevraagd.  \n  \nHet kabinet vindt het niet 'dienstig' om vooruit te lopen op de vraag of (donor-) kinderen uit zo'n huwelijk troonopvolgers zijn.  \n  \nLopen we met dit standpunt internationaal voorop? Rehwinkel: \"Dit was elders niet expliciet geregeld, dus ja, net als met de invoering van het homohuwelijk lopen we hierin nu voorop\".  \n  \nEric Brassem","intensity":0,"negativity":0,"cluster_id":51,"similar_texts":"text71"},{"id":"120","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/35/1","title":"Opi-Omi-fan voor de rechter: eis is 1 euro","text":"BREST De CPA, de internationale vakbond voor wielrenners, eist vandaag bij de rechtbank in de Franse stad Brest een symbolisch bedrag van 1 euro van de vrouw die dit jaar een grote valpartij veroorzaakte in de eerste etappe van de Tour de France. De vrouw stond in een opvallende gele jas langs de weg met in haar handen een groot bord, met daarop de tekst 'Allez Opi-Omi!'. De Duitse wielrenner Tony Martin kon dat kartonnen bord niet ontwijken en ging onderuit, wat leidde tot een massale crash van zo'n vijftig renners in het peloton.  \n  \nDe Française werd enkele dagen later aangehouden. Tourorganisator ASO diende een aanklacht in, maar trok die later in. \"Dit verhaal is buitenproportioneel opgeblazen, al willen we iedereen eraan blijven herinneren de veiligheid in acht te nemen\", zei Tourbaas Christian Prudhomme daarover.  \n  \nDe klacht die wielervakbond CPA op verzoek van de Tour-deelnemers had ingediend, bleef wel staan. Vandaag, op de dag dat het parkoers van de Tour van 2022 wordt gepresenteerd, verschijnt de vrouw voor de rechter.  \n  \n\"We weten zeker dat de toeschouwer niet de intentie had om iemand te verwonden, maar door haar onvoorzichtigheid bracht ze wel de gezondheid en het seizoen van meer dan één van onze leden in gevaar\", zegt voorzitter Gianni Bugno van de vakbond. \"De 1 euro compensatie waar we om hebben gevraagd, is geen genoegdoening voor de breuken in beide armen die Marc Soler opliep en de consequenties van de val voor Tony Martin en de andere renners die op de grond eindigden. Het heeft wel een symbolische waarde.\"  \n  \nMartin (36) besloot onlangs zijn carrière te beëindigen. De Duitser had nog een doorlopend contract bij Jumbo-Visma, maar stopt omdat hij zich zorgen maakt over de veiligheid tijdens wedstrijden.  \n  \nP9: Vier Tour-hoogtepunten in 2022 om nu al naar uit te kijken","intensity":0,"negativity":0,"cluster_id":64,"similar_texts":"text754"},{"id":"121","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=503b23a9ed61c294a962#/pages/14-15","title":"Paus Johannes Paulus I wordt zaligverklaard","text":"Paus Johannes Paulus I wordt zaligverklaard\n\nPaus Johannes Paulus I was de laatste Italiaanse paus.\n\nFoto ANP/HH\n\ndoor Maarten \n\nvan Aalderen\n\nROME De minzame paus Johannes Paulus I, die slechts 33 dagen paus is geweest en toen plotseling overleed, wordt zaligverklaard. De speciale congregatie van het Vaticaan heeft officieel een wonder erkend dat aan hem wordt toegeschreven. Daarop heeft paus Franciscus verklaard dat de zaligverklaring kan plaatsvinden. \n\nHet officieel erkende wonder betreft een Argentijns doodziek meisje dat in 2011 tot de overleden paus bad. Ze is volgens het Vaticaan op wetenschappelijk onverklaarbare manier genezen. De wonderbaarlijke genezing is een voorwaarde om zalig verklaard te worden. Na de zaligverklaring kan Johannes Paulus I heilig worden verklaard.\n\nDe werkelijke naam van paus Johannes Paulus I was Albino Luciani. Hij werd op 26 augustus 1978 gekozen als opvolger van paus Paulus VI en was de laatste Italiaanse paus. Als patriarch van Venetië had hij eerder fel geprotesteerd tegen de verkoop van een regionale bank door de directeur van de Vaticaanse bank aartsbisschop Paul Marcinkus aan de beruchte Banco Ambrosiano van de later vermoedelijk vermoorde ’bankier van God’ Roberto Calvi.\n\nEr is veel speculatie geweest over de onverwachte dood van Johannes Paulus I. Volgens de Britse schrijver en onderzoeksjournalist David Yallop is hij vergiftigd omdat hij wilde optreden tegen ernstige malversaties binnen de Vaticaanse bank.","intensity":0,"negativity":0,"cluster_id":71,"similar_texts":"text749"},{"id":"122","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=b1c354624b3f18872cc4#/pages/34","title":"PISTIER HAVIK: ’WK-TICKET WORDT ONS NU DOOR DE NEUS GEBOORD’","text":"PISTIER HAVIK: ’WK-TICKET WORDT ONS NU DOOR DE NEUS GEBOORD’\n\nYoeri Havik (l.) viert feest met Jan-Willem van Schip.\n\ndoor Hans Ruggenberg\n\nAMSTERDAM De ’rel’ rond de startplekken voor de wereldkampioenschappen baanwielrennen, volgende week in Roubaix, heeft in een paar dagen tijd een bizarre wending gekregen. De euforie rond de Europese titels op de koppelkoers (mannen) en teamsprint (vrouwen), en de daardoor gedachte deelname aan de WK, is in een grafstemming veranderd. \n\n„Dit is zwaar klote”, laat Yoeri Havik weten. De 30-jarige pistier pakte afgelopen weekeinde met Jan-Willem van Schip goud op de koppelkoers, waarmee ze zich alsnog dachten te verzekeren van een WK-ticket. Datzelfde gold voor Shanne Braspennincx, Kyra Lamberink, Hetty van de Wouw en Steffie van der Peet op de teamsprint.\n\nDirecteur van de Nederlandse Wielren Unie (KNWU), Thorwald Veneberg, geeft aan dat ze die toezegging hadden van de UCI (Internationale Wielren Unie). „Eerder kregen we te horen dat continentale kampioenen zich zouden plaatsen voor de WK. Vervolgens liet de UCI weten dat ze waren vergeten te melden dat dat alleen voor atleten gold die minimaal aan één wedstrijd van de Nations Cup hebben deelgenomen. Wij hebben die wedstrijden uit gezondheidsoverwegingen vanwege corona niet gereden.”\n\n„Daarbij komt dat we tijdens de Spelen van de UCI te horen hebben gekregen dat we in aanmerking kwamen voor dispensatie, en nu zeggen ze dat dat alleen geldt voor de individuele onderdelen”, vervolgt Veneberg. „Ook ik ben hier ziek van, vooral omdat er sporters worden gedupeerd.” \n\nHavik: „Ik heb gevraagd of de KNWU de eerdere toezegging zwart op wit heeft. Het is dan heel raar dat het wordt teruggedraaid door de UCI, maar dan denk ik: dan stappen we toch naar de rechter.” \n\nDe pistier, die met Van Schip vijfde werd tijdens de Olympische Spelen, baalt er vooral van dat deze situatie voorkomen had kunnen worden. „Wij renners hebben zelf nooit de keuze gehad. Ik wilde in september naar Cali (Colombia, red.) om te rijden, maar dat mocht niet. En dat terwijl er wel twee meisjes naar de WK junioren in Egypte zijn gestuurd”, verwijt Havik de KNWU. „Ik roep al maanden dat dit een probleem zou gaan worden. Een paar dagen geleden heerste de blijdschap vanwege die Europese titel en dachten we een WK-ticket te hebben, met de kans om ook wereldkampioen te worden. Dat wordt ons nu door de neus geboord.”","intensity":0,"negativity":0,"cluster_id":35,"similar_texts":"text458"},{"id":"123","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/2/1","title":"Plan voor oplossing van het stikstofprobleem sneuvelt onder druk van Farmers Defence Force","text":"Twee grote veevoederbedrijven hebben zich helemaal gedistantieerd van AgriNL, het netwerk waarin de bedenkers (onder meer Rabobank, FrieslandCampina en slachter Vion) zich hadden verenigd. Het is het zoveelste voorbeeld waaruit blijkt dat de landbouwsector als geheel niet eensgezind tot oplossingen kan komen voor de stikstofcrisis.  \n  \nDe wrevel over het plan van AgriNL ontstond maandag. Dat gebeurde nadat een samenvatting van de ideeën over de aanpak van de stikstofcrisis online was gezet. Daarin stond dat de bedrijven en LTO Nederland - conform het advies van de commissie-Remkes - voorstander zijn van een halvering van de stikstofuitstoot, mits die gericht en regionaal wordt uitgevoerd en niet door een generieke verkleining van de veestapel.  \n  \nKern van het plan is om binnen tien jaar een forse stikstofreductie en de bouw van een miljoen woningen te realiseren. Dat zou gepaard gaan met een groene, gezonde, klimaatbestendige landbouw, een grotere biodiversiteit en meer ruimte voor de natuur. Een deel van de kosten zou moeten worden betaald uit de verkoop van landbouwgrond, en voor het overige denkt AgriNL 1,5 miljard euro rijksgeld per jaar nodig te hebben.  \n  \nDeze ideeën zouden voordat ze maandag op de website van AgriNL verschenen niet goed zijn afgestemd met de betrokkenen, zeggen onder meer Rabobank en LTO Nederland. Opmerkelijk, omdat AgriNL dinsdag juist met een advertentie in landelijke en regionale dagbladen aandacht vroeg voor zijn stikstofoplossingen. Gevraagd naar wat er precies is misgegaan, verwijzen de betrokken organisaties door naar AgriNL-voorzitter Tjibbe Joustra, die woensdag geen gehoor gaf aan een verzoek om terug te bellen.  \n  \nDat uitgerekend Joustra leiding geeft aan het collectief, is voor de actieboeren van Farmers Defence Force extra reden AgriNL te wantrouwen. Joustra's betrokkenheid bij de VVD en eerder D66 maakt hem tot een 'infiltrant', meent Farmers Defence Force-leider Mark van den Oever. Met name D66, dat na het uitbreken van de stikstofcrisis in 2019 als eerste opriep de veestapel te halveren, kan bij boeren weinig goed doen.  \n  \nFarmers Defence Force vindt dat veehouders ten onrechte worden weggezet als de grootste veroorzakers van het stikstofprobleem. De actiegroep verzet zich fel tegen oplossingen waarbij boeren plaats moeten maken voor natuur of woningbouw. Organisaties die hier wel achter staan, krijgen er doorgaans publiekelijk van langs van FDF-aanvoerder Van den Oever.  \n  \nZoals LTO Nederland en de elf landbouwbedrijven achter AgriNL. 'We zullen eerst in onze eigen sector orde op zaken stellen', zei Van den Oever maandag in een blog. 'En dat zal zeer binnenkort gebeuren.' Hij beloofde AgriNL te zullen 'opblazen'. 'Voor het einde van de week trekken jullie dit onzalige plan in en bieden jullie excuses aan aan de boer. Anders zullen wij flink komen optoeren' - Farmers Defence Force-taal voor ongevraagd bezoek van colonnes boeren op tractoren aan de kantoorpanden van de bedrijven.  \n  \nVeevoederbedrijven De Heus en ForFarmers zwichtten woensdag als eerste gehoor voor de dreigende oproep. In vrijwel identieke bewoordingen schrijven ze in persberichten dat ze zich terugtrekken uit AgriNL, omdat ze de discussie over het toekomstperspectief van de agrarische sector aan boeren en hun organisaties willen overlaten. Precies zoals Van den Oever van Farmers Defence Force het graag ziet: 'Boerenbelangen worden verdedigd door boerenbelangenbehartigers', is zijn boodschap aan AgriNL. 'Vandaar ook de naam.'","intensity":0,"negativity":0,"cluster_id":1,"similar_texts":"text751"},{"id":"124","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/34/4","title":"Plots twee nieuwe smaakmakers","text":"### Noa Lang en Arnaut Danjuma spectaculair in Oranje, maar óók met hun club tegen Paris Saint-Germain en Real Madrid\n\nArnaut Danjuma (24) noemde de bondscoach maandagavond in de Kuip 'Louis'. Dat was toen hij na de 6-0 zege tegen Gibraltar vertelde: ,,Louis is twenty-four seven met voetbal bezig. Ik kijk en volg zelf ook veel. We hebben meteen uitgebreid over voetbal gepraat samen.'' De voornaam van de coach werd niet disrespectvol of stoer uitgesproken, maar puur spontaan.  \n  \nNoa Lang (22) deed bij diezelfde 'Louis' de wenkbrauwen fronsen toen hij in Letland na zijn invalbeurt besloot op links te gaan spelen. En niet zoals was afgesproken op rechts. Louis van Gaal (70), geamuseerd: ,,Dat is toch ongelooflijk? Heb ik natuurlijk meteen gecorrigeerd. Maar ik moet zeggen: de lef waarmee Noa Lang inviel, die beviel me wel.''  \n  \nHet Nederlands elftal is plots twee smaakmakers rijker. Jongens met de bal aan een touwtje, bij wie het grote publiek meteen ziet: die hebben bepaald niet achteraan gestaan toen het zelfvertrouwen werd uitgedeeld.  \n  \nLang is, hoewel ruim twee jaar jonger, al het meest bekend. Door zijn tijd bij Ajax en nu Club Brugge. Danjuma bleef tot voor kort meer onder de radar. Drie jaar geleden leek hij al door te breken in Oranje, toen Ronald Koeman hem liet debuteren tegen Duitsland en hij daarna bij zijn basisdebuut scoorde tegen België. Danjuma speelde destijds óók voor Club Brugge, maar raakte geblesseerd, verhuisde naar Bournemouth, degradeerde met die club naar het tweede Engelse niveau en raakte ook naar eigen zeggen 'een beetje vergeten in Nederland'.  \n  \nTot deze zomer de Spaanse club Villarreal hem overnam voor zo'n 25 miljoen euro. Bij de kersverse Europa Leaguewinnaar is Danjuma nu spectaculair gestart in de competitie en de Champions League.  \n  \nSpectaculair was ook zijn invalbeurt in de Kuip. Hij en Lang trokken hun hele trukendoos open. En ja, het was 'slechts' tegen Gibraltar. Maar ze doen het ook bij hun club tegen bijvoorbeeld Paris Saint-Germain en Real Madrid. Het komt niet vaak voor dat zelfs Van Gaal openlijk zegt: ,,Danjuma verdient het om even opgehemeld te worden. Hij had leuke, goede dribbels. Zijn medespelers waren nog niet helemaal ingesteld op zijn harde voorzetten. Want die gaf-ie ook.''  \n  \nZelf wees Danjuma maandag trots op de symboliek van het moment. ,,Het was deze week drie jaar na die interland in België. Ik heb hier drie jaar op gewacht. Ik ging er stiekem van uit dat ik wel even zou mogen invallen. Het was een beetje extravagant zoals ik speelde.'' Met een schaterlach: ,,Maar dat mag dan wel, vind ik.''  \n  \nOf hij veranderd is in drie jaar? ,,Ik heb me ontwikkeld als mens. Op het veld, buiten het veld. Drie jaar ouder is drie jaar meer ervaring.  \n  \nIk ben bevoorrecht dat ik al in meerdere landen heb gespeeld. Ik heb al wat bagage op mijn 24ste.''  \n  \nDanjuma is een vlotte prater. Met een open blik. Zo trad hij bij Oranje ook Van Gaal tegemoet. ,,Hoe het eerste gesprek ging? Dat ging vloeiend.'' Hij kent de bondscoach 'eigenlijk ook alleen maar van tv'. ,,Maar ik ben mezelf bij zo'n kennismaking. En Louis heeft me goed opgevangen. Net als de rest van de staf en het team.''  \n  \nVan Gaal, over hetzelfde gesprek: ,,Echt een open jongen. Kijkt je aan. En ik vind ook dat hij goede antwoorden geeft.''  \n  \nIn de Kuip keek Danjuma na afloop op het veld meteen even kort naar de hemel.  \n  \nHet  \n  \ngeloof heeft  \n  \neen belangrijke plaats in zijn leven. Hij werd geboren in Nigeria, het land van zijn moeder. Zijn Nederlandse vader werkte er als baggeraar van Boskalis en op zijn 4de verhuisde het gezin met drie kinderen naar Nederland. ,,Ik was altijd al moslim, maar op mijn 14de, 15de heb ik echt bewust de keuze voor de islam gemaakt'', vertelde Danjuma eerder. ,,Ik heb er veel over gelezen en documentaires over gekeken. In mijn jeugd was ik een druk jongetje. Het geloof geeft me rust.''\n\nPleeggezinnen\n\nAls tiener zat hij onder meer acht jaar bij PSV. In zijn jeugd maakte hij moeilijke jaren mee, woonde onder meer in drie pleeggezinnen. Maar in Eindhoven viel jeugdtrainers al op hoe groot zijn zelfvertrouwen was op het veld. Op een keer moesten ze doelen voor de toekomst opschrijven van een trainer. Op het briefje van de puber Arnaut Groeneveld stond onder meer: 'Ballon d'Or winnen. En het WK.'  \n  \nIn de Kuip gaf hij maandag aan dat hij graag Arnaut Danjuma genoemd wil worden. Danjuma betekent in het Nigeriaans 'geboren op vrijdag', vertelde hij in 2018 al eens in een interview in deze krant. Maar dus niet ook nog de toevoeging 'Groeneveld', hoewel hij de band met zijn vader Cees maandag verder als prima omschreef.  \n  \nVan de twee shirts die spelers na een interland mogen houden, wilde hij er eigenlijk één aan zijn pa schenken en één zelf houden. ,,Mijn vader is mijn nummer 1-fan. Als hij niet achter deze keuze had gestaan, had ik 'm niet gemaakt. Maar in het veld kwam een speler naar me toe die om mijn shirt vroeg. Ik vind het altijd een vorm van respect als een tegenstander je shirt wil. Dus één shirt heb ik weggeven en het shirt waarin ik scoorde is voor mijn pa.''  \n  \nEr gaan vast nog meer Oranje-tenues volgen voor Danjuma. Te beginnen komende maand, als Nederland weer in de Kuip de waarschijnlijk beslissende wedstrijd tegen Noorwegen speelt. De inzet: één rechtstreeks ticket voor het WK.  \n  \nNoa Lang zei maandag dat hij zichzelf 'wel een blijvertje' vindt na zijn eerste week Oranje. Om er toch maar snel aan te te voegen: ,,Al is dat natuurlijk aan de bondscoach.''  \n  \nDanjuma is al even ambitieus: ,,Ik vond zelf dat ik mijn draai al had gevonden in Spanje. Maar je moet ermee dealen dat je dan nog niet wordt geselecteerd. Uiteindelijk gebeurde het toch. Ik heb steeds 100 procent het gevoel gehouden dat ik terug zou komen. Dit was een gouden kans na drie jaar. En dan moet je 'm verzilveren. Ja, ik ben er weer.''","intensity":0,"negativity":0,"cluster_id":77,"similar_texts":"text99"},{"id":"125","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/10/1","title":"Polen vraagt hulp van het Europees Hof dat het wil negeren","text":"### 5 vragen over Polen, Hongarije en de EU\n\n1 Waarover gaat de zaak precies?\n\nNederland en andere landen wilden pas akkoord gaan met een Europees corona-herstelfonds als de uitkering van Europees geld voortaan afhankelijk gemaakt zou worden van het naleven van de rechtsstaat. In december 2020 werd hierover een akkoord bereikt. Polen en Hongarije lieten toen meteen weten dat ze dit 'rechtsstaatmechanisme' zouden aanvechten bij het Europees Hof van Justitie.  \n  \nVervolgens escaleerde de ruzie tussen Polen en de Europese Unie. Belangrijkste twistpunt was de nieuwe Poolse juridische tuchtkamer die volgens de Europese Commissie wordt gebruikt om rechters te straffen die de conservatieve regering onwelgevallig zijn. In deze kwestie won de Commissie drie zaken bij het Hof. Daarop bepaalde het Constitutioneel Tribunaal in Warschau vorige week dat Pools recht in bepaalde situaties boven EU-recht gaat. Met andere woorden: Polen mag sommige uitspraken van het Europees Hof aan zijn laars lappen.\n\n2 Mede vanwege deze ruzie heeft de Commissie de betaling van geld uit het herstelfonds opgeschort, 36 miljard voor Polen en 7,2 miljard voor Hongarije. Moet de Commissie gaan betalen als zij de zaak voor het Hof verliest?\n\nNee. De Commissie beroept zich op 'landenspecifieke aanbevelingen', die zij elk jaar aan alle lidstaten doet. In die aanbevelingen worden Polen en Hongarije opgeroepen de onafhankelijkheid van de rechtspraak te herstellen. De goedkeuring van het rechtsstaatmechanisme door het Europees Hof zou de Commissie wel een nieuw - juridisch stevig verankerd - instrument geven.  \n  \nHet mechanisme geldt eigenlijk al vanaf 1 januari 2021, maar de Commissie heeft beloofd het pas te gebruiken als het Hof er zijn goedkeuring aan heeft verleend.\n\n3 Wat is het verweer van Polen en Hongarije?\n\nOp de zitting presenteerden beide landen zich als grote vrienden van de rechtsstaat. Zij noemden het rechtsstaatmechanisme een politiek wapen van de liberale meerderheid in de EU tegen landen die een conservatieve koers willen varen. De criteria zouden zo vaag zijn dat ze op elk moment tegen Polen en Hongarije gebruikt kunnen worden.  \n  \nBovendien bestaat er al een strafprocedure binnen de EU, betoogden zij, de Artikel 7-procedure waarmee lidstaten onder meer hun stemrecht kan worden ontnomen.\n\n4 Wat zei de Europese Unie hierop terug?\n\nTijdens de zitting spraken vertegenwoordigers van de Europese instellingen en tien lidstaten, waaronder Nederland. Zij bestreden de opvatting dat het rechtsstaatmechanisme een gelegenheidswet tegen politieke tegenstanders is. Het mechanisme is niet vaag, maar gericht op misbruik van EU-gelden, zeiden zij. Zonder onafhankelijke rechtspraak is toezicht op EU-geld niet mogelijk. Bovendien is Hongarije de lidstaat waar verreweg de meeste fraude met EU-geld wordt geconstateerd.  \n  \nDe Artikel 7-procedure biedt in de praktijk geen soelaas, omdat een lidstaat slechts het stemrecht kan worden ontnomen door een unanieme beslissing van de regeringsleiders. Polen zal altijd Hongarije dekken, en omgekeerd. Het rechtsstaatmechanisme is een nieuw instrument dat helaas hard nodig is, aldus de tegenstanders van Polen en Hongarije.\n\n5 Wat zal het Hof beslissen?\n\nDe verwachting is dat Polen en Hongarije deze zaak zullen verliezen, al was het maar omdat de juristen van de Europese Commissie het rechtsstaatmechanisme zo hebben opgesteld dat het een toets van het Hof moet doorstaan. Waarschijnlijk zal het Hof wel meer duidelijkheid geven over de manier waarop het mechanisme mag worden toegepast, denkt John Morijn, hoogleraar Recht en Politiek in de Internationale Betrekkingen, die bij de zitting in Luxemburg aanwezig was.  \n  \nIn Brussel zeggen sommige juristen dat het mechanisme slechts beperkt kan worden toegepast, als er daadwerkelijk fraude met EU-geld is geconstateerd. In juli bracht Morijn met twee Amerikaanse hoogleraren een rapport uit over Hongarije, waarin zij een veel bredere interpretatie gaven: het opschorten van subsidies is ook mogelijk als de rechtsstaat systematisch wordt geschonden, was hun oordeel.  \n  \nDe uitspraak van het Hof laat waarschijnlijk enkele maanden op zich wachten.","intensity":0,"negativity":1,"cluster_id":24,"similar_texts":"text375"},{"id":"126","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=b58ac212f0fd1cd02d80#/pages/24-25","title":"Productie VDL Nedcar weer op stoom na hack","text":"Productie VDL Nedcar weer op stoom na hack\n\nWerknemers van enkele andere VDL-bedrijven zijn gevraagd vrij te nemen.\n\nFoto ANP/HH\n\ndoor Gert van Harskamp\n\nBorn De productie bij VDL Nedcar is woensdagmiddag na zes dagen weer opgestart. Het industrieconglomeraat VDL heeft voor de onlangs gehackte autoassemblagefabriek in Born een ’veilige digitale werkomgeving’ opgezet, waardoor de machines weer kunnen draaien.\n\nDat meldt een woordvoerder van VDL. De bouw van BMW’s en Mini’s in Born heeft door de computerhack sinds vorige week donderdag stilgelegen. Voor familieconcern VDL is Nedcar met een jaaromzet van zo’n €2,3 miljard goed voor de helft van de totale inkomsten. De woordvoerder wil niet zeggen of er een aparte digitale werkomgeving is gecreëerd of dat Nedcar op zijn vertrouwde systeem weer aan het werk is.\n\nVrij dagen\n\nOverigens zijn de problemen door de hack nog niet bij alle 105 bedrijven van VDL verholpen. „Wij weten ook niet hoe lang het gaat duren voordat alle problemen verholpen zijn en de productie bij heel VDL weer volledig draait”, meldt de woordvoerder slechts. \n\nOok wil het bedrijf nog niets kwijt over de aard van de computerhack en of er losgeld is geëist.\n\nWerknemers van VDL is na de hack gevraagd om verlofuren op te nemen, bevestigt het bedrijf. Maar om hoeveel mensen dat gaat en bij welke bedrijven kan de woordvoerder niet zeggen. \n\n„De individuele bedrijven van VDL kunnen werknemers vragen om vrij te nemen als het werk van die persoon op dit moment door de computerhack niet gedaan kan worden. Maar het is niet zo dat we dat hier vanuit het hoofdkantoor in Eindhoven aan managers opleggen”, benadrukt het bedrijf. „Ik weet ook niet welke VDL-bedrijven dat zijn en of daar gebruik van gemaakt wordt, want dat wordt echt lokaal op bedrijfsniveau besloten. Wat wij wel ervaren is dat er een enorme betrokkenheid van het personeel is.”\n\nDe ruim 4500 mensen bij VDL Nedcar, verreweg het grootste onderdeel van het 15.000 werknemers tellend concern, is niet gevraagd vrije dagen in te leveren. Bij Nedcar wordt gewerkt met een urenbank, waar niet gewerkte uren in komen te zitten. \n\n„Die uren kunnen dan later een keer ingehaald worden en de uren die aan het eind van het jaar nog in de urenbank staan, worden uitbetaald”, zegt FNV-bestuurder Ron Peters. \n\nUrenbank\n\n„En er staan dit jaar nogal wat uren in die urenbank, want de productie heeft ook een paar keer stilgelegen vanwege het chiptekort. En uren inhalen moet ook gewoon binnen de regels van het Nederlandse arbeidsrecht plaatsvinden. Er mag ook maar twee keer per maand een zesdaagse werkweek gemaakt worden.”","intensity":0,"negativity":0,"cluster_id":4,"similar_texts":"text96"},{"id":"127","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/34/3","title":"Regisseur schreef theatergeschiedenis","text":"### Postuum Jan Ritsema (1945-2021)\n\nHet lijdt geen twijfel dat theatermaker Jan Ritsema, die zondagavond is overleden, een stuwende kracht was achter belangrijke theaterinnovaties, toonaangevende gezelschappen en invloedrijke voorstellingen. Zo was hij in 1985 oprichter van gezelschap Mugmetdegoudentand, en in 1987, samen met Gerardjan Rijnders, van Toneelgroep Amsterdam (tegenwoordig ITA). Ook was hij van grote invloed op het Werkteater, waar hij onder anderen samen met Joop Admiraal de beroemde solo U bent mijn moeder maakte. In België was hij betrokken bij de dansopleiding P.A.R.T.S. van Anne Teresa de Keersmaeker. Zelf was Ritsema ook actief als acteur, danser en theaterdocent en zestien jaar lang uitgever van theater- en filmboeken.  \n  \nRitsema was de zoon van een Groningse fabrikant. Na de mulo ging hij varen en doorliep de militaire dienst. In 1971 behaalde hij zijn diploma als docent dramatische vorming aan de Academie voor Expressie door Woord en Gebaar. Vervolgens belandde hij in het toen vooruitstrevende studententoneelcircuit.  \n  \nIn 1983 benaderde Joop Admiraal hem voor de begeleiding van U bent mijn moeder, waarin Admiraal afwisselend zichzelf en zijn dementerende moeder speelde. Het werd een van de belangrijkste voorstellingen in de Nederlandse theaterhistorie.  \n  \nRitsema schreef vaker geschiedenis. Veelgeroemd is de voorstelling Het (1986) van Maatschappij Discordia, naar de roman Het beest in de jungle van Henry James. Legendarisch werd ook Wittgenstein Incorporated (1989), een solo van Johan Leysen over Ludwig Wittgenstein, die twintig jaar later met al evenveel succes werd hernomen. In 1994 maakte Ritsema met de Amerikaanse acteur Ron Vawter, oprichter van The Wooster Group, het spraakmakende Philoktetes Variations, waarbij de aan aids lijdende Vawter op toneel openlijk de vlekken op zijn zieke lichaam toonde.  \n  \nOp zijn 50ste begon Ritsema nog een carrière als danser. In 2006 verhuisde hij naar Frankrijk en richtte in een klooster nabij Reims het Performing Arts Forum (PAF) op, een ontmoetingsplek voor kunstenaars, filosofen en wetenschappers.  \n  \nIn het interview met de Volkskrant vorig jaar toonde Ritsema zich broos, maar tevreden. 'Ik lijd aan zes ziektes', zei hij, 'maar beleef toch de gelukkigste tijd van mijn leven.' Jan Ritsema is 76 jaar geworden.","intensity":0,"negativity":0,"cluster_id":17,"similar_texts":"text176"},{"id":"128","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=3fd288d1efec1506f1dd#/pages/40-41","title":"Rug met tattoo als belegging","text":"Rug met tattoo als belegging\n\nEen Schengen-visum als rugtattoo in ’The man who sold his skin’.\n\n’The man who sold his skin’\n\nWat: drama\n\nRegie: Kaouther Ben Hania\n\nMet: Yahya Mahayni, Koen De Bouw, Monica Bellucci\n\nIn 2006 verkocht Tim Steiner zijn huid als canvas aan Wim Delvoye. Deze Vlaamse kunstenaar tatoeëerde de rug van de Zwitser met een Mariaverschijning en een doodshoofd. Waarna Steiner zijn rug weer doorverkocht aan een Duitse kunstverzamelaar, die hem enkele weken per jaar als levend kunstwerk mag exposeren.\n\nKaouther Ben Hania raakte in 2012 gefascineerd door Steiner toen zij hem in het Louvre zag. De provocerende kunstvorm inspireerde de Tunesische regisseuse tot het maken van The man who sold his skin. Ze verving de Zwitser door de Syrische vluchteling Sam Ali die zijn geliefde Abeer achterna wil reizen naar Brussel. Dan doet een Belgische kunstenaar hem een bizar voorstel: als hij een immens Schengenvisum op zijn rug mag tatoeëren, krijgt Sam een paspoort waarmee hij Europa in kan.\n\nThe man who sold his skin kijkt weg als een wat overvolle, maar zeer prikkelende tweetrapsraket. Niet alleen wijst Ben Hania op de pijnlijke situatie en uitbuiting van vluchtelingen, net als Ruben Östlunds The square drijft zij ook de spot met het pretentieuze kunstwereldje. Want wat zegt de verzekeraar van Sams rug als deze voor de televisie wordt geïnterviewd? „Het is geen probleem als mijn cliënt straks aan kanker zou overlijden. Maar als hij in Syrië bij een bomaanslag zou omkomen, is zijn verscheurde rug natuurlijk niets meer waard.”\n\nEric le Duc","intensity":0,"negativity":0,"cluster_id":10,"similar_texts":"text508"},{"id":"129","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/4/2","title":"Schakers krijgen ongelijk en moeten coronatoegangsbewijs tonen op NK","text":"De zes Nederlandse topschakers die een kort geding hadden aangespannen tegen de Nederlandse schaakbond en de gemeente Hoogeveen zijn door de voorzieningenrechter in Haarlem in het ongelijk gesteld.  \n  \nZe moeten daarom een coronatoegangsbewijs kunnen laten zien tijdens het NK schaken, dat morgen begint in het gemeentehuis van Hoogeveen. Regerend kampioen Lucas van Foreest behoorde tot de eisers. Hij heeft net als drie andere eisers nu besloten niet mee te doen aan het toernooi, liet de schaakbond gisteren weten. De gemeente Hoogeveen heeft het NK als 'evenement' aangemerkt. Daardoor hebben deelnemers een geldige QR-code nodig en kan de verplichting ontstaan zich dagelijks te laten testen op corona. Volgens het zestal is dat niet nodig en gaat die verplichting bovendien ten koste van hun prestaties.  \n  \n'De voorzieningenrechter oordeelt dat het schaaktoernooi van dusdanig hoog niveau is dat het hier niet om een amateursporttoernooi gaat. De huidige regelgeving laat niet toe dat wedstrijden als deze worden georganiseerd zonder dat de deelnemers beschikken over een coronatoegangsbewijs. Een gemeente is bij uitstek gehouden deze regelgeving na te leven. Zij is immers het bevoegd gezag dat moet toezien op naleving van deze regelgeving', staat in een schriftelijke verklaring.  \n  \nDe bond hoeft het toernooi ook niet te verplaatsen. Een andere speellocatie werd geopperd als een mogelijkheid om de coronapas te laten vervallen, maar de schaakbond zag dat niet meer gebeuren. ..Het is een NK, daar komt organisatorisch veel bij kijken'', zei advocaat Lex de Jager","intensity":0,"negativity":1,"cluster_id":67,"similar_texts":"text755"},{"id":"130","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/12/2","title":"Schrijver Sally Rooney boycot haar Israëlische uitgever","text":"De Ierse bestsellerauteur Sally Rooney heeft een bod afgeslagen van de Israëlische uitgeverij Modan voor de vertaalrechten van haar nieuwste roman Prachtige wereld, waar ben je. Zo wil ze de Boycot, Desinvestering en Sancties-beweging (BDS) ondersteunen.  \n  \nDe BDS-beweging roept op tot een economische en culturele boycot van Israël om zo een einde te maken aan de \"internationale steun voor de Israëlische onderdrukking van Palestijnen en Israël onder druk te zetten om te voldoen aan het internationaal recht\". Het is een beslissing die de auteur op veel kritiek komt te staan.  \n  \nIn een verklaring die Rooney dinsdag naar buiten bracht wijst ze op de rapporten die Human Rights Watch en de Israëlische mensenrechtenorganisatie B'tselem eerder dit jaar publiceerden. Daarin stellen beide organisaties dat de manier waarop de Israëlische staat Palestijnse en Joods-Israëlische burgers verschillend behandelt voldoet aan de definitie van apartheid zoals die is vastgelegd in het internationaal recht.  \n  \nRooney wil zich tegen die ongelijke behandeling verzetten door de BDS-beweging te steunen. \"Ik heb het gevoel dat het verkeerd zou zijn om onder de huidige omstandigheden een nieuw contract met een Israëlisch bedrijf te sluiten dat zich niet publiekelijk distantieert van apartheid\", schrijft ze.  \n  \nRooneys beslissing maakt veel los; net als bij veel BDS-acties woedt de discussie of een boycot van Israëlische instanties antisemitisch is of niet. Volgens Israëls minister van diaspora is dat duidelijk het geval, hij bestempelt de culturele boycot als 'antisemitisme in een nieuw jasje'.  \n  \nMaar Rooney heeft ook waardering geoogst, onder meer van de Pulitzerprijs-winnende auteur Michael Chabon. \"Als een trotse Joodse schrijver, die wil dat Israël voortbestaat en opbloeit en (daarom) het Palestijnse volk steunt in hun strijd voor gelijkheid, rechtvaardigheid en mensenrechten, zeg ik yasher koach (goed zo, bravo, red.) tegen Rooney\", laat Chabon weten aan persbureau AP.  \n  \nModan is een van de grootste uitgeverijen van Israël. Ze bracht eerder Rooneys debuutroman Gesprekken met vrienden en haar tweede werk Normale Mensen uit, maar de vertaalrechten van haar derde boek krijgt zij voorlopig niet in handen. Dat de uitgeverij zich zal distantiëren van het beleid van de Israëlische staat is erg onwaarschijnlijk; het bedrijf brengt onder meer publicaties van het Israëlische ministerie van defensie uit.  \n  \nRooney benadrukt dat ze niet tegen een Hebreeuwse vertaling van haar werk is. \"De Hebreeuwse vertaalrechten voor mijn roman zijn nog steeds beschikbaar, en als ik een manier kan vinden om deze rechten te verkopen die in overeenstemming is met de boycot-richtlijnen van de BDS-beweging, dan doe ik dat graag.\"","intensity":0,"negativity":0,"cluster_id":24,"similar_texts":"text212"},{"id":"131","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/9/2","title":"Schrijver Sally Rooney wil vertaalrechten niet verkopen aan Israëlische uitgeverij Modan","text":"In een verklaring liet de 30-jarige auteur weten Boycott, Divestment, Sanctions (BDS) te steunen. Deze campagnegroep hoopt met een boycot een einde te maken aan 'de internationale steun voor de Israëlische onderdrukking van de Palestijnen' en 'Israël te willen bewegen tot het voldoen aan het internationale recht'. Rooney wees op een rapport waarin Human Rights Watch de staat van racisme en apartheid beticht.  \n  \nUitgeverij Modan had Rooney benaderd voor een Hebreeuwse vertaling. Volgens BDS is dit grote uitgevershuis ongeschikt omdat het samenwerkt met het ministerie van Defensie. Rooney zegt open te staan voor een vertaling door een uitgever die voldoet aan de richtlijnen van de campagnegroep. BDS werd 16 jaar geleden vanuit Palestijnse hoek opgezet, maar wordt niet gesteund door de Palestijnse leider Mahmoud Abbas omdat de boycot ook Palestijnen zou treffen.  \n  \nIn het Westen geniet BDS brede steun vanuit progressieve hoek. Bekende sympathisanten zijn zanger Roger Waters, aartsbisschop Desmond Tutu en muziekproducent Brian Eno.  \n  \nRooney heeft erkend dat ze kritiek kon verwachten op haar steun aan BDS. Die kritiek kwam onder meer van de Britse journalist Ben Judah, die het 'deprimerend en onplezierig' noemde dat Rooney haar bestseller niet in het Hebreeuws wil vertalen (maar terugkrabbelde toen uit haar verklaring bleek dat dit niet het geval is).  \n  \nPrachtige wereld, waar ben je? wordt wereldwijd vertaald, ook in landen met controversiële regimes, zoals Rusland, Saoedi-Arabië en China.","intensity":0,"negativity":0,"cluster_id":24,"similar_texts":"text292"},{"id":"132","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/2/3","title":"Sciencefiction in het lab: kikkervisje ademt door fotosynthese, net als een plant","text":"Kikkers kunnen ademen via hun huid, hun longen en hun keel. Alsof dat niet genoeg is, voegden wetenschappers er een vierde manier aan toe: fotosynthese. Als er algen in de hersenen van kikkervisjes worden geïnjecteerd, kunnen de diertjes licht omzetten in zuurstof. Dit blijkt uit onderzoek van Duitse neurobiologen, gepubliceerd in het wetenschappelijk tijdschrift iScience.  \n  \nDe onderzoekers ontdekten dat deze fotosynthese als een soort kickstart voor hersenen in zuurstofnood werkt. Ooit, zo zeggen de onderzoekers in een begeleidend persbericht, leidt dit misschien tot nieuwe behandelingen voor aandoeningen waarbij zuurstoftekort een grote rol speelt, zoals een herseninfarct.  \n  \nDieren zijn afhankelijk van zuurstof uit de lucht, maar planten en algen kunnen met behulp van zonlicht hun eigen zuurstof fabriceren, een proces dat fotosynthese heet. Wat als we die handige planteneigenschap ook aan dieren kunnen geven?, vroeg een groep Duitse neurobiologen zich af. Als het brein dan in zuurstofnood dreigt te raken, hoeft het dier in kwestie alleen een beetje licht op zijn bol te krijgen en de hersencellen gaan weer aan het werk.  \n  \nZo gezegd, zo gedaan - om te beginnen bij kikkervisjes. De onderzoekers vingen 94 kikkervisjes en legden de kop van de diertjes in een bad waar het zuurstofgehalte kon worden gecontroleerd. Vervolgens injecteerden de neurobiologen groene algen of fotosynthetische bacteriën in het hart van de kikkervisjes.  \n  \nHet kloppende hart pompte het bloed met daarin de algen door het lijf van het kikkervisje. Op het moment dat de algen de hersenen bereikten en de doorzichtige kop van het diertje fel groen kleurden, verminderden de neurobiologen het zuurstofgehalte in het bad. Gevolg: de signalen tussen de zenuwcellen in de hersenen namen af.  \n  \nTijd voor de algen om het kikkervisje te hulp te schieten. Zodra de wetenschappers een ledlamp op zijn kop richtten, zetten de algen het licht om in zuurstof en leefden de zenuwcellen van het kikkervisje weer op.  \n  \nEen wild idee, vindt Roberta Croce, hoogleraar biofysica van fotosynthese aan de VU. 'Als je naar de fotosynthese kijkt, is het een overtuigende studie: het principe werkt. Maar medische toepassingen zijn nog mijlenver te zoeken; algen in de bloedbaan zouden op langere termijn bijvoorbeeld kunnen leiden tot infecties of verstopte aderen.'  \n  \nMarcel Janssen, bio-ingenieur aan de Wageningen Universiteit, vindt het een grappig onderzoek, maar ook hij ziet beren op de weg. 'Een kikkervisje is klein en transparant, maar in een mensenhuid zal het licht hoogstens één of twee millimeter doordringen en de algen dus veel moeilijker kunnen bereiken.'","intensity":0,"negativity":0,"cluster_id":68,"similar_texts":"text60"},{"id":"133","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/sfeervol-ronddwalen-in-harlem-a4061550#20211013-79857-210","title":"Sfeervol ronddwalen in Harlem","text":"Documentaire ‘The Photograph’ voelt alsof je ronddwaalt in Harlem. Je hoort verhalen, laat ze inwerken en reist verder.,Documentaire\n\nThe Photograph\n\nRegie: Sherman De Jesus. In: 28 bioscopen.\n\n●●●●●\n\nZe poseren in hun zondagse kleding, omgeven door bloemstukken of Chinees porselein. De zwarte Amerikanen die James van der Zee (1886-1983) in zijn fotostudio in de New Yorkse wijk Harlem vastlegde zien er uit alsof ze het voor elkaar hebben. Een van de mensen die op statige wijze werd gefotografeerd in de jaren twintig van de vorige eeuw was de grootvader van Sherman de Jesus (1947). De filmproducent, schrijver en mede-oprichter van het Nederlands Filmfestival weet weinig over deze zwarte matroos, behalve dat hij goed kon dansen, dus trekt Sherman de Jesus in documentaire The Photograph naar Harlem.\n\nAl kort na aankomst laat hij dit persoonlijke verhaal los en duikt in het leven van Van der Zee en dat van zijn geportretteerden. Zo hoor je dat foto’s naar het zuiden van de VS werden gestuurd, door geportretteerden die de racistische wetten daar waren ontvlucht. Als bewijs dat het goed ging, al was hun leven in Noord-Amerika verre van ideaal. De film katapulteert de kijker eveneens naar de culturele renaissance die in de jaren twintig gaande was in Harlem, ook via de sfeervolle soundtrack.\n\nTijdens gesprekken over Harlem of Van der Zee kaarten de sprekers talloze vormen aan van discriminatie van zwarte Amerikanen in de afgelopen decennia. Van een expositie over Harlem in 1969 met amper werk van zwarte kunstenaars, tot de stijgende huizenprijzen in de wijk. De film meandert vele kanten op, de diepte in gaat het niet echt. Dat stoort niet; The Photograph voelt alsof je ronddwaalt in Harlem. Je hoort verhalen, laat ze inwerken en reist verder. Zoals de De Jesus’ grootvader moet hebben gedaan.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":1,"cluster_id":16,"similar_texts":"text301"},{"id":"134","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/simone-kleinsma-toont-levenslust-in-persoonlijke-solo-verder-a4061506#20211013-79857-204","title":"Simone Kleinsma toont levenslust in persoonlijke solo ‘Verder’","text":"Theater Theatericoon Simone Kleinsma vertelt in een nieuw soloprogramma over de strijd na het overlijden van haar man. Ze kijkt hoopvol vooruit en pakt haar publiek moeiteloos in.,De badmat valt bijna uit elkaar, maar Simone Kleinsma kan ‘m niet wegdoen. Haar man heeft er namelijk nog opgestaan en, na 31 jaar samenzijn, is hij plots overleden. In soloprogramma Verder zoomt Kleinsma in op hoe ze, na het overlijden van haar grote liefde, de draad weer moet oppakken en zichzelf heruitvinden. Die thematiek heeft alles in zich om een treurige theateravond te worden, maar dat is Verder niet.\n\nKleinsma blikt terug, maar blaakt ook van levenslust. Of zoals ze zingt in het mooie ‘Verder’ van Daniël Lohues: ‘niet blijven hangen in zompig verdriet / anders dan red je het niet’.\n\nTekstschrijver Frank Houtappels heeft een rode draad gevonden in Kleinsma’s pogingen om het huis op te ruimen na het overlijden van haar man. Hij was een verzamelaar, maar wat moet zij met die koelkastmagneetjes, Dinky Toys of een verzameling fotocamera’s? De spullen geven aanleiding voor een bespiegeling of liedje, en smeden de voorstelling tot één geheel. Regisseur Ruut Weissman laat Kleinsma sober beginnen, maar geleidelijk komt er ook ruimte voor komedie. Zo spat de vrolijkheid van de bühne als ze wat meespeelt met percussioniste Maria Martinez Payà.\n\nDe setlist is een mix van bestaand (vertaald) werk en nieuwe nummers. Er zijn luchtige toetsen als het razendsnelle ‘Mij kan niks gebeuren’, maar ook stemmiger repertoire als ‘Hoe ga ik dit doen?’. Alles wordt even zorgvuldig uitgevoerd door Kleinsma, Martinez Payà en pianist Menno Theunissen.\n\nWie, door het thema, een voorstelling verwacht vol hyperpersoonlijke anekdotes, waarbij de performer de tranen weg moet slikken, zit bij Verder verkeerd. Daarvoor is Kleinsma ook te veel een vakvrouw. Ze pakt je in met haar charme, timing en die dijk van een stem. Zo ontstijgt Verder het particuliere en geeft een hoopvolle blik op hoe het weer op kan klaren na zelfs de grootste tragedie.\n\nTheater\n\nVerder van Simone Kleinsma, Medialane. Gezien: 11/12, DeLaMar Theater, Amsterdam. T/m 3/4/22.\n\nInl: simonekleinsma.medialane.nl\n\n●●●●●\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":11,"similar_texts":"text341"},{"id":"135","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/8/2","title":"Situatie is 'zorgelijk'","text":"De stand van de corona-epidemie is 'zorgelijk'. Op dat risiconiveau staat het hele land in een nieuw waarschuwingssysteem dat de overheid gisteren heeft toegevoegd aan het coronadashboard. Het is de opvolger van de regionale risiconiveaus, die vorige maand zijn afgeschaft. Het nieuwe systeem kent drie risico- niveaus: waakzaam, zorgelijk en ernstig. Het niveau wordt elke dinsdag bepaald.","intensity":0,"negativity":1,"cluster_id":40,"similar_texts":"text288"},{"id":"136","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/19/1","title":"Smaakmaker Danjuma: 'Alles is anders nu, met Louis'","text":"Het liep al richting middernacht toen Arnaut Danjuma in een zaaltje in De Kuip met stralende blik terugkeek op zijn rentree in het Nederlands elftal. Die was bijzonder verlopen. Met snelle passeeracties, strakke voorzetten en de ene na de andere dribbel, soms vanaf eigen helft, had hij als invaller de show gestolen in het potje tegen Gibraltar (6-0). De bekroning was een doelpunt (5-0), waarna hij als praktiserend moslim Allah dankte. Bijna elke uiting op sociale media begint hij met 'Alhamdoelillah', wat in het Arabisch 'Ere aan God' of 'Dank aan God' betekent. Blijmoedig beleeft hij zijn geloof. Hij lachte veel en hard na bijna elke vraag op de persconferentie. \"Ik heb hier drie jaar op gewacht. ik ben gewoon blij dat ik deze kans heb gekregen. Als je zo'n kans krijgt, moet je die verzilveren.\"  \n  \nHij is pas 24 jaar, maar heeft, zoals bondscoach Louis van Gaal zei, al 'veel moeten doormaken'. Geboren in Lagos, Nigeria, en opgegroeid in Oss werd hij bij PSV opgeleid. Dat liet hem gratis vertrekken naar NEC, waarna hij bij Club Brugge in beeld kwam bij het Nederlands elftal. Zijn debuut maakte hij in 2018 tegen Duitsland (1-1), drie dagen later maakte hij tegen België zijn eerste interlandgoal (1-1). Vervolgens raakte hij uit beeld. Hij degradeerde vorig jaar met Bournemouth naar de tweede Engelse divisie. Zijn naam viel niet meer in Zeist.\n\nOntwikkeld als mens\n\nDat is veranderd sinds hij bij Villarreal speelt. De Spaanse winnaar van de Europa League legde eind augustus 25 miljoen euro voor hem neer. \"Als je in Engeland in de tweede divisie speelt, val je minder op. Ik heb bewust de stap gezet om weer op een hoger platform te spelen. Terug naar het Nederlands elftal was een van mijn doelen\", vertelde Danjuma. \"Ik denk zeker dat ik verder ben dan drie jaar geleden. Ik heb mezelf ontwikkeld als mens en op het veld. Ik heb veel meer wedstrijden achter de rug en heb al in veel landen mogen spelen. Ik heb al best veel bagage op mijn 24ste.\"  \n  \nZijn officiële Nederlandse achternaam is Groeneveld, maar hij heeft liever dat zijn tweede voornaam wordt gebruikt, vertelde hij maandagavond. Bij Villarreal zat hij aanvankelijk op de bank, maar hij baarde de laatste vijf wedstrijden opzien door zijn spel en zijn doelpunten in zowel La Liga als de Champions League. Toen Cody Gakpo zaterdag met een hersenschudding moest afhaken, kreeg hij een telefoontje uit Zeist.  \n  \n\"Dat moment was onverwacht, maar als je zo'n belletje krijgt, dan ben je er altijd klaar voor. Dat doet iets met je. Ik vind zelf ook dat ik mijn draai wel te pakken heb in Spanje. Als je dan in eerste instantie niet wordt geselecteerd, moet je daar goed mee omgaan. Niet bij de pakken neerzitten.\"  \n  \nIn een paar dagen Oranje sprak hij uiteraard met Van Gaal over zijn positie. Danjuma wil net als Gakpo en Lang het liefst linksbuiten spelen, terwijl er op rechts behalve Berghuis nog geen andere opties zijn. Van Gaal omschreef Danjuma als 'een open jongen'. \"Hij kijkt je aan, geeft goede antwoorden en onderbouwt die ook.\" Danjuma over die gesprekken: \"Ze gingen vloeiend. Ik kende hem eigenlijk alleen van de tv.\"  \n  \nHet belette hem niet de 70-jarige coach bij zijn voornaam te noemen, vrij ongebruikelijk. \"Ik ben gewoon mezelf en probeer me van mijn goede kant te laten zien. Ik ben heel goed opgevangen. Het is na drie jaar toch anders, zeker nu met Louis.\"","intensity":0,"negativity":0,"cluster_id":20,"similar_texts":"text86"},{"id":"137","publisher":"Algemeen Dagblad","date":"2021-10-13","url":"https://krant.ad.nl/titles/algemeendagblad/7908/publications/26603/articles/1462883/7/2","title":"Snel 3000 plekken voor opvang erbij","text":"De komende weken zitten de opvangcentra voor asielzoekers nog vol, maar vanaf 1 november komen er zo'n 3000 opvangplekken bij, zei demissionair staatssecretaris Ankie Broekers-Knol (Asiel) in de Tweede Kamer. Dat moet volgens haar in combinatie met de noodopvang die is geopend voldoende zijn om de opvangcentra te ontlasten. Er is geen sprake van een asielcrisis, vindt ze. Het gaat 'om een tijdelijke sterke piek' in de instroom van asielzoekers. Er zitten 31.500 mensen in de opvang, van wie er 11.000 een verblijfsvergunning hebben.","intensity":0,"negativity":0,"cluster_id":59,"similar_texts":"text574"},{"id":"138","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/35/4","title":"Spelshow voor doven en slechthorenden","text":"De populaire gebarentolk Irma Sluis gaat met radio-dj Igmar Felicia het eerste Nederlandse tv-programma met dove en slechthorende kandidaten maken. Dat heeft KRONCRV woensdag bekendgemaakt. Het programma, waarmee Sluis haar debuut maakt als presentator, begint 13 november op NPO Zapp. In het programma Hands Up voeren BN'ers samen met dove en slechthorende kinderen opdrachten uit waarbij ze alleen mogen praten in gebarentaal. In elk van de zes duo's kan de een alles horen en de ander niets of nauwelijks. Elke week valt een team af, tot één duo uiteindelijk de Hands Up Trofee 2021 wint.","intensity":0,"negativity":1,"cluster_id":62,"similar_texts":"text48"},{"id":"139","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=c9a486a1d6839859bc59#/pages/2-3","title":"Stenen des aanstoots","text":"Stenen des aanstoots\n\nWoke\n\nExperts maken gehakt van reden besluit Lego, dat speelgoed genderneutraal gaat maken\n\nExperts zijn verbijsterd door het besluit van Lego om het speelgoed genderneutraal te maken. Het bedrijf kondigde maandag aan niet langer ruimtevaart-speeldozen ’voor jongens’ en speciale setjes rondom huishouden en zorg ’voor meisjes’ te produceren. „Ik zie niet in wat daar mis mee is.”\n\nNiels Kalkman en\n\nMartijn Schoolenberg\n\n’Het is grotendeels symboolpolitiek”, stelt Coen de Jong, politicoloog en historicus en auteur van het boek Dwingeland, Orwell in de polder. „Zo van ’kijk ons eens goed zijn’. Lego wil waarschijnlijk progressief overkomen en dan maak je een calculatie: als we een klein beetje meebewegen kan het goed zijn voor ons imago.” Maar De Jong noemt het ook ’een beetje aanmatigend’. „Wie is een bedrijf als Lego om ouders te vertellen met welk speelgoed kinderen moeten spelen? Als een meisje graag met gereedschap speelt, geef je je meisje meer van dat soort speelgoed.”\n\nDruk\n\nOok trendwatcher Richard Lamb denkt dat het besluit mede het gevolg is van maatschappelijke druk. „Grote bedrijven als Lego krijgen een steeds groter probleem om producten op de markt te brengen zonder dat het aanstoot geeft. Als een Legosteentje bij wijze van spreken te donker is, reageren mensen er al extra fel op, met name in de Verenigde Staten. Hiermee kunnen bedrijven hun markt vergroten.”\n\nVolgens Lego zelf is de stap nodig omdat uit eigen onderzoek blijkt dat ’genderstereotyperingen’ (mannen werken in de bouw en zijn ridders en vrouwen werken in de zorg, doen het huishouden of zijn prinsessen) invloed zou hebben op de toekomstige carrièrekeuzes van kinderen. Het onderzoek onder zevenduizend kinderen in veertien landen zou ook aantonen dat meisjes wel met jongensspeelgoed willen spelen, maar dat 71 procent van de ondervraagde jongens vreesde uitgelachen te worden met ’meisjesspeelgoed’.\n\nEn dus maakt Lego geen onderscheid meer in speelgoed op geslacht. Onder andere door de labels ’voor jongens’ en ’voor meisjes’ te laten vallen, maar ook door vaardigheden als zorg en ruimtelijke vaardigheden in alle sets te verwerken.\n\nMaar experts maken gehakt van die redenering. „Je kunt niet zomaar stellen dat rolpatronen in de jeugd je latere carrièrekeuze beïnvloeden”, zegt cultuurfilosoof Sebastien Valkenberg. „Mijn dochter heeft veel met roze prinsessensets van Lego gespeeld. Mocht zij straks onverhoopt geen goede baan krijgen, dan ga ik echt niet denken dat ik die Lego-set beter niet had kunnen geven. Het is toch niet zo dat je daardoor geen ceo meer kan worden? Lego heeft woke ontdekt, lijkt het.”\n\nVolgens Valkenberg wordt er in deze tijd te veel nadruk gelegd op de maakbaarheid van de maatschappij. „Volgens veel sociale wetenschappers is gender aangepraat door de omgeving en dan vooral de media. Daarmee negeren ze het harde onderzoek van neurowetenschappers, die aantonen dat er verschillen zijn tussen jongens en meisjes. Ze hebben, over het geheel genomen, verschillende interesses. Wat voor labels je ook op speelgoed plakt, ik voorspel dat jongens naar de afdeling ’bouwen’ en ’voetbal’ blijven gaan en meisjes richting de poppen en knutselspullen. Ik zie niet in wat daar mis mee is en waarom je dat zou moeten aanpakken.” \n\nDat beaamt de Amsterdamse hoogleraar neuropsychologie Erik Scherder. „Je ziet het ook bij apen. Als je hun speelgoed aanbiedt, zullen de mannen voor het autootje kiezen, de vrouwen niet. Dat zit in de genetische natuur en is gewoon zo. Je verandert dat niet door andere labels op speelgoed te plakken en dat moet je volgens mij ook niet willen.” Scherder kan zich wel voorstellen dat Lego hiermee transgenders erkent. „Voor hen is het prettiger om geen label van ’jongen’ of ’meisje’ op speelgoed te zien.” \n\nLamb kan zich voorstellen dat dit een omslagpunt is en dat steeds meer bedrijven Lego achternagaan. „Je hoort van steeds meer kinderen dat ze biseksueel zijn of een geslachtsverandering willen ondergaan. Kinderen die aan een coming out denken, zullen hier best blij mee zijn, wat dat betreft is het lovenswaardig en vooruitstrevend.” Wel denkt de trendwatcher dat dit besluit ook juist weerstand kan oproepen. „Je kunt het goed vergelijken met de Zwarte Piet-discussie: aan de ene kant wennen mensen er langzaam aan, tegelijkertijd blijft er discussie over bestaan en willen anderen het graag bij het oude houden.”\n\nTegentrend\n\nEn, vertelt marketing-deskundige Erwin Wijman: „Elke trend heeft een tegentrend, ondanks dat de tendens heel erg naar genderneutraal gaat.” Hij wijst op een SIRE-campagne van een paar jaar geleden. „De boodschap was toen: laat jij je jongen nog wel jongen genoeg zijn? Met jongens die ruige dingen doen en niet in een hoekje moeten zitten lezen.” En ook in het onderwijs is de discussie al langer, vertelt Wijman: „Met veel te veel juffen en weinig meesters, hoe krijgen jongens dan die mannelijkere kant van de opvoeding mee?” \n\nDe discussie over genderneutraal speelgoed is allesbehalve nieuw. Al in 2018 gaf onderwijsminister Ingrid van Engelshoven een TED Talk over ’rolbevestigend’ speelgoed. De minister vreesde dat meisjes door speelgoed zouden aanleren niet in de wieg gelegd te zijn voor topsport en wetenschap, en dat jongens zouden aanleren dat huishouden en zorg niets voor hen zou zijn. \n\n„Het is een onontkoombare trend dat je niet achter kan blijven om die stap te maken”, vertelt Wijman. „Lego is wat dat betreft een mammoettanker. Heel groot en heel bepalend en die kan niet de eerste zijn, maar ze kunnen niets anders doen dan volgen.” \n\nAndere landen gaan intussen nog verder. Zo is het in Frankrijk sinds 2020 niet meer toegestaan om in speelgoedwinkels onderscheid te maken in de jongens- en meisjesafdeling en mogen medewerkers niet meer vragen wat het geslacht is van het kind voor wie speelgoed wordt gekocht. \n\nEn in het Verenigd Koninkrijk zijn er zelfs reclamespotjes verboden wegens ’genderstereotyperingen’. Zo werd een reclame waarin mannen hun baby’s uit het oog verliezen in een restaurant omdat ze zouden zijn afgeleid door de lekkere zuivelspread van Philadelphia verbannen: het zou aangeven dat mannen niet in staat zijn om voor kinderen te zorgen.\n\nCultuurfilosoof Valkenberg verwacht echter niet dat de verkopen substantieel zullen afnemen door de keuze van Lego. „Een enkeling zal het bedrijf misschien boycotten. Maar uiteindelijk is de consument ook praktisch. Natuurlijk koopt hij die Lego-doos als zijn kind die graag wil. Hij haalt zijn schouders op over de genderplannen en rekent af.”\n\nOok de oer-Hollandse Hema maakte een paar jaar terug de stap. Een woordvoerder kon niet zeggen of het besluit omzet heeft gekost of juist wat opgeleverd heeft. Aanduiding op kleding is sinds 2017 genderneutraal. „Een jurk heette eerst een meisjesjurk, maar is nu gewoon een kinderjurk”, zegt een woordvoerster. Die zal vooral door meisjes worden gekocht, maar als een jongen graag een jurk wil dragen, kan dat natuurlijk gewoon.” \n\nZoekmachines\n\nVolgens het bedrijf wordt er op de website evengoed nog onderscheid gemaakt tussen jongenskleding en meisjeskleding, en is er dus enkel in de productomschrijvingen zelf sprake van genderneutraliteit. De reden dat online nog wel het onderscheid wordt gemaakt, heeft volgens de woordvoerster te maken met vindbaarheid in zoekmachines. „Mensen zoeken toch naar een meisjesjurk en niet naar een kinderjurk. Maar we hebben het onderscheid in al onze uitingen en uit de labels en winkels gehaald.” \n\n’Hiermee kunnen bedrijven hun markt vergroten’\n\n’Enkeling zal het merk misschien boycotten’","intensity":0,"negativity":1,"cluster_id":3,"similar_texts":"text105"},{"id":"140","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/13/baanwielrennen-teamsprintsters-mogen-niet-meedoen-aan-wk-a4061608#20211013-79857-310","title":"Teamsprintsters mogen niet meedoen aan   WK","text":"De Nederlandse teamsprintsters, die vorige week Europees kampioen werden, mogen niet meedoen aan de WK baanwielrennen in Roubaix. De internationale wielrenunie UCI houdt vast aan de regel dat continentale kampioenen alleen welkom zijn als hun land heeft voldaan aan de eis om aan tenminste één wedstrijd uit de Nations Cup te hebben deelgenomen. Dat is niet het geval. Ook Jan-Willem van Schip en Yoeri Havik, Europees kampioen op de koppelkoers, ontbreken daarom volgende week op de WK. KNWU-directeur Thorwald Veneberg lichtte de rensters en renners dinsdagochtend in. De KNWU wielerbond wist eerder al dat Nederland op een aantal onderdelen zou ontbreken bij de WK baan. Dat was de consequentie van het niet deelnemen aan de Nations Cup. Zo werden onder meer wedstrijden in Hongkong en Colombia gemeden vanwege quarantainedreiging. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":27,"similar_texts":"text216"},{"id":"141","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=cfc2b8565f465780550f#/pages/34","title":"Terug in de luwte","text":"Terug in de luwte\n\nGijs Esders maakt niet langer deel uit van de Reggeborgh-trein.\n\nFoto Timsimaging  \n\n\nGijs Esders levert zijn contract in bij Reggeborgh: ’Zoiets hoor je zelden’\n\ndoor Nick Tol \n\n& Willem Held\n\nINZELL Gijs Esders, een belangrijke trainingspartner van Kjeld Nuis, heeft de schaatswereld versteld doen staan. De 29-jarige sprinter besloot deze week zijn contract bij Team Reggeborgh in te leveren. De kleurrijke atleet geeft zijn luxe basis bij een van de meest aansprekende merkenteams van Nederland op en onderzoekt nu de mogelijkheid om terug te gaan naar het Gewest Friesland. En dat aan de vooravond van het olympisch seizoen. Wat zit er achter zijn opvallende keuze?\n\nTerwijl zijn voormalige ploeggenoten op trainingskamp zijn in het Zuid-Duitse Inzell en zich voorbereiden op de NK Afstanden van eind deze maand in Thialf, is Esders achtergebleven in Heerenveen. „Ik kreeg mezelf niet in een bepaalde balans om in deze omgeving tot echt goede prestaties te komen”, begint de man uit Deventer zijn verhaal. „Ik stopte er heel veel energie in en was enorm gedreven, maar kreeg er niks voor terug op het gebied van resultaten. De laatste maanden ben ik flink gaan nadenken: kies ik voor de veilige weg en blijf ik lekker bij deze stabiele ploeg of pak ik de moeilijke route en stap ik eruit?” \n\nEsders ging voor het laatste. „Ik heb mijn hart heel lang laten overmeesteren door mijn gedachten. Ik zat bij Reggeborgh natuurlijk in een omgeving waar iedere jonge schaatser van droomt. Als het dan niet werkt zoals je voor ogen hebt, dan zijn het je gedachten die zeggen: ’Gijs, je hebt hier je leven lang voor gewerkt, je verdient een goede boterham en je móet deze kans gewoon grijpen.’ Maar op een gegeven moment viel dat niet meer met elkaar te verenigen en ben ik wél naar mijn gevoel gaan luisteren. Toen kwam ik tot de conclusie dat het ook zo kan zijn dat deze omgeving voor veel rijders goed werkt, maar voor mij niet.”\n\nIn de schaatswereld kwam de geruchtenmolen dinsdagmiddag gelijk op gang. De beslissing van Esders zou ook te maken hebben met felle ruzies binnen de ploeg. „Maar ik heb zóveel verschillende verhalen gehoord”, zegt de sprinter er zelf over. „Van de meeste geruchten klopt weinig. En weet je, in elke ploeg is er af en toe wel wat. Maar dat gaf voor mij zeker niet de doorslag om deze knoop door te hakken. Ik ben zowel de sponsor als mijn coaches en ploeggenoten vooral heel dankbaar voor de kansen die ik heb gekregen.” \n\nEsders tekende in de zomer van 2020 een prima contract bij Reggeborgh. Het was zijn eerste avontuur bij een merkenploeg, nadat hij vijf seizoenen uitkwam voor het Gewest Friesland en in die hoedanigheid bijna alles zelf moest bekostigen. In de beginfase combineerde hij zijn leven als profrijder nog met een parttimebaan als content marketeer bij een startup. \n\nIn de aanloop naar het olympisch seizoen zegde Esders zijn maatschappelijke baan toch op, om zich zodoende volledig op zijn sportieve carrière te kunnen richten. Nu hij zijn contract bij Reggeborgh heeft ingeleverd, zal hij weer op zoek gaan naar ander werk. Enerzijds omdat hij het mooi vindt om ’met één been in de gewone maatschappij te blijven staan’, anderzijds simpelweg om de rekeningen te kunnen betalen. „Het is nu nog heel vers, maar ik ga binnenkort wel weer gesprekken voeren met wat partijen.”\n\nEsders stond tot en met het einde van deze winter onder contract bij Reggeborgh, en zijn droom was om straks in februari te schitteren op de Winterspelen in Peking. De kans om zich te kwalificeren krijgt de schaatser waarschijnlijk alsnog, maar dan dus wel met veel mindere faciliteiten bij het Gewest. De leiding van Reggeborgh was in eerste instantie net zo verrast als de rest van de schaatswereld toen Esders zijn vertrek kenbaar maakte. „Een situatie als deze maak je niet vaak mee in de sport, zoiets hoor je zelden”, aldus teammanager Henk Schra. Samen met hoofdcoach Gerard van Velde heeft hij de schaatser nog op andere gedachten proberen te brengen. „Maar Gijs is bij zijn beslissing gebleven en daar hebben we begrip voor. Dan moet je netjes de boel oplossen en dan is het klaar.”\n\nSchra noemt het een dappere keuze. „De druk en bijbehorende stress zijn gewoon enorm bij zo’n groot commercieel team. Als je jong bent, groei je daar vaak in mee, maar Gijs was al 28 jaar toen hij de stap naar deze ploeg maakte. Het is hem tegengevallen. Hij voelde zich niet happy bij ons in het team en kan nu weer een beetje in de luwte gaan schaatsen.”\n\nKomend weekend staat Esders aan de start bij de IJsselcup in Deventer, een selectiemoment voor de NK Afstanden in Thialf. In de tussentijd wacht hij op groen licht van het Gewest Friesland. Esders: „Met als insteek dat ik in een andere omgeving weer een volgende stap kan maken. Ik wil weer hard schaatsen, dat vind ik prachtig. Ik heb het gevoel dat het er nog steeds in zit. Hopelijk zijn ze dat bij het Gewest Friesland met me eens.”\n\n’Ik heb mijn hart heel lang laten overmeesteren door mijn gedachten’","intensity":0,"negativity":1,"cluster_id":49,"similar_texts":"text340"},{"id":"142","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/11/1","title":"Tigray meldt groot offensief van Ethiopisch regeringsleger","text":"Het bloedige conflict in Ethiopië tussen het regeringsleger en strijders van de opstandige noordelijke regio Tigray is opnieuw ontbrand. Tigray zegt dat het leger een groot offensief is begonnen.  \n  \nVolgens het TPLF, de partij die Tigray bestuurt, is het leger in de aanval gegaan in de deelstaat Amhara die aan Tigray grenst. Het regeringsleger, gesteund door troepen van Amhara, zou met het offensief strijders van Tigray willen verdrijven uit Amhaars gebied dat de rebellen eerder dit jaar hebben bezet.  \n  \nDe federale regering in Addis Abeba en de machthebbers in Tigray liggen al sinds vorig jaar met elkaar overhoop. De leiders van Tigray hadden ruim een kwarteeuw een dominante positie in de centrale regering maar verloren hun invloed met de komst van premier Abiy Ahmed.\n\nWapenstilstand\n\nHet conflict leidde eind vorig jaar tot een militair treffen in Tigray tussen het leger en strijders van de regio. Na zware gevechten verloor het regeringsleger de controle over het grootste deel van de regio en kondigde Addis Abeba in juni een wapenstilstand af.  \n  \nDe strijd leidde echter ook tot een militair conflict tussen de deelstaten Tigray en Amhara. Militairen en milities uit Amhara maakten van de oorlog gebruik om, met steun van het regeringsleger, delen van West-Tigray in te nemen.  \n  \nDe afgelopen maanden trokken strijders van Tigray op hun beurt de buurstaat binnen en namen diverse stadjes in. Met deze invasie wilden ze Amhara onder druk zetten om zich terug te trekken uit West-Tigray. Amhara weigerde dit echter.\n\nSterk genoeg\n\nHet regeringsleger lijkt zich nu sterk genoeg te voelen, om opnieuw de strijd aan te gaan met de strijders van Tigray. De Tigrayse militairen behoren tot de beste en meest ervaren soldaten in Ethiopië.  \n  \n'De regering van Ethiopië zal doorgaan met het bestrijden van de vernietiging, het geweld en de moorden begaan door het TPLF in de regio Amhara en elders', was het enige wat een woordvoerder van premier Abiy maandag kwijt wilde.  \n  \nEen woordvoerder van het TPLF zei tegen het persbureau Reuters dat het regeringsleger, gesteund door commando's van Amhara, 'op alle fronten' in de aanval was gegaan. Met onder andere artillerie- en luchtaanvallen zouden de Tigray-strijders worden bestookt in de gebieden en stadjes in Amhara die ze hebben bezet.  \n  \nHet deelstaatbestuur van Amhara wilde dinsdag niet ingaan op de berichten over het offensief. Wel opperde een woordvoerder vorige week dat een tegenaanval ophanden was. Ook zouden posities van de Tigray-strijders vrijdag al zijn bestookt.  \n  \nDe nieuwe gevechten dreigen de spanningen tussen de verschillende deelstaten nog verder te verhogen. Het bestuur van Amhara beschuldigt Tigray al maanden ervan zich schuldig te maken aan bloedbaden in het bezette grensgebied. Tigray ontkent dit en doet de beschuldigingen af als 'verzinsels'.\n\n'Massamoord'\n\nVolgens het deelstaatbestuur van Tigray hebben juist Amhaarse militairen zich schuldig gemaakt aan grove schendingen van de mensenrechten. In West-Tigray zouden zij verantwoordelijk zijn geweest voor 'massamoord, seksueel geweld en etnische zuivering' tegen de lokale bevolking, aldus de bestuurders van Tigray. Strijders van Tigray zijn ook de aangrenzende deelstaat Afar binnengetrokken.  \n  \nZo'n driehonderdduizend inwoners van Amhara en Afar zijn op de vlucht geslagen. Geschat wordt dat zo'n zeven miljoen inwoners van de drie deelstaten door de strijd afhankelijk zijn geworden van voedselhulp. Tigray beschuldigt Adis Abeba van een blokkade van de regio maar volgens de centrale regering is dit niet waar.","intensity":0,"negativity":1,"cluster_id":8,"similar_texts":"text121"},{"id":"143","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=088e60452775ada5e7ff#/pages/34","title":"Topatlete Tirop in haar woning doodgestoken","text":"Topatlete Tirop in haar woning doodgestoken\n\nATLETIEK\n\nDe Keniaanse atlete Agnes Tirop, die op de Olympische Spelen als vierde eindigde op de door Sifan Hassan gewonnen 5000 meter, is dood aangetroffen in haar woning in het dorp Iten. Volgens de Keniaanse bond dat de 25-jarige Tirop vermoedelijk is doodgestoken door haar ex-vriend. Ze had steekwonden in haar buik.\n\nTirop behoorde tot de beste atletes van Kenia. Op de wereldkampioenschappen van Londen 2017 en Doha 2019 pakte ze brons op de 10.000 meter. Tirop greep in Tokio op de 5000 meter net naast een medaille.","intensity":0,"negativity":0,"cluster_id":43,"similar_texts":"text296"},{"id":"144","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/18/2","title":"Topschakers verliezen kort geding om coronapas","text":"### Schaken\n\nDe zes Nederlandse topschakers die een kort geding hadden aangespannen tegen de Nederlandse schaakbond en de gemeente Hoogeveen zijn in het ongelijk gesteld. Ze moeten daarom een coronatoegangsbewijs kunnen laten zien. De gemeente Hoogeveen heeft het NK voor mannen en vrouwen - dat morgen begint - als 'evenement' aangemerkt. Daardoor hebben deelnemers een geldige QR-code nodig en kan de verplichting ontstaan om zich dagelijks te laten testen. De schakers vinden dat de verplichting ten koste gaat van hun prestaties.","intensity":0,"negativity":1,"cluster_id":67,"similar_texts":"text585"},{"id":"145","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/18/2","title":"Van Marwijk en Advocaat spelen gelijk","text":"### Kwalificatie\n\nHet onderonsje tussen de Nederlandse bondscoaches Bert van Marwijk (Verenigde Arabische Emiraten) en Dick Advocaat (Irak) is in een gelijkspel geëindigd. In Dubai werd het 2-2.  \n  \nAymen Hussein leek Irak in de 89ste minuut een zege te bezorgen, maar de ploeg van Van Marwijk kwam in blessuretijd alsnog langszij. Door het gelijkspel blijft het voor beide ploegen, die nog niet hebben gewonnen, erg lastig zich te plaatsen voor het WK.","intensity":0,"negativity":0,"cluster_id":19,"similar_texts":"text557"},{"id":"146","publisher":"Trouw","date":"2021-10-13","url":"https://krant.trouw.nl/titles/trouw/8321/publications/1379/articles/1462878/10/2","title":"Vanaf volgend jaar negen weken (half) betaald ouderschapsverlof","text":"### Wetsvoorstel aangenomen\n\nOuders hebben door een nieuwe wet vanaf volgend jaar augustus recht op negen weken betaald ouderschapsverlof. Dit wordt door het UWV betaald. Hiernaast houden ouders het recht op zeventien weken onbetaald verlof. Ouders hebben tijdens die negen weken betaald verlof recht op de helft van hun dagloon. Het is alleen mogelijk gebruik te maken van het betaalde verlof in het eerste jaar van het kind.  \n  \nDe Eerste Kamer stemde gisteren met ruime meerderheid in met het wetsvoorstel, nadat de wet op 20 april al door de Tweede Kamer was aangenomen. Alleen SGP en JA21 stemden toen tegen, in de Eerste Kamer gaf enkel de SGP geen steun.  \n  \nToenmalig minister van sociale zaken Wouter Koolmees, inmiddels informateur, diende vorig jaar oktober het wetsvoorstel in, zij het niet geheel vrijwillig. In april 2019 stemde het Europees Parlement namelijk in met een richtlijn waarmee ouders vier maanden zwangerschapsverlof krijgen, waarvan twee betaald. Koolmees zei in 2018 nog dat hij vond dat lidstaten over zulke zaken moeten beslissen en niet Europa.  \n  \nDe lidstaten kregen drie jaar de tijd om de Europese richtlijnen om te zetten in nationale wetgeving. Wel mogen ze zelf bepalen hoe hoog de vergoeding is. Het kabinet heeft voor 50 procent gekozen, maar een meerderheid in de Eerste Kamer wil dat dit wordt verhoogd naar 70 procent.\n\nWerk-gezinbalans\n\nHet kabinet is niet verplicht hier gehoor aan te geven. Het ligt voor de hand dat de partijen aan de formatietafel hier een besluit over nemen.  \n  \nOuders hebben nu al recht op 26 weken geboorteverlof, op te nemen voordat hun kind 8 jaar wordt, maar dat is meestal onbetaald. Slechts in enkele sectoren is hier een vergoeding voor. Een derde van de ouders maakt hier gebruik van, voornamelijk zijn dat vrouwen.  \n  \nDe nieuwe regeling gaat gelden voor zowel vaders als moeders en is bedoeld om een goede werk-gezin-balans te creëren en ouders de kans te geven te wennen aan de nieuwe gezinssituatie.","intensity":0,"negativity":0,"cluster_id":23,"similar_texts":"text207"},{"id":"147","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=bb3289a5b36f606e8142#/pages/22-23","title":"VDL herstart fabriek weer na cyberaanval","text":"VDL herstart fabriek weer na cyberaanval\n\nAutomotive\n\nVDL Nedcar gaat vanaf woensdag weer auto’s maken in de fabriek in het Limburgse Born. Dat bevestigt een woordvoerder van VDL. Het industrieconcern kampt sinds vorige week met de gevolgen van een cyberaanval. Daardoor werden de onlinesystemen van het bedrijf uitgeschakeld. Onder andere de productie van de autofabriek van VDL NedCar in Limburg kwam daardoor stil te liggen. Het was eigenlijk de bedoeling dat die aanstaande donderdag zou worden hervat, maar dat gebeurt nu een dag eerder. Over de aard van de cyberaanval doet VDL nog altijd geen uitspraken.","intensity":0,"negativity":0,"cluster_id":4,"similar_texts":"text111"},{"id":"148","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/1/2","title":"Verbod op nepreviews","text":"Maar liefst driekwart van de Nederlanders zegt nadrukkelijk naar onlinerecensies te kijken bij het aanschaffen van onder meer elektronica en andere grote aankopen, blijkt uit onderzoek van toezichthouder ACM. Probleem is dat dergelijke productbeoordelingen lang niet altijd deugen. Tot een derde van de recensies is vals, misleidend of gesponsord, werd al duidelijk uit andere onderzoeken. Een verbod op valse beoordelingen moet de kans daarop inperken. Reviews moeten door webwinkels of onlineplatformen voor plaatsing eerst op echtheid worden gecontroleerd. Er komt verder een verbod op het tegen betaling door een ander laten plaatsen van valse beoordelingen. Nu zijn er allerlei malafide bedrijfjes die dit kunnen regelen.\n\nOpenheid\n\nWebwinkels of verkopers die verzaken, kunnen een fikse boete krijgen van minimaal 4 procent van de in Nederland geboekte omzet. Webwinkels moeten verder opener communiceren over hoe recensies tot stand zijn gekomen. Nu komt het nog regelmatig voor dat grote bedrijven producten weggeven en de ontvangers aansporen tot een recensie. Het resultaat is bijna unaniem positieve beoordelingen voor dergelijke artikelen. De nieuwe regels staan in het wetsvoorstel modernisering consumentenbescherming en gaan mei 2022 in. De regels gelden ook voor aankopen in het buitenland. ,,Er is online nog een wereld te winnen als het gaat om het volledig en duidelijk informeren van de consument\", motiveert minister Stef Blok van Economische Zaken & Klimaat het verbod. ,,Dat geldt ook voor de aanpak van misleiding.''  \n  \nDe Consumentenbond, die al jaren strijdt voor strengere regels tegen nepreviews, is content. Ook de Autoriteit Consument en Markt is positief over het verbod. c P3","intensity":0,"negativity":1,"cluster_id":46,"similar_texts":"text322"},{"id":"149","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/8/5","title":"Verdachten in zaak-Derk Wiersum in beroep","text":"Zowel Giërmo B. als Moreno B. gaat in hoger beroep tegen de straf van dertig jaar die de twee mannen maandag kregen voor de moord op advocaat Derk Wiersum. Dat hebben de advocaten van de verdachten gisteren laten weten aan Nu.nl. De advocaat van Giërmo B., Jacques Taekema, zegt dat zijn cliënt erbij blijft onschuldig te zijn en dat hij dus ten onrechte is veroordeeld. Gerald Roethof, die Moreno B. bijstaat, zegt hetzelfde. \"Mijn cliënt heeft steeds gezegd dat hij het levensdelict waarbij Derk Wiersum om het leven kwam, niet gepleegd heeft.\" Het hoger beroep komt niet onverwacht. Beide mannen hebben gedurende het hele proces volgehouden niks met de moord te maken te hebben.","intensity":0,"negativity":0,"cluster_id":41,"similar_texts":"text760"},{"id":"150","publisher":"NRC Handelsblad","date":"2021-10-13","url":"https://www.nrc.nl/nieuws/2021/10/12/de-drie-eenheid-religie-macht-en-seksualiteit-a4061560#20211013-79857-206","title":"Verhoeven plaagt en provoceert in ‘Benedetta’","text":"Historisch drama In het op ware feiten gebaseerde Benedetta vraagt Paul Verhoeven zich af hoe de katholieke kerk heeft bijgedragen aan seksuele repressie. Provocerende scènes zijn een rookgordijn rondom  vragen over de corrumperende werking van macht.,Een film van Paul Verhoeven met te wéinig seks? Vooral te weinig onbekommerde seks? Het blijkt te kunnen. Hij liet zich voor Benedetta inspireren door het op ware gebeurtenissen gebaseerde boek Immodest Acts: The Life of a Lesbian Nun in Renaissance Italy (1986) van Judith Brown, en de buzz van porno en blasfemie snelde de film vooruit. Dat komt natuurlijk omdat provocateur Verhoeven verlekkerd put uit de rijke geschiedenis van campy beeldtaal uit kunst- en filmgeschiedenis die er in de loop der tijden rondom de heilige drie-eenheid van religie, macht en seksualiteit is ontstaan. Verhoevens plagerigheid blijkt bijvoorbeeld uit een sinds de première veelbesproken seksscène met een Mariabeeldje annex dildo. Die zal niet naar ieders smaak zijn, maar is bijna een rookgordijn in de grotere context van de film die de overeenkomsten laat zien tussen seksuele lust, machtswellust en religieuze extase. Het dialoogrijke en tamelijk klassiek gefilmde Benedetta is serieuzer en politieker dan de flirt met de stijlconventies uit bijvoorbeeld het ‘nunsploitation’-genre doet vermoeden. Sinds de Franse filosoof Michel Foucault zijn Geschiedenis van de seksualiteit (1976-2018) schreef, is er niet zo’n opwindend essay verschenen over de vraag hoe in westerse kapitalistische samenlevingen instituties als kerk, gevangeniswezen en psychiatrie ervoor hebben gezorgd dat seksualiteit zo is verbonden geraakt met repressie en schuld. In Benedetta prikkelen de expliciete scènes de toeschouwer om hun eigen morele vooronderstellingen en remmingen onder de loep te nemen.\n\nLees ook: ‘Paul Verhoeven werd in Cannes met zijn speelfilm ‘Benedetta’ nonsploitatie verweten. Wat is dat?’\n\nMachtsmisbruikBrown baseerde haar boek over de 17de-eeuwse Italiaanse moeder-overste Benedetta Carlini vooral op kerkelijke onderzoeksverslagen die moesten uitmaken of zij een mystica was of een mystificateur. De feiten spraken niet in haar voordeel. Ze onderhield een seksuele relatie met een jongere non, in de film het ongeremde herdersmeisje Bartolomea, en misbruikte haar positie om die verhouding geheim te houden. In hoeverre zij zelf dacht dat haar gedrag gerechtvaardigd was, laat de film in het midden.\n\nLees ook: Het interview met regisseur Paul Verhoeven en hoofdrolspeelster Virginie Efira.\n\nDat de rationalist Verhoeven niet gelooft in Benedetta’s visioenen (inclusief erotische dromen over Jezus), wonderen en stigmata, sluit niet uit dat de raadselachtige Benedetta een slachtoffer was van zowel haar eigen wanen als de patriarchale machtsstructuren van de katholieke kerk. Net als Isabelle Huppert in Verhoevens Elle (2016) is de door de Belgische actrice Virginie Efira gespeelde Benedetta iemand die besluit om bestaande machtsstructuren in haar voordeel in te zetten. De motieven daarvoor zijn complex: wraak en wellust liggen in elkaars verlengde. En macht corrumpeert altijd.Uiteindelijk is het de 83-jarige regisseur natuurlijk om te doen om (seksuele) hypocrisie aan de kaak te stellen. Dat hij daarvoor teruggrijpt op een lesbische liefdesgeschiedenis is daarbij eerder instrumenteel (schandaalsucces verzekerd) dan dat hij oprecht geïnteresseerd lijkt in de rehabilitatie van een uitgewiste geschiedenis en het zichtbaar maken van homoseksuele verhalen zoals bijvoorbeeld Céline Sciamma deed in Portrait de la jeune fille en feu (2019). Verhoeven praat met betrekking tot Benedetta veel over het belang van een ongeremde visie op seksualiteit. En aan het begin van de film zijn de momenten van religieuze en erotische overgave nog speels en vol verwondering, dat verandert later in steeds krampachtiger situaties. Hoe problematisch we vandaag de dag bijvoorbeeld Verhoevens blik op seksualiteit in Turks fruit (1973) ook kunnen vinden, je mist die onbevangenheid wel in Benedetta. De intimiteit uit het begin wordt al snel gecounterd door een weliswaar slimme omdraaiing van Hitchcocks uit Psycho (1960) bekende gluurgatscène, maar wel eentje die suggereert dat vrije seksualiteit welhaast onmogelijk is. We bekijken Benedetta’s en Bartolomea’s liefdesspel niet vanuit het perspectief van de voyeur, maar bewegen vanaf het bed recht naar het loerende oog. Er is geen onschuld in deze film. Niet bij de personages en niet bij de toeschouwer. Verhoeven worstelt in Benedetta met de erfzonde van de cinema. Dana Linssen\n\nDrama Benedetta. Regie: Paul Verhoeven. Met: Virginie Efira, Daphne Patakia, Charlotte Rampling, Lambert Wilson. In: 66 bioscopen.\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 13 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 13 oktober 2021","intensity":0,"negativity":0,"cluster_id":12,"similar_texts":"text359"},{"id":"151","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/43/2","title":"Visueel en qua thematiek zoekt de Tunesische regisseur Kaouther Ben Hania waar het schuurt ★★★☆☆","text":"### Recensie\n\nHij komt voor de gratis hapjes, de illegale Syrische vluchteling Sam, maar hij verlaat de kunstgalerie met een deal met Mephistopheles. Op een vernissage spreekt een kunstenaar (Koen de Bouw) hem aan. Zijn idee: een visum op Sams rug tatoeëren. Dat maakt de man tot een kunstwerk, en die kunnen - in tegenstelling tot mensen - elke grens in de wereld oversteken.  \n  \nDe Tunesische regisseur Kaouther Ben Hania bedacht The Man Who Sold His Skin nadat ze in het Louvre het provocerende kunstwerk Tim (2008) had gezien: een Zwitserse man die zijn rug had laten tatoeëren door de Belgische kunstenaar Wim Delvoye. Het is voor 150 duizend euro verkocht aan een verzamelaar, na Tims dood krijgt hij diens huid. Tot die tijd wordt de man regelmatig tentoongesteld in gerenommeerde musea.  \n  \nBen Hania voert in haar film het idee nog een stapje verder door. Door een asielzoeker tot canvas te maken wordt het nóg politieker. Dan gaat het niet alleen over een bevoorrechte klasse die bepaalt wat kunst is, maar gaat het er ook over dat die klasse bepaalt wat grenzen zijn. Het hele mens tot object reduceren wordt nog ongemakkelijker door de ongelijkwaardige relatie tussen kunstenaar en kunstwerk.  \n  \nVisueel zoekt Ben Hania ook waar het schuurt. Waar Sam (Yahya Mahayni) met zijn getatoeëerde visum vrijer is dan ooit, zit hij ook nóg vaster. Een leven van verveling vangt aan. Eenmaal in Brussel heeft hij een status aparte; hij is nog steeds zo ongeworteld als zijn landgenoten, maar dan in een luxueuze hotelkamer. Een veiling waar hij wordt verkocht aan de kunstelite legt een ongemakkelijke link met de slavernij.  \n  \nDe wereld waar Sam in wordt gezogen is een kille, maar The Man Who Sold His Skin zit ook vol schitterende verwijzingen naar kunstwerken - de Syriër lijkt met regelmaat op de lijdende Jezus - waarmee het net zo goed een kritiek is op als een liefdesverklaring aan de kunstwereld.  \n  \nSam zelf heeft aan al deze interessante politiek-culturele thema's geen boodschap. Zijn enige reden om zich tamelijk ondoordacht te lenen als statement-kunstwerk is vanwege een vrouw. En precies dat hele liefdesverhaal is het minst interessant aan The Man Who Sold His Skin. Het past niet helemaal, als een vriendelijke handreiking naar het publiek. De plotwendingen zijn misschien wat al te dol, en sommige dialogen overdreven uitleggerig, maar die staan in ieder geval in dienst van de schurende thematiek.\n\nThe Man Who Sold His Skin\n\nDrama\n\nRegie Kaouther Ben Hania\n\nMet Yahya Mahayni, Monica Bellucci, Koen de Bouw.\n\n104 min., in 32 zalen.","intensity":0,"negativity":0,"cluster_id":10,"similar_texts":"text143"},{"id":"152","publisher":"De Volkskrant","date":"2021-10-13","url":"https://krant.volkskrant.nl/titles/volkskrant/7929/publications/1384/articles/1462872/4/1","title":"Vlaanderen kijkt mee naar #MeToo-proces tegen tv-idool","text":"Niemand wilde dit #MeToo-proces: de bekende Vlaming Bart De Pauw niet, zijn opdrachtgever de VRT niet, en de vrouwen die Bart De Pauw beschuldigen van seksueel wangedrag ook al niet. Toch staan zij vandaag tegenover elkaar in de rechtszaal - en heel Vlaanderen kijkt mee.  \n  \nDe bom werd door De Pauw zelf naar buiten gegooid: op 9 november 2017, nog geen maand na de uitvinding van de hashtag #MeToo, liet de bekende Vlaming in een videoboodschap weten dat de VRT niet meer met hem wil werken vanwege 'een aantal anonieme meldingen'.  \n  \n'Voor alle duidelijkheid, dit is geen grap', zei De Pauw in zijn boodschap. 'Deze week heeft de VRT-directie mij te kennen gegeven dat ze de samenwerking na 30 jaar onmiddellijk stopzet. Zowel met mij als schermgezicht en als televisiemaker.'\n\nVertrouwenspersoon\n\nTwee Vlaamse actrices met wie De Pauw als regisseur had samengewerkt, waren achter de schermen naar een vertrouwenspersoon van de VRT gestapt om te klagen dat zij maandenlang waren gestalkt. De twee zijn overigens nooit naar de politie gestapt: zij hoopten alleen maar dat De Pauw met dit gedrag zou stoppen als hij erop werd aangesproken.  \n  \nTot dat moment was De Pauw (53) een geliefd gezicht op de Vlaamse televisie. Zijn eerste rol speelde hij al op  \n  \n17-jarige leeftijd. Enkele jaren later brak het komische programma Schalkse Ruiters, dat mede door hem werd gepresenteerd, alle kijkcijferrecords. De Pauw werkte daarna zowel voor als achter de schermen aan talloze succesvolle programma's. Hij heeft sinds 2008 een eigen productiehuis.  \n  \nEen dag na zijn videoboodschap stond het nieuws op de voorpagina's, en werd er in alle Vlaamse nieuwsuitzendingen over gesproken. De Pauw stelde zelf dat hij onschuldig was: het ging volgens hem alleen om sms-verkeer 'met een flirterige toon'. Maar volgens toenmalig VRT-ceo Paul Lembrechts waren de vrouwen overstelpt met 'honderden berichten'. En die waren niks niet flirterig, zei hij, maar 'expliciet en pornografisch'.  \n  \nHierop begon het parket van Mechelen een onderzoek, want om stalking op te pakken, is volgens de Belgische wet geen aangifte nodig. Er volgde een huiszoeking bij de VRT, meer dan tachtig mensen werden ondervraagd, De Pauw zelf werd vier keer gehoord, en zijn telefoon werd een paar weken lang afgeluisterd omdat hij contact leek te zoeken met vrouwen met wie hij in het verleden had gewerkt.  \n  \nUiteindelijk meldden zich dertien vrouwen, de meesten actrice, als slachtoffer van zijn gedrag. In vrijwel alle gevallen waren zij erg jong toen hij hen benaderde. De Pauw was hun werkgever, producent, regisseur of tegenspeler. De actrice Ella-June Henrad (toen 23 jaar) kreeg op een zondagochtend in 2017 om tien over half zes een berichtje van De Pauw. Hij vond haar 'zo lekker', ze was 'smoking hot', en hij wilde haar 'zo graag neuken'.  \n  \nIn zijn eerste verhoor gaf De Pauw aan de onderzoeksrechter toe dat hij onstuimig kan zijn, en soms verliefd. 'Maar ik ben geen roofdier dat op vrouwen aast. Ik heb nooit iemand kwaad willen doen.' Hij ziet het zeker niet als machtsmisbruik: als mensen nauw met elkaar samenwerken, zei hij, dan ben je met emoties bezig. 'Het is belangrijk dat de sfeer goed zit en dat er een goede klik is.'  \n  \nEen poging om de rechtszaak te voorkomen, ging mis in 2018: de advocaat van de vrouwen had voorgesteld dat De Pauw schuld zou bekennen aan belaging, publiekelijk zijn excuses zou aanbieden en de kosten voor psychologische bijstand zou vergoeden. Nu staan de partijen woensdag tegenover elkaar voor de rechter en zal het verhaal weer de Vlaamse media beheersen. Er hangt De Pauw een straf van maximaal twee jaar cel boven het hoofd.","intensity":0,"negativity":1,"cluster_id":28,"similar_texts":"text588"},{"id":"153","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/34/2","title":"Vooruitdenken","text":"### Tv-recensie\n\nDinsdagavond reikte Sonja Barend aan tafel bij Khalid & Sophie de Sonja Barend Award voor het beste tv-interview van het jaar uit aan Jeroen Wollaars, die voor de verkiezingen in Nieuwsuur CDA-lijsttrekker Hoekstra enkele malen virtuoos had klemgezet. Wollaars deed die lijsttrekkersinterviews destijds om en om met Mariëlle Tweebeeke, ook genomineerd. Hun prijs voor die volledige serie hadden ze natuurlijk al lang en breed binnen, in de vorm vande Zondag met Lubach-kneiter 'Ga niet naar Nieuwsuur'.  \n  \nVoordat Barend toekwam aan de complimenten voor Wollaars, kraakte ze eerst nog een paar kritische noten. Als de jubilaris die alvorens het Lang zal ze leven wordt ingezet nog even iets kwijt wil over de teleurstellende borrelhapjes, sprak Barend presentator Khalid Kasem even ernstig toe.  \n  \nBarend: 'Er kan mij niet genoeg gepraat worden op televisie, maar er zijn nu zo veel praatprogramma's dat de verrassing er wel een beetje af gaat.'  \n  \nKasem: 'Ja.'  \n  \nBarend: 'Vind jij dat ook?'  \n  \nKasem: 'Dat lees je veel.'  \n  \nEn voort ging Barend, in al haar seniore onafhankelijkheid. 'Dan heb je Khalid & Sophie, die moeten urgent zijn, dan hoop ik op iets nieuws, en ook dat er wat te lachen valt man, en dat het origineel is.' Daar kon de sportieve, ietwat verstard glimlachende Kasem het mee doen.  \n  \nEven later dook Barend ook een net verderop op. In een gezelschap van verder voornamelijk Mannen Van Een Zekere Leeftijd sprak zij in Witteman 75 over, jawel, 75 jaar Paul Witteman. Collega's, ex-redactieleden en opvolgers bespraken het trekken met de mond, de tobberige inborst en de drietrapsraket: u vindt dit? En vindt u niet dat? Dus u vindt ook dat?  \n  \nIn de felicitatie-uitzending werden ook enkele misperen geschild: het onzekere begin, een akkefietje met diezelfde Sonja Barend en een recente zoektocht naar geluk, waarbij de onkreukbare presentator onderworpen was aan knuffelsessies en yogalessen. Zelden heb ik zo veel verschillende mensen enigszins verbijsterd het woord 'yogamat' horen uitspreken als tijdens het kijken naar Witteman 75.  \n  \nTijdens de voorbeschouwing op zijn eigen verjaardagsfeestje, maandag in Op1, vergeleek Witteman het interview met een schaakpartij, je moest zetten vooruitdenken. Evenals Wollaars dus, die dinsdag, met de prijs voor hem op tafel, vertelde welke minutieuze voorbereiding er aan die Nieuwsuur-gesprekken vooraf was gegaan. Geen genoegen nemen met mens-erger-je-niet, maar: eindeloos oefenen, trainen, voorbereiden.  \n  \n'Dat zou de norm moeten zijn', stelde presentator Kasem een beetje bedremmeld vast. En ik dacht aan Paul Witteman, die ooit van Marcel van Dam een jaar lang de gelegenheid kreeg om datgene onder de knie te krijgen waar hij veertig jaar later door al zijn navolgers om zou worden geroemd. Een jáár proberen. Het is niet eens zo gek lang geleden dat een jaar zo kort duurde, maar het lijkt een echo uit een jammerlijk voorbije tijd.\n\nV's televisierecensententeam bestaat uit Yasmina Aboutaleb, Julien Althuisius, Emma Curvers, Arno Haijtema en Frank Heinen.","intensity":0,"negativity":0,"cluster_id":39,"similar_texts":"text362"},{"id":"154","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/45/2","title":"Vrij veranderlijk","text":"Een hogedrukgebied boven Frankrijk bepaalt donderdag het weerbeeld in Nederland. De lucht is wel tamelijk vochtig, daardoor zijn er overwegend veel wolken te zien. Op een enkele lichte bui in de ochtend na blijft het droog. De zon schijnt vooral in de middag nu en dan. Met 15 of 16 graden is het vrij mild voor half oktober. Er waait een stevige westelijke wind, aan zee staat soms windkracht 5. Vrijdag is het anders, want dan trekt een storing met veel bewolking en enige tijd regen van noord naar zuid. Vooral in de ochtend is het op veel plaatsen grijs en nat, in de middag klaart het vanuit het noorden op en komt de zon steeds meer tevoorschijn. Nadat de storing is gepasseerd, stroomt koelere lucht over het land uit. Hierdoor wordt het maximaal 14 graden op vrijdag en zaterdag. In de nacht naar zaterdag koelt het flink af. Zaterdag is het eerst koud met landinwaarts kans op vorst aan de grond en op sommige plaatsen mogelijk ook mist en nevel. In de loop van de dag schuiven uitgestrekte wolken voor de zon, maar het blijft op veel plaatsen droog. Zondag is het bewolkt met mogelijk in het noordwesten een beetje regen. Er staat meer wind, tegelijkertijd wordt het met 15 tot 17 graden iets milder.","intensity":0,"negativity":0,"cluster_id":18,"similar_texts":"text224"},{"id":"155","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/22/3","title":"Wereldkampioene Brand wint in de Verenigde Staten tweede wereldbeker veldrijden","text":"### Veldrijden\n\nIn zware omstandigheden heeft Lucinda Brand de tweede wereldbeker veldrijden van het seizoen in het Amerikaanse Fayetteville op haar naam geschreven. De regerend wereldkampioene liet in aanhoudende regenval medevluchter Marianne Vos in de zesde en laatste ronde achter zich. Daarna reed ze overtuigend naar de overwinning. Brand had een voorsprong van 9 seconden op nummer 2 Denise Betsema. De Amerikaanse Clara Honsinger eindigde als derde, op 16 seconden van de winnares. Vos kwam als vierde binnen met een achterstand van 26 seconden op Brand. Puck Pieterse finishte als vijfde, Annemarie Worst als achtste en Yara Kastelijn als negende.  \n  \nVos zegevierde afgelopen zondag in Waterloo (Iowa) bij de eerste wereldbekerwedstrijd, gevolgd door Brand en Betsema. Brand is nu de nieuwe leidster in het wereldbekerklassement.  \n  \nIn Fayetteville in de staat Arkansas is eind januari 2022 ook het WK veldrijden. Het Amerikaanse drieluik in de wereldbeker veldrijden wordt zondag in Iowa afgesloten.","intensity":0,"negativity":1,"cluster_id":63,"similar_texts":"text593"},{"id":"156","publisher":"Trouw","date":"2021-10-14","url":"https://krant.trouw.nl/titles/trouw/8321/publications/1380/articles/1463596/15/1","title":"Witgoedwebwinkel Coolblue stelt beursgang voorlopig uit","text":"Het Nederlandse e-commerce bedrijf Coolblue ziet voorlopig toch af van een beursgang. Dat maakte de leiding gisteren bekend. Volgens oprichter en bestuursvoorzitter Pieter Zwart is dat besloten omdat de financiële markten in onzekerheid verkeren en daarom terughoudend zijn met investeringen in de webwinkelbranche.  \n  \nDe aankondiging is opvallend omdat Coolblue, vooral bekend om zijn online bezorging van elektronica en witgoed, twee weken geleden nog meldde dat het in oktober naar de beurs zou gaan. Het was de bedoeling dat de twee grootaandeelhouders, Pieter Zwart en investeringsmaatschappij Hal, een deel van hun aandelen zouden verkopen.  \n  \nHet merendeel van de aandelen zou naar grote beleggers gaan, maar voor particulieren was ook een pluk aandelen gereserveerd. Daarnaast wilde Coolblue voor 150 miljoen euro aan nieuwe aandelen uitgeven. Dat bedrag was bedoeld voor verdere groei van het bedrijf: in Nederland en België, maar ook in Duitsland, waar Coolblue net begonnen is en waar het binnenkort in Düsseldorf een winkel opent. Beleggingsdeskundige Nico Inberg zet vraagtekens achter de uitleg van Zwart. Inberg wijst erop dat de stemming op de beurzen sinds begin oktober, toen Coolblue zijn beursgangplan openbaarde, niet of nauwelijks is veranderd. De koersen staan ongeveer net zo hoog als toen. Volgens Inberg ligt de verklaring voor de ommezwaai daarom elders.  \n  \nHet is gebruikelijk dat bedrijven na de aankondiging van een beursgang een rondgang maken langs grote beleggers. Uit gesprekken met hen is, vermoedt Inberg, gebleken dat beleggers Coolblue minder waard achten dan waarop Zwart en Hal hadden gerekend. Een beursgang zou dus minder geld opleveren dan zij hadden gedacht of gehoopt.  \n  \n\"In zo'n geval kun je twee dingen doen\", zegt Inberg. \"Of je brengt een kleiner deel van het bedrijf naar de beurs, of je ziet van een beursgang af.\" Dat de plannen voor een beursgang al na twee weken zijn ingetrokken, is volgens Inberg wel een smetje op het blazoen van Coolblue en Hal. Hal staat bekend als een gedegen investeerder.  \n  \nDat beleggers wat sceptisch zijn over Coolblue, heeft waarschijnlijk ook te maken met de resultaten van het bedrijf in het derde kwartaal. Die vielen tegen, zo bleek althans uit niet openbaar gemaakte rapporten van analisten die Het Financieele Dagblad heeft ingezien. Volgens die rapporten was de winstmarge in de periode juli-september flink teruggelopen: het bedrijf kampte met een tekort aan bezorgers en een gebrek aan personeel in zijn distributiecentrum.  \n  \nOm personeel aan te trekken, verhoogde Coolblue de lonen. Daarnaast moet het bedrijf flink investeren om zijn Duitse tak op poten te zetten en investeert het in een nieuwe activiteit: de verkoop van zonnepanelen. Overigens blijkt uit de rapporten die Het Financieele Dagblad inzag ook dat analisten denken dat Coolblue de komende jaren hard blijft groeien.  \n  \nDat deed het bedrijf, in 1999 opgericht door Pieter Zwart en Daphne Smit, nu financieel directeur, de laatste jaren ook.  \n  \nCoolblue begon als webwinkel, vooral van elektronica en witgoed. 'Fysieke' winkels heeft het bedrijf nu ook: twaalf in Nederland en vijf in België. Coolblue is zich ook op andere handel gaan richten: stroom, laadpalen en zonnepanelen.  \n  \nCoolblue had veel baat bij de coronacrisis. In 2020 zette het bedrijf voor 2 miljard euro om - 34 procent meer dan in 2019. In de eerste helft van dit jaar kwam de omzet uit op 1,2 miljard euro.  \n  \nDaarop werd een brutowinst van 54 miljoen euro gehaald: het is de winst exclusief afschrijvingen, rentebetalingen en afdrachten aan de fiscus. Er werken ruim zesduizend mensen bij het bedrijf.","intensity":0,"negativity":0,"cluster_id":42,"similar_texts":"text499"},{"id":"157","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=eb6ec834c13964052060#/pages/29","title":"woensdag","text":"woensdag\n\ntelesport\n\npagina w2\n\nvrouw\n\npagina w8\n\nweer\n\npagina w10\n\npuzzel\n\npagina w11\n\ncultuur\n\npagina w12\n\ntelevisie\n\npagina W14\n\nFOTO ’s ANP","intensity":0,"negativity":0,"cluster_id":6,"similar_texts":"text115"},{"id":"158","publisher":"Algemeen Dagblad","date":"2021-10-14","url":"https://krant.ad.nl/titles/algemeendagblad/7908/publications/26621/articles/1463597/11/2","title":"Yavuz O. zou het gemunt hebben op premier Rutte","text":"De Amsterdammer Yavuz O. wordt verdacht van bedreiging en het voorbereiden van een aanslag op politici, onder wie Rutte. Ook wordt O. verdacht van opruiing met terroristisch oogmerk in een groep op messenger-app Telegram, waar veel complottheorieën verspreid worden.  \n  \nYavuz O. plaatste het afgelopen jaar opruiende berichten in onder meer het openbare Telegram-kanaal De Bataafse Republiek. Dit kanaal werd begin deze week gesloten door justitie. De zaak rondom Yavuz O. begint volgende week woensdag.   \n  \nOp 12 december plaatste Yavuz O. een foto van de ministers en de koning op het bordes, met de begeleidende tekst: 'Ben benieuwd wat het volk hiervan gaat doen?' Een andere gebruiker reageerde daarop met: 'Inderdaad dankzij hun is Nederland naar de klote'. Waarop de Amsterdammer weer reageerde: 'Precies. En ik ga er verandering in brengen. Meeste Nederlanders hebben toch hekel aan die Rutte. Zou je het in je hebben om ze allemaal te shooten? Gewoon vanuit een auto. Raam open. Gun naar buiten. En knallen maar.'  \n  \nYavuz O. heeft volgens de tenlastelegging van het Openbaar Ministerie in Den Haag met één of meer personen (onder meer) gecommuniceerd over het vermoorden van de premier. Hij schreef over het 'afknallen van Rutte als hij buiten gaat fietsen'. \n\nWapens\n\nBovendien meldde hij op zoek te zijn naar wapens: een Glock of een Scorpio. Hij vroeg zijn contacten of iemand een wapen kon leveren.   \n  \nDe beveiliging van Rutte was al opgeschroefd, nadat vorige maand bekend werd dat hij mogelijk doelwit is van een aanslag of ontvoering. De dreiging kwam uit de hoek van de georganiseerde misdaad en speelde op dat moment al een maand. Er zouden zogeheten spotters zijn gezien in de omgeving van de premier: verdachte personen die gelieerd zijn aan de georganiseerde misdaad.  \n  \nRutte was zelf geen voorstander van extra beveiliging. Pieter-Jaap Aalbersberg, de Nationaal Coördinator Terrorismebestrijding en Veiligheid (NCTV), heeft daarop een indringend gesprek met de demissionaire premier gevoerd, waarna de VVD-leider alsnog akkoord ging met enkele opgeschroefde veiligheidsmaatregelen.","intensity":0,"negativity":0,"cluster_id":55,"similar_texts":"text782"},{"id":"159","publisher":"De Volkskrant","date":"2021-10-14","url":"https://krant.volkskrant.nl/titles/volkskrant/7929/publications/1385/articles/1463601/22/4","title":"Zeilwedstrijd Allianz Regatta verhuist van Medemblik naar Almere","text":"De Allianz Regatta voor zeilers verhuist van Medemblik naar Almere. De zeilwedstrijden worden vanaf volgend jaar wat zuidelijker gevaren, in het Markermeer bij Almere en Lelystad. De Allianz Regatta behoort tot het wereldbekercircuit. Sinds 1985 vond het Nederlandse zeil-evenement voor olympische klasses onder diverse namen plaats in het IJsselmeer bij de Noord-Hollandse plaats Medemblik. De regatta verhuist nu naar Almere en moet onderdeel gaan worden van de nieuw te vormen Dutch Water Week, waar allerlei evenementen die een link met water hebben bij kunnen aansluiten. 'We zijn Medemblik ontzettend dankbaar voor de cruciale rol die het heeft gespeeld in de ontwikkeling van onze sport', zegt directeur Arno van Gerven van het Watersportverbond. De eerste editie in Almere is van 27 mei tot en met 5 juni 2022. Zeilster Marit Bouwmeester, die op de laatste drie Spelen achtereenvolgens zilver, goud en brons pakte in de Laser Radial, wordt ambassadrice van de Allianz Regatta.","intensity":0,"negativity":1,"cluster_id":76,"similar_texts":"text772"},{"id":"160","publisher":"De Telegraaf","date":"2021-10-13","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/35723b87c0001c90a471abb27abc857b/web/OPS/cciobjects.json&hash=f633cce122b6ba2110a4#/pages/34","title":"Zes topspelers stappen naar rechter","text":"Zes topspelers stappen naar rechter\n\nSchaken\n\nZes topschakers willen vandaag bij de rechter afdwingen dat een coronatoegangsbewijs niet nodig is bij het NK, dat vrijdag begint in het gemeentehuis van Hoogeveen. Zo’n toegangsbewijs is nu verplicht en betekent voor deelnemers die niet zijn gevaccineerd dat ze elke dag een coronatest moeten ondergaan. De schakers die een kort geding hebben aangespannen, onder wie titelverdediger Lucas van Foreest, willen dat niet. Een andere speellocatie voor het toernooi is geopperd als een mogelijkheid om de coronapas te laten vervallen, maar de schaakbond ziet dat niet meer gebeuren.","intensity":0,"negativity":1,"cluster_id":57,"similar_texts":"text70"},{"id":"161","publisher":"De Telegraaf","date":"2021-10-14","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/0f42171361f99eb63fd9f57eae1b0ad7/web/OPS/cciobjects.json&hash=45c984e4f5da629b049c#/pages/1","title":"Zorgen Chinese student","text":"Zorgen Chinese student\n\nKamer vreest invloed op Nederlandse universiteit\n\ndoor Niels Rigter\n\nDen Haag De Tweede Kamer wil dat het kabinet meer doet tegen ongewenste politieke invloed van China op de Nederlandse universiteiten.\n\nIn de Kamer is van links tot rechts ongemak met de toenemende invloed van China op Nederlandse universiteiten. Behalve wetenschappelijke vooruitgang door China’s grote onderzoeksbudget, beschikbaarheid van dure onderzoeksapparatuur en leidende rol in bepaalde technologieën, levert het ook risico’s op. Denktanks en veiligheidsdiensten waarschuwen al langer voor het risico van spionage, diefstal van intellectueel eigendom en zelfcensuur bij onderzoekers. Bovendien kan wetenschappelijke kennis worden ingezet voor het onderdrukken van de eigen bevolking. \n\n„We kunnen het China-beleid niet aan universiteiten overlaten”, vindt D66-Kamerlid Jan Paternotte. Donderdag spreekt de Kamer met experts over de kwestie. \n\n’Pas op’ Pagina T7","intensity":0,"negativity":0,"cluster_id":70,"similar_texts":"text613"}]
