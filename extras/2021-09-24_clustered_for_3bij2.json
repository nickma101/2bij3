[{"id":"1","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/28/1","title":"'De campagne is eindelijk weer eens spannend'","text":"### Duitsland interview\n\nU zat in 2008 en 2012 in het campagneteam van de Amerikaanse presidentskandidaat Barack Obama. Is de Duitse campagne dan wel spannend genoeg voor u?  \n  \n\"Voor het eerst in lange tijd is de Duitse campagne juist heel spannend! Bij de laatste paar verkiezingen stond al vrij vroeg in de campagne vast dat Angela Merkel weer zou winnen. Nu weten we nog niet wie de volgende bondskanselier wordt; veel kiezers zweven nog. Uniek is dit keer dat de zittende kanselier niet in de race is. Het is heel moeilijk te voorspellen hoe die factor mee gaat wegen. Ik ga geen voorspelling doen, maar misschien liggen de belangrijkste partijen nog wel dichter bij elkaar dan nu uit de peilingen blijkt.\"  \n  \nDe winnaar van de verkiezingen is nog niet bekend, maar wie had volgens u de meest effectieve campagne?  \n  \n\"Dat is Olaf Scholz van de sociaaldemocratische SPD, onze vicepremier en minister van financiën. Hij staat op grote billboards met alleen de tekst 'kanselier'. Je kan daaruit niet afleiden waar hij voor staat, maar hij straalt uit dat op hem te bouwen valt. De manier waarop hij de campagne geframed heeft, kun je als volgt samenvatten. 'Stel je voor dat om drie uur 's nachts de telefoon rinkelt in de situationroom van de kanselarij. Wie zou dan die telefoon moeten opnemen? Dat is de vraag die Scholz de kiezers die naar de stembus gaan, wil laten stellen. En ik denk dat als je deze vraag nu moet beantwoorden, het antwoord Scholz zal zijn.\"  \n  \nHoe heeft hij dat voor elkaar gekregen, wat was zijn boodschap?  \n  \n\"Scholz heeft ingespeeld op het verlangen naar continuïteit na Merkel. De campagne is op een gegeven moment gaan draaien om de vraag wie de beste reïncarnatie van Merkel is. Scholz presenteerde zich als een Angela Merkel 2.0. Hij liet zelfs foto's maken met zijn handen in een ruit gevouwen - het iconische gebaar van Merkel. Scholz speelt de rol van Merkel het meest geloofwaardig en zegt: Jullie kunnen rustig slapen, mijn naam is Olaf Scholz.\"  \n  \nNog maar een paar weken geleden zag het er voor Scholz veel minder rooskleurig uit.  \n  \n\"Lange tijd schommelde zijn partij tijdens de campagne tussen de 13 of 14 procent in de peilingen. Mensen vroegen zich af of Scholz überhaupt mee zou mogen doen aan de tv-debatten. Maar toen kregen beide andere kandidaten (Armin Laschet en Annalena Baerbock, red.) serieuze problemen tijdens hun campagne; vanuit het niets begon Scholz te stijgen in de peilingen. Ik denk dat het momentum nu toch echt aan zijn kant is. En bij campagnevoeren gaat het om momentum. Wat dat precies is? Ik denk een combinatie van onderbuikgevoel en peilingen; het is eigenlijk onmogelijk om het momentum precies te meten. Je wil er als kandidaat in elk geval zeker van zijn dat je laat in de campagne piekt.\"  \n  \nAnnalena Baerbock van de Groenen piekte als rijzende ster juist vroeg in de campagne. Haar partij stond zelfs in de peilingen even bovenaan. Wat ging er mis?  \n  \n\"Nadat Baerbock zich kandidaat had gesteld stond haar partij op zo'n 25 tot 26 procent in de peilingen. Iedereen projecteerde van alles op haar persoon. Ze was de toekomst, de vertegenwoordiger van de volgende generatie en had een ander idee over hoe politiek zou moeten werken. Maar haar populariteit is tijdens de campagne een stuk gedaald. Er was gedoe rondom plagiaat dat ze zou hebben gepleegd, neveninkomsten die ze niet zou hebben aangegeven en een opgekrikt curriculum vitae. Dat heeft zeker tegen haar gewerkt.\"  \n  \nBlunders achtervolgden ook de kandidaat van de christendemocraten, Armin Laschet. Na de overstromingen stond hij te lachen bij een persconferentie.  \n  \n\"Dat is een groot keerpunt geweest. Laschet kwam sowieso veel interne campagneproblemen tegen. Hij is niet in staat gebleken zijn partij achter zich te verenigen toen hij begin dit jaar CDU-leider werd. Hij kon nooit op de volledige steun van zijn partij rekenen en dat heeft hem enorm beschadigd.\"  \n  \nIs hij wel voldoende gesteund door zijn CDU-partijgenoot Angela Merkel? Soms lijkt het wel alsof zij op persoonlijk vlak meer de voorkeur geeft aan Scholz dan aan Laschet.  \n  \n\"Ik weet niet waar Merkels persoonlijke voorkeuren liggen. Zij houdt zich verre van persoonlijke partijpolitiek, dat is een beetje haar imago. Merkel heeft zich altijd gepresenteerd als de bondskanselier en niet als partij-politicus. In de afgelopen weken heeft zij zich wel laten zien op een paar grote evenementen met Laschet. En toen ze laatst een toespraak in het parlement hield zei ze 'We hebben Armin Laschet nodig'. Maar ik denk dat dat te laat kwam. Als ze dat twee maanden geleden had gezegd, had het veel meer gewicht gehad.\"  \n  \nWaarom heeft Laschet zelf niet de Merkel-kaart gespeeld?  \n  \n\"Daar zijn verschillende redenen voor. Laschet moest begin dit jaar eerst partijleider zien te worden om genomineerd te kunnen worden als bondskanselier-kandidaat. De dynamiek binnen zijn CDU-partij was heel anders dan de dynamiek onder kiezers. In de partij werd luid om vernieuwing geroepen. 'We kunnen niet verder met Merkel 2.0' was zo'n beetje de stemming. Daarom probeerde Laschet afstand te creëren tussen hemzelf en Merkel. Die houding hielp hem weliswaar om zijn nominatie binnen te halen, maar niet om het land voor zich te winnen. Bovendien kwamen Laschet en Merkel in de coronacrisis tegenover elkaar te staan. Merkel wilde dat in de deelstaat Noord-Rijnland-Westfalen, waar Laschet minister-president is, een lockdown zou worden afgekondigd vanwege het hoge percentage besmettingen. Maar Laschet wilde dat niet en voerde aan dat de economische belangen in zijn deelstaat te groot zijn. Merkel was daar zacht gezegd niet blij mee. Olaf Scholz had in de coronacrisis als minister van financiën een heel andere rol. Hij kon de portemonnee trekken op het moment dat Merkel dat wilde. Merkel en Scholz trokken in de coronacrisis dus samen op en Merkel en Laschet niet.\"  \n  \nIs de coronacrisis verder nog van invloed geweest op de campagne? Grote evenementen met gratis bier waren bijvoorbeeld niet mogelijk.  \n  \n\"Dat klopt, maar we hebben wel tv-debatten gehad en er zijn nog best wat campagne-evenementen doorgegaan. Ik denk dat de Amerikaanse verkiezingscampagne vorig jaar veel meer te lijden heeft gehad onder corona dan deze Duitse campagne. Maar inhoudelijk heeft het wel effect gehad. Als je het mij vraagt, draaide deze campagne om de terugkeer naar de normaliteit. Wie kan ons het beste mee terug nemen naar de situatie voor de corona-uitbraak. Dat lijkt toch wat de meeste mensen willen. En dat is mijn grootste frustratie bij deze campagne.\"  \n  \nWaarom frustreert u dat?  \n  \n\"We hebben nu een 'eens in een generatie' kans om op iemand te stemmen die bij vorige verkiezingen niet op het stembiljet stond. De wereld is niet hetzelfde als achttien maanden geleden. En dat heeft niet alleen met corona te maken. We hebben gezien dat de rol en de positie van het Westen in de wereld kleiner is geworden. Kijk maar naar Afghanistan of naar de relatie met de Verenigde Staten of naar de opkomst van China. De wereld is onrustig, een heroriëntatie is gaande. Maar ondertussen lijkt deze verkiezingscampagne vooral te gaan over terugkeer naar het verleden, in ieder geval bij de koplopers Laschet en Scholz. De kandidaten proberen uit volle macht de tandpasta weer de tube in te krijgen. En we weten dat dat niet kan.\"\n\nWie is Julius van de Laar?\n\nAls campagnestrateeg adviseert Julius van de Laar (1983, Heidelberg) politieke partijen en internationale organisaties in binnen en buitenland. Hij werkte onder meer in Ohio als Youth Vote Director in het team van presidentskandidaat Obama tijdens de verkiezingen van 2008 en 2012.  \n  \nOok in Europa en in eigen land adviseerde hij diverse politici en politieke partijen, onder meer de SPD. Van de Laar is een veelgevraagd commentator bij Duitse toonaangevende media en schuift regelmatig aan in radio en tv-studio's om politieke gebeurtenissen te duiden. Zakenblad Capital nam hem onlangs op in de lijst van veertig talenten onder de veertig jaar.\n\nOlaf Scholz: van saaiste man tot verrassing van de campagne\n\nZelfs het kijken naar kokend water is spannender, verzuchtte een voormalige Amerikaanse ambassadeur in Duitsland eerder deze maand in The New York Times over Olaf Scholz. Om er aan toe te voegen dat de SPD-kandidaat \"misschien wel de saaiste man van het hele land\" is.  \n  \nDeze John Kornblum is zeker niet de eerste die opmerkt dat de 63-jarige Scholz niet de meest flamboyante man is die in Duitsland rondloopt. Maar de SPD'er is er zo langzamerhand wel aan gewend dat hem etiketten als 'saai, degelijk, pragmatisch en technocratisch' worden opgeplakt.  \n  \nEn het zijn nou net deze eigenschappen die er misschien wel voor hebben gezorgd dat Scholz tot aan het eind van de campagne overeind bleef, waar zijn concurrenten onderweg struikelden. Een campagne waar hij bij aanvang heel veel zin in had, twitterde hij nadat hij vorig jaar bekend had gemaakt zich kandidaat te stellen. 'Ik verheug mij op een leuke, eerlijke en succesvolle campagne.'  \n  \nOf de campagne leuk of creatief heeft uitgepakt, daarover valt te twisten, maar Scholz bewoog zich in elk geval langzaam maar zeker richting de eindstreep. En dat is misschien wel typerend voor zijn hele carrière. Op grote jeugdzonden valt Scholz bijvoorbeeld niet te betrappen. Hij werd geboren in Osnabrück en groeide samen met zijn twee broers op in een middenklassegezin in Hamburg. Al op de middelbare school werd Scholz lid van de SPD. Ook tijdens zijn studie rechten en later als arbeidsadvocaat bleef hij actief in de partij. Eind jaren negentig maakte hij alsnog de overstap naar de politiek en kwam in de Bundestag terecht om niet veel later hoofd van de SPD in Hamburg te worden.  \n  \nBij het bredere publiek werd Scholz zichtbaar toen hij begin deze eeuw als algemeen secretaris van de SPD de ondankbare taak kreeg de bezuinigingen op sociale uitkeringen te verdedigen die bondskanselier en partijgenoot Gerhard Schröder in gang had gezet. Zijn publieke optreden - robotachtig en doorspekt met jargon - leverde hem de bijnaam 'Scholzomat' op.  \n  \nScholz likte zijn wonden toen zijn partij bij de verkiezingen werd afgestraft, om in 2011 weer in de spotlights terug te keren als burgemeester van Hamburg, de stad van zijn jeugd. Toen de rellen rondom de G20 in 2017 de stad op zijn kop zetten, eiste de CDU-fractie zijn aftreden. Hij zou als burgemeester de veiligheid niet hebben gegarandeerd. Maar Scholz bleef totdat bondskanselier Merkel een beroep op hem deed en hem naar Berlijn ontbood om als minister van financiën aan de slag te gaan.  \n  \nOp die post werd hij door een paar schandalen achtervolgd. Zijn ministerie was verantwoordelijk voor een paar diensten die negatief in het nieuws kwamen. Zo greep de Duitse toezichthouder BaFin veel te laat in bij omvangrijke fraude door betalingsverwerker Wirecard. En ook de FIU, de douane-eenheid die witwassen moet tegengaan, kwam onder vuur te liggen. Deze dienst wordt ervan verdacht aanwijzingen voor fraude niet aan de politie te hebben doorgegeven.  \n  \nMidden in de verkiezingscampagne viel Justitie bij het ministerie van Scholz binnen op zoek naar mogelijke bewijzen voor misstanden. Scholz reageerde rustig en zei dat de invallen onnodig waren en de informatie ook aangevraagd had kunnen worden. Ook lijkt het er op dat Scholz de ondervraging van de Bondsdagcommissie begin deze week over de fraudezaak zonder al te veel kleerscheuren heeft doorstaan. Dat de aanklager die opdracht gaf tot de invallen een actief CDU-lid is, hielp hem daarbij. Maar ook de complexiteit van de fraudezaken hebben er waarschijnlijk voor gezorgd dat ze niet te veel aan Scholz blijven kleven.  \n  \nVeel simpeler te begrijpen voor het grote publiek was het optreden van de minister van financiën tijdens de coronacrisis. Scholz was de man die miljarden vrijmaakte om de Duitsers door de crisis heen te slepen. \"Dit is de bazooka die de klus moet klaren\", zei hij over de financiële injectie. Het leverde hem opnieuw, dit keer een meer complimenteuze, bijnaam op: de Bazookaman.  \n  \nDe coronacrisis stelde Scholz bovendien in de gelegenheid om eens aan het ambt van bondskanselier te ruiken toen hij Merkel tijdens haar quarantaine vorig jaar even mocht vervangen. Blijkbaar beviel hem dat goed want later dat jaar stelde hij zich kandidaat.  \n  \nVeel kansen werden hem niet toegedicht maar Scholz zette stoïcijns door, nam geen risico's en wist zijn zwakke punten positief om te buigen. Toen Markus Söder, minister-president van de deelstaat Beieren, hem eerder dit jaar toebeet dat hij niet zo hoefde te grinniken als een smurf, had Scholz zijn antwoord dan ook klaar. 'Smurfen zijn klein, sluw en winnen altijd.'","intensity":0,"negativity":0,"cluster_id":10,"similar_texts":"text149"},{"id":"2","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/26/1","title":"'Ik werd gelukkig niet gek, maar schuurde er wel dicht tegenaan","text":"### Antoinette Beumer\n\n'Op de theaterschool, ik was toen 24, probeerde ik er al een voorstelling van te maken. Dit verhaal draag ik al zó lang bij me.\" Dat persoonlijke verhaal, opgroeien in een gezin met een manisch depressieve en uiterst grillige vader, móest er een keer uit. Maar hoe? ,,Ik flirtte later met het idee om een documentaire te maken. Ik had mijn vader zelfs al gefilmd. Stiekem, want dat mag natuurlijk helemaal niet in een inrichting.\"  \n  \nAntoinette Beumer (59) maakte succesvolle films als Loft, Soof en De gelukkige huisvrouw, maar dat ene verhaal bleef nog lange tijd onaangeraakt. Het werd uiteindelijk, in 2018, een boek. Mijn vader is een vliegtuig mag echter volgens de cineast - en binnenkort hoofd drama bij Netflix waar ze zich zal storten op het ontwikkelen van Nederlandse series - geen autobiografie worden genoemd.  \n  \nEva, heet het fictieve personage. Sinds de dood van haar moeder heeft ze paniekaanvallen en last van terugkerende nachtmerries, gedraagt ze zich ineens vijandig naar haar gezin en kan ze plotseling mentaal volledig afdwalen. Het is aanleiding voor een zoektocht naar wat zich in haar jeugd afspeelde en wat daarin de rol was van haar vader, ooit een charmante purser bij KLM.  \n  \nEva is uiteraard een versie van Antoinette wier vader dertig jaar in een gesloten inrichting zat. Beumer kreeg de laatste jaren van zijn leven het voogdijschap over hem. Feit en fictie schuurt dus wel degelijk tegen elkaar aan, geeft ook de regisseur gaandeweg het interview toe. Zeker ook in de filmversie met Elise Schaap in de hoofdrol, die nu dan toch een feit is.  \n  \nVoor we het over de speelfilm hebben - waarom kwam die documentaire er nooit?  \n  \n,,Ik werd gecoacht door iemand die zei: 'Je doet alsof deze documentaire over je vader gaat, maar het gaat eigenlijk over jou. En over hoe je ervoor kan zorgen dat je niet zelf gek wordt. Een mooi uitgangspunt, maar dan moet je ook bereid zijn de camera op jezelf te richten.' Toen ben ik er mee gestopt. Daar had ik geen zin in en was ik nog helemaal niet aan toe. Inmiddels leven mijn ouders niet meer. Daarnaast: het is al een boek én een film. Ik wil niet ook nog een documentaire en een musical, haha.\"  \n  \nU stopte in 2014 na de film Rendez-Vous met regisseren. Waarom besloot u dit project toch zelf te doen?  \n  \n,,Mijn boek omzetten in een scenario lukte maar niet, dat wilde Maaik Krijgsman (haar echtgenoot, red.) gelukkig doen. Maar ik ga de regie niet aan een ander geven, daarvoor is het te veel van mij. En ik zag alles heel filmisch voor me. Het is overigens het verhaal dat ik eigenlijk in al mijn films vertel: dat je de shit uit je verleden moet opruimen om je te kunnen binden met het heden. Dat is het thema van mijn leven. En ik hoop dat zo veel mogelijk mensen er kennis van nemen, omdat ze er misschien wat aan hebben. Bijna iedereen kent wel iemand met een psychisch probleem. Het is misschien wel een van de laatste taboes. Angststoornissen, de controle en de grip op de werkelijkheid verliezen; het kan iedereen overkomen. Ik hou ook zelf van dat soort films, die je als een emotionele wasstraat ergens doorheen trekken.\"  \n  \nHoe autobiografisch is dit verhaal nu werkelijk?  \n  \n,,Toen mijn ouders uit elkaar gingen en mijn vader gek werd, was ik bijna 18 en ging ik net het huis uit. Autobiografisch is dat ik uit een onveilig nest kom waar veel angst was, omdat er weinig werd gesproken en veel buiten ons zicht gebeurde. Terwijl we voelden dat er iets niet klopte.\"  \n  \nIn de film neemt Eva bepaalde grillige trekken van haar vader over. Hoe waarheidsgetrouw is dát?  \n  \n,,Er bestaat zo'n 50 procent kans dat je kinderen het ook krijgen, dus het is zeker voorstelbaar dat je er iets van meekrijgt. Genetisch of via de opvoeding. Ik was heel bang om ook gek te worden en ik ben daar nog steeds niet helemaal van verlost. Ik werd het nooit, al schuurde ik er wel eens dicht tegenaan.\"  \n  \nWilt u daar een voorbeeld van geven?  \n  \n,,De grootste crisis die ik zelf had was op mijn 40ste, toen mijn gezin (met haar twee kinderen en toenmalig partner, filmmaker Joram Lürsen, red.) uit elkaar viel. Ik had het leven van mijn vader, die ook 40 was toen hij ging scheiden. Hij werd toen gek en op non-actief gesteld. Ik had ook de helft van de tijd ineens geen kinderen meer. Als ik daar op terugkijk, denk ik: dat creëerde ik zelf. Áls ik gek moet worden, dan regisseer ik het zelf wel. Zoiets. Ik werd het niet, maar ik zat wel in therapie en slikte antidepressiva. Dat is nu overigens verleden tijd.\"  \n  \nU hebt twee zussen: scenarioschrijver Marjolein Beumer en actrice Famke Janssen. Waarom zitten zij niet in de film?  \n  \n,,Zij hebben er niet om gevraagd dat ik over dit alles een boek ging schrijven en een film ging maken. Dus hield ik het heel bewust bij mezelf. Voor hen is het best ingewikkeld om geconfronteerd te worden met mensen die ineens zeggen: 'Oh wat erg voor jullie' en 'Ik wist niet dat het zo erg was bij jullie thuis'.\"  \n  \nVoelt u zich daar schuldig over?,,Ik wil er eigenlijk niet te veel over praten, maar ik kan wel zeggen dat ik het erg vind dat ik met dit verhaal zo rücksichtslos ben geweest. Maar ik geloof dat het de enige manier is om ermee aan de haal te gaan. Je moet niet bezig zijn met mensen pleasen en iedereen maar te vriend houden.\"  \n  \nHad het schrijven en regisseren een therapeutische werking?  \n  \n,,Ik geloof daar niet zo in. Ik denk dat je dit pas kan doen als je de therapieën al hebt gehad. Dat je er een beetje afstand tot hebt, anders overspoelt het materiaal je en verzuip je erin. Ik moest echt wachten tot ik oud genoeg was om dit te doen.\"  \n  \nHet maakproces liet u ongetwijfeld niet koud.  \n  \n,,Ik schreef het boek met acteur Pierre Bokma in mijn hoofd, niet met mijn vader. Anders kon ik het niet. Pierre speelt uiteindelijk ook de rol in de film. Op de set was ik relaxter dan ooit, gelukkig. Maar de scènes met hem waren zeer confronterend. Ik dacht wel eens: hoe ga ik dit volhouden? Onderhuids ging mijn vader toch weer ergens zitten waar hij aan mijn trauma's kon knagen.\"  \n  \nHoe uitte zich dat?  \n  \n,,Ik heb al heel lang nachtmerries. Die gaan volgens mij ook nooit meer weg. Het hangt vaak samen met stress of plekken die ik niet ken. Als ik op vakantie ben bijvoorbeeld. Dan kan ik schreeuwend wakker worden en heb ik een hartslag van 180. Tijdens het maken van de film dook die nachtmerrie vaker op dan ooit. Ook na de opnames. Ik hoop dat wanneer de film eenmaal in de bioscoop draait (landelijk vanaf volgende week donderdag 30 september, red.) ik eindelijk wat rustiger slaap. Nu voelt het nog een beetje als dat terugkerende beeld in de film met die rondvliegende veertjes. Het stof moet nog een beetje neerdwarrelen.\"","intensity":1,"negativity":2,"cluster_id":26,"similar_texts":"text223"},{"id":"3","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/25/1","title":"'Louis moet winnen', ook bij Telstar","text":"### Reportage - van Gaal geeft training - Gastoptreden Van Gaal\n\nLouis van Gaal heeft de beelden van vijf duels van Telstar geanalyseerd en vraagt woensdag aan de spelers, vroeg in de ochtend, tijdens een bespreking voor zijn twee trainingen aan de club: 'Jullie spelen 3-5-2. Waarom zetten de backs dan geen druk?'  \n  \nAltijd is hij leermeester. Of het nu met kinderen van 6 is, met Frenkie de Jong en Virgil van Dijk bij Oranje of met Telstar, op twee na laatste in de eerste divisie. Vrijdag is hij voor één keer trainer van Telstar, thuis tegen koploper Jong AZ. Dat is het uitvloeisel van een loterij met het door Van Gaal uitgedragen motto: 'Wil je met mij een wedstrijd verkloten, koop dan nu je loten'. De winnaar, René van der Spek, zit naast hem woensdag, in trainingspak met initialen, bij een persconferentie na de eerste training. Van Gaal prijst hem. 'René brengt energie mee. Anderen pakken energie af.' Zijn eigen rol wil hij niet overschatten, procestrainer als hij is. 'Ik denk dat jullie vrijdag vooral de hand van hoofdtrainer Andries Jonker zien. Of die van René.'  \n  \nDe jonge profs noemen de ervaring op deze dag bijzonder. Want bij de aanloop naar de wedstrijd hoort een training met Van Gaal, een media-evenement pur sang, live uitgezonden op televisie bij ESPN, met commentaar en interviews in de kantlijn. De tweede training is besloten.  \n  \nAls Van Gaal het veld op loopt, steekt hij de armen de lucht in en begroet hij pakweg 300 toeschouwers op de hoofdtribune. Voorzitter en directeur van Telstar Pieter de Waard schrijdt trots van microfoon naar microfoon in zijn broek in aardetinten, opvallende schoenen en dito overhemd. 'Ik probeer er zo queer mogelijk uit te zien', aldus de voormalige finalist in de verkiezing van bestgeklede man van Nederland (van het blad Esquire), met een kwinkslag. Hij neemt later die dag een promo op voor een aanstaande wedstrijd met 'coming-out' als bijkomstig thema. 'Ik kan me niet onttrekken aan een extra en ultiem gevoel van gelukzaligheid', vat hij zijn stemming samen.  \n  \nHoe het hem lukte Van Gaal te schaken voor deze stunt bij de club die de cultstatus koestert? Nou, dat gebeurde voor diens benoeming tot bondscoach, toen Van Gaals agenda ruimte bood. En wat Van Gaal belooft, doet hij ook. Telstar is daarbij een van zijn oude clubs als wat trage middenvelder, waar zijn loopbaan als prof een impuls kreeg in de tijd dat hij eigenlijk al had gekozen voor een baan in het onderwijs. 'Ik was uniek', zegt Van Gaal met gevoel voor overdrijving. 'Ik was heel traag, maar een snelle denker als voetballer. Daardoor ben ik een betere trainer geworden.'  \n  \nWat ook meespeelt, naast zijn verleden bij Telstar? Zijn echtgenote Truus valt voor de charmes van De Waard. Van Gaal: 'Pieter is onder de indruk van Truus en Truus is onder de indruk van Pieter.' De Waard: 'Het is een oude les van mijn vader. Wie de dochter wil beminnen, moet bij de moeder beginnen.'  \n  \nDe moeder is in dit geval de vrouw van Louis. 'Tortelduifjes', noemt De Waard het koppel. De Van Gaals namen maanden geleden een koddig filmpje op, met uitleg van de loterij (voor goede doelen, plus betere faciliteiten voor supporters van Telstar). Het duel is bijna uitverkocht met 3.400 toeschouwers. Telstar overwoog vrijdag pas na middernacht af te trappen, want vanaf zaterdag 25 september mogen stadions weer tot de laatste plaats gevuld. Gemeente en politie vonden dat een onzalig plan.\n\nSpieren voor Spieren\n\nBij de ingang van het stadion staat een ton voor een vrijwillige bijdrage, bestemd voor Spieren voor Spieren, waarvan Van Gaal ambassadeur is. De bondscoach is hoorbaar aanwezig, staand naast de jarige hoofdtrainer Andries Jonker, een vriend die hem geregeld vergezelde als assistent. Stationnetjes overslaan, wil Van Gaal. Perfect passen en trappen. Overzicht houden. 'Heerlijk', roept hij. Soms geeft hij een speler een hand na een geslaagde actie. Hij spreekt rechtsachter Yassine Zakir aan. Zakir maakte dit seizoen zijn entree in het betaald voetbal, nadat hij is opgeleid tot loodgieter. 'Niet één bal moet goed. Elke bal moet goed', houdt hij spelers voor tijdens een positiespel.  \n  \nCamera's en fotografen trekken langs de zijlijn mee met de bewegingen van Van Gaal, wiens ogen dwingen. 'Louis moet winnen', is het motto dat op een speciale sjaal staat, te koop voor 12,63 euro. Bij Telstar komt het getal 63 altijd terug, als ode aan het oprichtingsjaar. Zo voorspelt De Waard een uitslag van 6-3 tussen Telstar en Jong AZ.  \n  \nVan Gaal had op de beelden ook gezien dat spelers soms sjokken. Rennen moeten ze. Of het trouwens waar is, dat de backs geen druk zetten? Jonker nuanceert de kritiek. Hij is hoofdtrainer en zal dat ook vrijdag zijn, want Van Gaal wil niet treden in de verhoudingen tussen spelers en trainer. Van Gaal heeft de speciaal gesneden beelden gezien waarin het vaak fout gaat, om spelers iets te kunnen leren. Het gaat ook vaak goed bij Telstar, wil Jonker maar zeggen. Dat moet ook, want Telstar wil in 2026 in de eredivisie voetballen, als 'eigenzinnige volksclub'.","intensity":0,"negativity":0,"cluster_id":21,"similar_texts":"text522"},{"id":"4","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/1","title":"'Ongelooflijk, alsof de koning op bezoek is'","text":"### Voor het goede doel heeft bondscoach Louis van Gaal even de leiding bij Telstar, nummer 18 van de eerste divisie\n\nDe lunch moet nog beginnen op Sportpark Schoonenberg, als Telstar-directeur Steef Hammerstein met een enorme rol plakband in zijn mond het geïmproviseerde perszaaltje in komt hollen. Alles leek nog wel zo vloeiend te gaan in aanloop naar de persconferentie van Louis van Gaal. Plantenbakken werden opzijgeschoven, de stenen witte leeuwen - de bijnaam van de club verbeeldend - kregen een plaatsje elders. Maar nu, kort voordat de bondscoach achter de microfoon zal plaatsnemen, is het doek 'Louis moet winnen' naar beneden gekomen. ,,Zo opgelost, hoor\", bezweert Hammerstein, terwijl hij met zijn tanden een stuk tape van de rol scheurt. ,,Dan kunnen we van start.\"  \n  \nHet heeft nogal wat teweeggebracht, de komst van Van Gaal naar Telstar, waar hij morgen eenmalig als hoofdtrainer optreedt in de thuiswedstrijd tegen Jong AZ en nu de training leidt. ESPN-cameraploegen zijn er voor een liveregistratie. De stamgast met shirtopdruk 'Telstar, Europees ongeslagen sinds 1963' wordt op de hoofdtribune zowaar omringd door nóg honderden belangstellenden. En 'tante' Dicky (84), al sinds mensenheugenis het gastvrije manusje-van-alles bij de eerstedivisieclub, heeft nog nooit zoveel bekertjes thee en koffie ingeschonken als vandaag. ,,Alsof de koning op bezoek is\", verzucht ze. ,,Het is ongelooflijk.\"  \n  \nVan Gaal is in Velsen-Zuid neergestreken in het kader van het goede doel. Van elke kaart die verkocht wordt voor het duel met de Alkmaarders gaat 2,50 euro naar de stichting Spieren voor Spieren. Het betekent voor de 70-jarige bondscoach een terugkeer bij de club waarmee hij als speler in 1978 degradeerde. Maar ondanks die weinig heroïsche statistiek is het respect voor de oud-trainer van onder meer Ajax, FC Barcelona en Bayern München aanzienlijk onder de rook van Tata Steel.  \n  \nVraag het Ronald Koeman junior, zoon van Barcelona-trainer Ronald Koeman en sinds kort Telstar-doelman. ,,Het is toch de bondscoach met wie je op het veld staat.\" Vraag het Telstar-voorzitter Pieter de Waard, naar eigen zeggen 'mooi van lelijkheid, net als IJmuiden'. De preses, die met zijn bretels en lederen cowboylaarzen rechtstreeks uit een western lijkt weggelopen, noemt de aanwezigheid van Van Gaal 'een gelukzalig moment'. En vraag het René van der Spek. De hockeyvader won de loterij 'Wil je met mij de wedstrijd verkloten, koop dan nu je loten' en zit morgen als assistent van Van Gaal op de Telstar-bank. ,,Een geweldig vooruitzicht.\"  \n  \nAlleen tante Dicky blijkt wat minder onder de indruk van de bondscoach. Was ze in zijn tijd als Telstar-speler al niet. ,,De hoogtepunten van Louis hier?\", herhaalt ze. Na enig nadenken, met een gepijnigd gezicht: ,,We maken hier jaarlijks maar één hoogtepunt mee. En dat is als we weer niet uit de eerste divisie zijn gedegradeerd. Wil je nog koffie?\"  \n  \nAndries Jonker, gewoonlijk hoofdcoach van Telstar, is zichtbaar wél onder de indruk van de man met wie hij jaren achtereen langs diverse Europese topclubs trok. Dat blijkt wel tijdens de training. Ze hebben elkaar al een poosje niet gezien, hij en Van Gaal. Maar elkaar aanvoelen doen ze nog moeiteloos. Als zijn vroegere baas een stapje naar links zet, doet hij automatisch hetzelfde. Wanneer Van Gaal tevreden de armen over elkaar slaat, pal voor het reclamebord van C.J. Langbroek Zeevisgroothandel, doet Jonker dit ook. En als de bondscoach middenvelder Yassine Zakir met een streng 'Yassieeeen!' tot de orde roept, fronst ook Jonker zijn wenkbrauwen. ,,Met elkaar samenwerken voelde vertrouwd, ja\", zegt de Telstar-trainer later. ,,Na één seconde hadden we die klik meteen weer.\"\n\nKwaliteiten\n\nOok Louis van Gaal zelf is deze dag onmiskenbaar gewoon Louis van Gaal. Het komt tot uiting wanneer tijdens de persconferentie gevraagd wordt naar zijn indrukken van de kwaliteiten van de nummer 18 uit de eerste divisie. ,,Ik had hier en daar nog wel wat op- en aanmerkingen. En dat heb ik de spelers ook gezegd.\" En als hij er door een journalist op wordt gewezen dat de naast hem zittende Jonker deze dag zijn 59ste verjaardag viert, wordt prompt een vrolijk Lang zal hij leven ingezet, hartstochtelijk gedirigeerd en meegezongen door de bondscoach.  \n  \nDe persconferentie loopt al op zijn eind als hij de vraag krijgt of morgen, in het duel met koploper Jong AZ, de hand van Van Gaal al zichtbaar zal zijn bij Telstar. ,,Hooguit een beetje\", klinkt het bescheiden. ,,Vooral de hand van Andries, verwacht ik. En misschien ook wel die van René.\"\n\nreportage","intensity":1,"negativity":1,"cluster_id":56,"similar_texts":"text522"},{"id":"5","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/8/3","title":"'Pestgedrag komt vaak neer op discriminatie'","text":"### INTERVIEW - Kinderombudsvrouw Margrite Kalverboer sluit strafbaarstelling van pesten in de toekomst niet uit\n\nPesten is een veelvoorkomend probleem. Ongeveer 10 procent van de kinderen moet leven met fysieke of emotionele terreur. Dit zijn jaarlijks ongeveer 350.000 kinderen. Het is ook een veelkoppig monster: hoewel pesten vaak op school plaatsheeft, is dit onwenselijke en zelfs gevaarlijke gedrag ook aanwezig op sportverenigingen, in de buurt, online en op stageplaatsen. En niet onbelangrijk, volwassenen kunnen ook kinderen pesten.  \n  \nIn de aanloop naar de Week tegen pesten (27 september t/m 1 oktober) blijkt maar weer eens uit de analyse van kinderombudsvrouw Margrite Kalverboer dat pesten grote gevolgen kan hebben. Kinderen willen niet meer naar school, hebben minder zelfvertrouwen, worden somber en angstig en soms ook suïcidaal. Iedereen wil dat het fenomeen zo snel mogelijk de wereld uitgeholpen wordt. Toch lijken de samenleving en de politiek geen effectieve aanpak van pestgedrag te hebben.   \n  \nDat baart kinderombudsvrouw Margrite Kalverboer, in functie als Kinderombudsman sinds 2016, grote zorgen. ,,De impact van pesten is enorm, terwijl dit wangedrag vaak juist wordt gebagatelliseerd wanneer het plaatsvindt. 'Daar word je hard van', krijgt een slachtoffer dan te horen. Maar als je volwassenen spreekt die zoiets vreselijks hebben moeten ondergaan in hun jeugd, dan dragen zij de sporen de rest van hun leven met zich mee. Zeker wanneer het pesten lang heeft geduurd of heeft gezorgd voor uitsluiting. Mensen houden het idee dat ze er niet bij horen en minder zijn dan een ander.''\n\nMeldingen\n\nIeder jaar krijgt de kinderombudsvrouw zo'n tweeduizend meldingen en klachten over zaken die kinderen aangaan. Hieronder vallen ook meldingen over pesten en de aanpak daarvan. 133 meldingen van de afgelopen twee jaar zijn nader geanalyseerd. Het topje van de ijsberg, beseft Kalverboer. ,,De drempel om te melden, is best hoog. Ouders staat het water vaak aan de lippen voordat ze contact zoeken over de problemen. Kinderen die gepest worden, zwijgen daar vaak over. Uit schaamte. Of ze willen hun ouders geen pijn doen.''  \n  \nDe belangrijkste knelpunten bij de bestrijding hebben te maken met het (h)erkennen van pesten en een gedegen aanpak van pestgedrag en andere vormen van uitsluiting, stelt ze. Te vaak wordt het fenomeen volgens de analyse van de kinderombudsvrouw onderschat. Dit gaat op voor de redenen achter het wangedrag, zoals de situatie van de pester zelf, én voor de vormen die het pesten aanneemt. \n\nGrote groep\n\nUit onderzoek van het Sociaal en Cultureel Planbureau blijkt bijvoorbeeld dat iets meer dan de helft van de leerlingen die te maken heeft met pesten, gepest wordt vanwege een discriminatiegrond. Het belangrijkste verschil met 'gewoon' pesten is dat discriminatie op verschillende niveaus kan plaatsvinden: niet alleen tussen individuen of groepjes mensen, maar ook door een grote groep, organisatie of zelfs de overheid. Hierdoor is volgens de Kinderombudsvrouw wellicht een gevarieerde aanpak nodig.   \n  \nKalverboer: ,,Het gaat er niet om of het een erger is dan het ander, maar om wat helpt. Mogelijk moet je anders ingrijpen of omgaan met een kind dat door klasgenootjes gepest wordt met flaporen dan met een jongen die het strenge schoolbestuur moet trotseren vanwege zijn seksuele geaardheid. En in de wet wordt er ook anders gekeken naar discriminatie dan naar pesten: het eerste is wél strafbaar en het tweede niet.''  \n  \nMoet daar geen verandering in komen? ,,Mogelijk wel. Misschien zijn pestprotocollen niet genoeg en moet je wel toe naar een strafbaarheidstelling van pesten. Dat is op zich nog steeds geen aanpak van het fenomeen, maar dan laat je wel zien hoe ernstig dit wangedrag is. Want de gevolgen van pesten zijn levensgroot.''  \n  \nEr ligt volgens Kalverboer een verantwoordelijkheid bij volwassenen om kinderen een veilige omgeving te bieden op school, op sportverenigingen, in de buurt, op stage of op het werk. ,,Ernstig gepeste kinderen vertellen vaak dat de juf wegkeek als zij weer eens het slachtoffer waren. Te vaak wordt er niet of gebrekkig ingegrepen. Dan is er een gesprek met de pesters, maar gaat het pesten daarna gewoon door.''  \n  \nDe kinderombudsvrouw gaat de komende tijd extra onderzoek doen naar de oorzaken, impact en aanpak van pesten. Daarbij zullen kinderen zelf worden gevraagd hun ervaringen, maar ook hun oplossingen, te delen. ,,Kinderen zijn, helaas, dé ervaringsdeskundigen als het aankomt op pesten'', aldus Kalverboer.,,Wij moeten hun mening en visie horen. Want als ik met volwassenen spreek, meestal bestuurders, hebben ze nogal eens de neiging om het probleem te onderschatten. Uit een motivatie om het goed te willen doen, missen ze vaak belangrijke signalen. Dan schrik je je vervolgens een hoedje als je het getroffen kind zelf spreekt. Kinderen kunnen genadeloos blootleggen hoe zij, ondanks regels en protocollen, toch het slachtoffer zijn.''\n\nVragenlijst\n\nHet onderzoek van Kalverboer is vandaag gestart. Kinderen die gepest zijn of worden, kunnen tot en met 17 oktober 2021 een onlinevragenlijst invullen op haar website. Ook worden enkele kinderen benaderd voor persoonlijke interviews. Er moet binnen enkele maanden een eindrapport liggen.","intensity":0,"negativity":0,"cluster_id":36,"similar_texts":"text272"},{"id":"6","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/afgelopen-jaren-was-het-een-kwestie-van-overleven-zegt-de-sociaal-advocaat-a4059379#20210923-79820-108","title":"‘Afgelopen jaren was het een kwestie van overleven’, zegt de sociaal advocaat ","text":"Sociale advocatuur Uit de justitiebegroting van Prinsjesdag  blijkt dat komend jaar 154 miljoen extra naar  de sociale advocatuur gaat. „Een beetje laat”, zegt John Crepin die deze maand 40 jaar in het vak zit.  ,Bij hoge uitzondering heeft sociaal advocaat John Crepin een fles champagne koud gezet in zijn bescheiden kantoor in de Rotterdamse achterstandsbuurt Zuidwijk. Dat is niet om het Prinsjesdag-nieuws te vieren dat het kabinet 154 miljoen euro uittrekt voor de sociale advocatuur. Crepin zit deze maand veertig jaar in het vak en ter ere daarvan komt woensdagmiddag de deken van de lokale Orde van Advocaten op bezoek. „Een beetje laat”, zo kwalificeert Crepin het extra geld voor zijn beroepsgroep. „Wij strijden al meer dan dertig jaar voor betere vergoedingen voor de sociale advocatuur en het is alleen maar minder geworden.” Crepin is een sociaal advocaat van het eerste uur. Hij studeerde rechten in de jaren 70, toen het invloedrijke juridische maandblad Ars Aequi een editie met een volledig zwarte kaft uitbracht om advocaten te prikkelen na te denken over waartoe zij op aarde waren: rechtshulp bieden aan hen die het nodig hebben. Sociaal bevlogen juristen startten rechtswinkels in woonwijken en vormden advocatencollectieven om de drempel voor juridische bijstand te verlagen. „Ik ben bewust niet de kant van de beter verdienende commerciële advocatuur opgegaan. Ik ben dit vanuit idealisme gaan doen en blijven doen, de afgelopen jaren was het echt een kwestie van overleven”, zegt Crepin.\n\nWij strijden al ruim 30 jaar voor betere vergoedingen\n\nJohn Crepin sociaal advocaat\n\nTegenover stijgende kosten, van verplichte opleidingen tot ict en ondersteunend personeel, stonden geen extra vergoedingen. In goede jaren verdiende Crepin circa 60.000 euro bruto per jaar. „Dat is de laatste jaren zeker niet gelukt.” Een commercieel advocaat verdient makkelijk anderhalf tot twee keer zoveel. Crepin, die volgend jaar op 67-jarige leeftijd stopt als strafrechtadvocaat, vindt het niet vreemd dat veel collega’s de afgelopen jaren op jongere leeftijd zijn afgehaakt. Een gevolg daarvan is volgens hem bijvoorbeeld dat er in Rotterdam nauwelijks nog asieladvocaten zijn, omdat er financieel zo weinig tegenover staat. RechtsbijstandSociaal advocaten als Crepin werken voor cliënten die gebruikmaken van het Nederlandse gesubsidieerde stelsel van rechtsbijstand. De overheid trekt daarvoor jaarlijks zo’n 400 miljoen euro uit. Bij juridische problemen zoals een strafzaak, echtscheiding of asielprocedure hebben mensen – mits hun inkomen onder de grens van 28.600 euro bruto zit (voor gezinnen 40.400) – recht op een advocaat die (deels) door de staat wordt betaald. De advocaten ontvangen een vastgesteld tarief dat per type zaak wisselt. Vorig jaar behandelden sociaal advocaten 360.000 zaken, blijkt uit cijfers van de Raad voor Rechtsbijstand. Vijf jaar geleden waren dat er nog 430.000. Hoewel meerdere kabinetten drempels voor het gebruik van sociaal advocaten opwierpen, bijvoorbeeld via eigen bijdragen, zette minister voor Rechtsbescherming Sander Dekker (VVD) er volgens advocaten écht de bijl in. Hij negeerde het advies van de commissie-Van der Meer die in 2017 constateerde dat sociaal advocaten onderbetaald worden, omdat daadwerkelijk gewerkte uren in veel gevallen niet werden vergoed. Dat rechtzetten zou 127 miljoen kosten. De kern van Dekkers beleid is het aantal rechtszaken drastisch terugdringen via nieuwe vormen van geschilbeslechting. Hij gaf hoog op over een experiment waarbij juristen van rechtsbijstandsverzekeraar Achmea een deel van het werk van sociaal advocaten zouden overnemen. Advocaten hebben volgens hem een ‘perverse prikkel’ om onnodig te procederen.\n\nLees ook: Achmea werd voorgetrokken bij omstreden proef met rechtshulp\n\nHet leidde tot protesten en stakingen van advocaten en felle kritiek van oppositiepartijen als de SP, die stelden dat de toegang tot het recht in gevaar kwam. Het kabinet hield voet bij stuk en veranderde pas van koers na het aftreden wegens de Toeslagenaffaire in januari. Uit de justitiebegroting van Prinsjesdag blijkt dat komend jaar 154 miljoen extra naar de sociale advocatuur gaat. Beste Prinsjesdag in jaren„Het is de beste Prinsjesdag in jaren, omdat nu op de voorgrond staat dat een sterke sociale advocatuur nodig is”, zegt voorzitter Reinier Feiner van de Vereniging Sociale Advocatuur Nederland. Met het extra geld zou het inkomen van sociaal advocaten straks moeten uitkomen op dat van ambtenaren in schaal 12 (tussen de 3.800 euro en 5.600 euro bruto per maand).Toch is Feiner kritisch. Het betreft geen structureel bedrag: in 2025 is het alweer teruggebracht naar 64 miljoen. Volgens Dekker kan dat om twee redenen. Hij verwacht, zonder enige toezegging op zak, dat commerciële advocatenkantoren geld in het solidariteitsfonds zullen storten. Verder gaat Dekker er nog steeds van uit dat er fors minder rechtszaken zullen zijn. Feiner: „Dat is een rare doelstelling van een minister die weet dat meer dan 60 procent van de rechtszaken die hij wil verminderen tegen de overheid zelf zijn. Dat mensen naar de rechter stappen, ligt niet aan hen, maar aan de bestuurscultuur op ministeries en bij bestuursorganen. Met goede wetgeving en uitvoering voorkom je rechtszaken. Maar er is nog geen begin zichtbaar van een nieuwe bestuurscultuur.”\n\nLees ook de Togacolumn: Grote kantoren kunnen sociale advocaten heus vooruit helpen\n\nFeiner maakt zich bovendien grote zorgen over ‘zijn’ sector die de afgelopen jaren is „uitgehold”. In sommige rechtsgebieden, zoals familierecht, kregen sociaal advocaten zo slecht betaald dat zij qua inkomen bijna zelf voor een sociaal advocaat in aanmerking kwamen. Sommige advocaten huurden een student in om via diens universiteitsaccount toegang te krijgen tot kostbare juridische databases. Gebrek aan perspectiefDe grootste zorg van Feiner is dat het aanbod sociaal advocaten opdroogt vanwege een gebrek aan perspectief. Op bijna 18.000 advocaten is er een ‘harde kern’ van zo’n 2.700 sociaal advocaten die jaarlijks minimaal 51 zaken behandelen, blijkt uit cijfers van de Raad van de Rechtsbijstand. Omdat de nieuwe aanwas stokt, advocaten om financiële redenen stoppen én vanwege de vergrijzing daalt het aantal sociaal advocaten sinds 2015 met honderden per jaar. Feiner: „Ik vrees dat er straks onvoldoende sociaal advocaten zijn. Mensen met een kleine portemonnee krijgen dan een hbo-jurist in een call-center van een rechtsbijstandsverzekeraar. Die moet het opnemen tegen de zwaar gespecialiseerde advocaat van woningcorporatie of de overheid. Dan ontstaat tweederangs recht.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":1,"cluster_id":48,"similar_texts":"text611"},{"id":"7","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/eindelijk-speelde-ik-weer-met-iemand-samen-in-plaats-van-alleen-a4059222#20210923-79820-206","title":"‘Eindelijk speelde ik weer met iemand samen, in plaats van alleen’","text":"Sufjan & Angelo Muzikanten-vrienden Sufjan Stevens en Angelo De Augustine keken elke avond horror- en actiefilms en maakten er een nieuw album met 14 prachtige liedjes over dat vrijdag 24/9 verschijnt. Voor Sufjan Stevens was het een terugkeer naar zijn roots, na een langdurige ‘elektronische’ periode.,De muzikanten Sufjan Stevens en Angelo De Augustine vertellen over hun gezamenlijke nieuwe album, via een driehoeks-zoom. De vragen komen uit Amsterdam, de antwoorden afwisselend uit Californië, van De Augustine, en uit een dorp in de staat New York, van Stevens. In dit duo is Stevens (46), de oudere leermeester, en De Augustine (zijn leeftijd wil hij niet noemen) de nieuwkomer. Zonder beeld (De Augustine houdt niet van camera’s), is niet duidelijk wie van de geïnterviewden aan het woord is. Sufjan Stevens biedt houvast: „Ik klink opgewekt, Angelo klinkt stoned.”\n\nDat De Augustine dromerig klinkt was al te horen op zijn solo-albums. De singer-songwriter vertelt in wankelende lettergrepen over zijn zielenroerselen, bij een sobere begeleiding.\n\nSufjan Stevens daarentegen, vertegenwoordigt de romantische en lyrische kant van het folkspectrum. Hij zingt met weelderige stembuigingen, en maakt uitgebreide instrumentaties. Stevens staat bekend om meer stijlen: in zijn bijna dertigjarige carrière heeft hij allerlei genres uitgeprobeerd. Begonnen met verhalende folk, leidde hij ook symfonieorkesten en werkte met uitsluitend elektronica. Sufjan Stevens denkt graag in concepten. Zo kondigde hij ooit aan dat hij over iedere Amerikaanse staat een album zou opnemen. Hij begon met zijn geboortestaat Michigan (2003), maar strandde na twee staten. Hij maakte het album Carrie & Lowell (2015) over de relatie tussen zijn moeder en zijn stiefvader, dat een van de hoogtepunten van zijn oeuvre zou blijken. Vorig jaar verscheen een reeks van vijf EP’s, met in totaal 48 nummers, bestaand uit meditatieve elektronica, geïnspireerd door de recente dood van zijn biologische vader.\n\nAls ik een nummer schrijf, is het alsof ik naar een film kijk. Als het goed gaat, tenminste\n\nSufjan Stevens muzikant\n\nEn toen kwam zijn vriend De Augustine op bezoek. De twee schreven voor de vuist weg een liedje. Dat ging zo soepel dat ze besloten een album op te nemen.\n\nAngelo De Augustine kwam een tijdje logeren in Stevens’ huis op het platteland. De liedjes schreven ze samen, componerend op een akoestische gitaar. „Zo ging ik terug naar mijn roots, zeg maar”, zegt Stevens. „Want in de periode hiervoor had ik met elektronische instrumenten gewerkt.”\n\nSimpel werken\n\nHet album Ascension (2020), zijn ‘synthipop-album’, maakte Stevens in zijn eentje, met een drummachine en synthesizers. „Het was een opluchting om weer banjo en akoestische gitaar te spelen, met Angelo.”\n\nOp de vraag waarom het een opluchting was, haalt Stevens diep adem en vuurt dan een reeks redenen af. „Het was fijn om op een simpele manier te werken. Om liedjes te schrijven met een akoestisch instrument, in plaats van elektronische apparatuur. Eindelijk speelde ik weer met iemand samen, in plaats van alleen. En ik vind het fantastisch om akoestische instrumenten te laten resoneren in een ruimte.”\n\nZo ontstond A Beginner’s Mind. In veertien prachtige liedjes versterken De Augustine en Stevens elkaars talent om omslachtige melodieën vloeiend te laten klinken. Uitdijende wendingen worden geolied door tegen elkaar opbiedende koortjes en zangdialogen. De verhalende toon van de nummers stamt uit folk, hun beider bakermat, maar de begeleiding is barok en uitvoerig.\n\nDe Augustine werkte voor het eerst met iemand samen. „Gelukkig met een gelijkgestemde ziel, die net zoveel belang hecht aan de juiste woorden en de melodie als ik.”\n\nStevens bedacht ook nu een ‘thema’ van het album: zijn eigen favoriete films. „Toen Angelo bij me was, hadden we een duidelijke indeling: we werkten overdag, ’s avonds keken we films. Horror, actie, klassiekers, sciencefiction, B-films, van alles.”\n\nFilmische liedjes\n\nStevens houdt van horror. De Augustine niet: „Ik vind horror eng. Bij Evil Dead was ik bang.” Verwijtend: „Jij zei toen ‘Dat huis waar al die mooie mensen vermoord werden, is precies zo’n huis als dit’.”\n\nStevens lacht. „Ik hou van films met aliens en monsters. Sterker nog, ik ben er aan verslaafd. Horror is mijn junk food.”\n\nZe besloten om de teksten van de liedjes te baseren op films. Zo is de tekst van ‘Back To Oz’ geïnspireerd door Return To Oz, ‘Murder And Crime’ door Mad Max en ‘The Pillar of Souls’ door Hellraiser. Naar de films wordt meestal op een associatieve manier verwezen, en soms letterlijk, zoals het personage ‘Clarice’ in ‘Cimmerian Shade’ – gebaseerd op The Silence of the Lambs.\n\n„Liedjes hebben van zichzelf al een filmische kwaliteit”, zegt Stevens. „Als ik een nummer aan het schrijven ben, is het alsof ik naar een film kijk. Als het goed gaat, tenminste.”\n\nDe twee muzikanten deden research naar de films, en kwamen daarbij bijzondere woorden tegen. De Augustine: „Soms archaïsch, soms specialistisch. We wilden die woorden in de teksten inpassen.” Termen als ‘Cimmerian’ (een vroeg-Europees ruitervolk), ‘autogynophilia’ (mannelijke seksuele opwinding bij de gedachte van zichzelf als vrouw) en ‘sentry’ (cipier), hebben, zegt De Augustine, een sensuele kwaliteit. Al moesten ze puzzelen op het metrum.\n\nDe twee muzikanten zijn goed in het bedenken van melodieën. De vraag is wanneer een melodie in hun ogen geslaagd is. Volgens De Augustine bestaan er geen goede of slechte melodieën, bij hem gaat het om een „instinctieve waardering” voor een bepaalde notensequentie.\n\nStevens noemt het „een gevoel van verrassing” dat hem overvalt. „Als ik verrast ben door mijn eigen liedje, ben ik op de goede weg.” Bij A Beginner’s Mind had hij veel van die momenten. „In bijna elk nummer gebeurde iets onverwachts. We ontdekten nieuwe intervallen, of een andere manier om onze stemmen te laten samenklinken. Muziek is als een wiskundig probleem dat je oplost: chaos organiseren tot een harmonisch geheel. En dat op meerdere niveaus: esthetisch, emotioneel, technisch.”\n\nOns driehoeksgesprek loopt ten einde. In Californië is het ochtend, in de staat New York al middag. De Augustine gaat ontbijten, Stevens gaat de tuin in. Sinds zijn verhuizing naar het platteland is hij een echt buitenmens, zegt hij. „Ik draag afgeknipte broeken en Crocs. En mijn laatste grote aanschaf? Een tractor.”\n\nHet album A Beginner’s Mind verschijnt vrijdag 24 sept bij Konkurrent. Inl: konkurrent.nl\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":61,"similar_texts":"text496"},{"id":"8","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=429dab3b22a7072c5292#/pages/24-25","title":"’AH slaat slag met aankoop deen-supermarkten’","text":"’AH slaat slag met aankoop deen-supermarkten’\n\nDe eerste klanten betreden de Albert Heijn in Avenhorn. \n\nFOTO \n\nAH\n\ndoor Ertan Basekin\n\nAVENHORNAlbert Heijn heeft met de overname van 38 winkels van supermarktketen Deen goede zaken gedaan, zeggen deskundigen. De grootgrutter vergroot daarmee zijn aanwezigheid in delen van Noord-Holland.\n\n„Dit is een enorme slag in de concurrentiestrijd met Jumbo”, zegt Dirk Mulder, sectorbankier handel en retail bij ING. \n\nVolgens Laurens Sloot, hoogleraar retailmarketing aan de Rijksuniversiteit Groningen, is Albert Heijn altijd al sterk aanwezig geweest in Noord-Holland. „Maar met deze overname kan de supermarktketen filialen openen in dorpen, steden en wijken waar ze nog niet aanwezig zijn. En daarmee slaan ze hun slag in de strijd met Jumbo.”\n\nDe overname van de Deen-supermarkten werd vorige week afgerond. Van de 80 Deen-winkels gaan 38 filialen naar Albert Heijn, 23 naar Vomar Voordeelmarkt en 19 naar DekaMarkt. Albert Heijn neemt ook het distributiecentrum in Hoorn en de bloemencentrale over. De grootgrutter uit Zaandam krijgt er in één klap 4700 werknemers bij.\n\nOmgebouwd\n\nHet is de bedoeling dat de 38 winkels zo snel mogelijk worden omgebouwd. „We gaan ervan uit dat de winkels binnen een aantal weken zijn verbouwd”, zei ceo Marit van Egmond tijdens de opening van de eerste omgebouwde Deen-winkel in Avenhorn.\n\nVan Egmond: „Door deze overname kunnen we verder groeien, vooral in West-Friesland. We openen nieuwe winkels in Hoorn, Medemblik, Zwaag en Volendam, maar ook bijvoorbeeld in Lelystad.”\n\nVan de Deen-winkels is na de verbouwing nauwelijks iets terug te zien, behalve de bloemenafdeling, enkele lokale verse producten en de knoflooksaus.\n\nHoogleraar Sloot noemt het logisch dat Albert Heijn samen met Vomar en DekaMarkt de Deen-winkels overneemt. „Op die manier kunnen de partijen kijken in welke gebieden of steden ze nog niet aanwezig zijn. Albert Heijn gaat niet nog een winkel bouwen in dezelfde buurt.”\n\nSectorbankier Mulder verwacht de komende jaren meer overnames in de supermarktbranche. „We hebben onlangs ook al de fusie tussen Coop en Plus gehad en nu de overname van Deen. Supermarkten zullen de komende jaren veel meer investeringen moeten doen als het gaat om automatisering en duurzaamheid. Dat wordt voor kleinere partijen steeds lastiger om alleen te doen.”\n\nSalaris\n\nDe voormalige werknemers van Deen blijven voor het overgrote deel in dienst van Albert Heijn. Van Egmond benadrukt dat de medewerkers hetzelfde salaris behouden. „De berichten dat zij minder loon krijgen, zijn pertinent onjuist.”","intensity":0,"negativity":1,"cluster_id":17,"similar_texts":"text431"},{"id":"9","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=796099b149e3ec7fa974#/pages/30-31","title":"’Bergkampiaans’ hoogtepunt in Kuip","text":"’Bergkampiaans’ hoogtepunt in Kuip\n\nBryan Linssen maakt op fenomenale wijze de 2-0 voor Feyenoord tegen SC Heerenveen. Zijn hakbal treft doel. \n\nFOTO ANP/HH\n\n❮❯\n\nLinssen laat Legioen Feyenoord genieten van jubileumtreffer\n\nROTTERDAM Omdat hij geen Dennis Bergkamp heet, gaat het honderdste Eredivisie-doelpunt van Bryan Linssen niet de wereld over. Maar zijn jubileumtreffer namens Feyenoord tegen SC Heerenveen (3-1) was werkelijk van Bergkampiaanse schoonheid. \n\nIn de 58e minuut bij een 1-0 voorsprong (Guus Til) tegen Heerenveen hakte de spits van Feyenoord de harde voorzet van Alireza Jahanbakhsh bewust achter zijn standbeen. Toen Linssen omkeek, zag hij zijn ’kunststoot’ zo via de paal in de verre hoek van het doel verdwijnen. „Een doelpunt in stijl en een belangrijke”, reageerde Linssen na afloop van buiten koeltjes, maar van binnen jubelend. „Zoiets gebeurt gewoon, maar het blijft een heel mooi doelpunt en een mooie mijlpaal.”\n\nLinssens treffer leek de Friezen op de knieën te brengen, maar een fraaie tegentreffer van Joey Veerman - een krul in de kruising na een kapbeweging - gaf Heerenveen energie om voor de gelijkmaker te gaan. Til zorgde met zijn tweede doelpunt vlak voor tijd voor opluchting aan Rotterdamse zijde. De zondagse zege op PSV bleek niet voor niets en met een wedstrijd minder gespeeld blijft Feyenoord op plaats vier in het spoor van Ajax en PSV. \n\nTien jaar deed Limburger Linssen erover om de magische grens van 100 te halen. Het begon ooit voor VVV-Venlo tegen RKC. Via Heracles Almelo, FC Groningen en Vitesse kwam bij Feyenoord de mijlpaal langzaam in zicht. Vorig seizoen kende de 30-jarige aanvaller een moeizame start in De Kuip. Eind december 2020 ging hij voor het eerst los tegen uitgerekend Heerenveen. Hij tekende toen voor een glaszuivere hattrick.\n\nUiteindelijk maakte Dick Advocaat een spits van Linssen en zag hij hem achtmaal scoren. Ook onder Slot is het werkpaard eerste keus voor de spitspositie, hoewel Feyenoord op de valreep Cyriel Dessers naar De Kuip lokte als beoogde puntspeler. Vooralsnog houdt Linssen de Belg uit de basis. Alhoewel de Limburger niet helemaal onomstreden is. Uit tactische overwegingen hield Advocaats opvolger Slot hem buiten de basis tegen PSV. Maar eenmaal ingevallen, scoorde Linssen in Eindhoven zijn 99e. Dat was al een hele fraaie, maar aan de 100e kon die niet tippen. \n\nHet lukte Heerenveen dus opnieuw niet om punten uit Rotterdam te kapen. Terwijl trainer Johnny Jansen wel een kant-en-klaar-plan had om te stunten. Het eerste kwartier overleven en dan Feyenoord verrassen door brutaal de aanval te kiezen. Na de stunt tegen PSV drie dagen eerder kozen de Rotterdammers inderdaad voor een stormachtig begin. Daarom was het voor Heerenveen frustrerend dat de ploeg al in de twaalfde minuut op achterstand kwam. Omdat twee levensgrote kansen niet besteed waren aan Siem de Jong bleef het tot de rust 1-0. \n\nDat doelpunt van Til kwam voort uit een schitterende aanval, die met een machtige run werd opgezet door de Noorse rechtsachter Marcus Pedersen. Jahanbakhsh was het tussenstation, alvorens Pedersen de bal vanaf de achterlijn terugtrok op Til, die simpel raak schoot. Tegen PSV voerde hij trekkend en sleurend in de spitspositie een verloren strijd tegen het duo Ramalho-Obispo en maakte na 69 minuten leeggestreden plaats voor Linssen. Tegen Heerenveen-thuis startte de kleine spits weer in de basis met Til achter hem. \n\nDe omzetting van trainer Arne Slot betaalde zich maximaal uit. De dubbelslag van Til en de honderdste van Linssen resulteerden in een terechte 3-1 overwinning. Zo was de zege op PSV niet voor niets geweest en komt zaterdag NEC langs in De Kuip. Opnieuw zullen de Feyenoorders dan veel energie moeten leveren voor de winst. „Het is zwaar, maar winnen maakt het makkelijker”, aldus captain Jens Toornstra.\n\nFeyenoord-SC Heerenveen 3-1 (0-1). 12. Til 1-0, 60. Linssen, 2-0, 82. J. Veerman 2-1, 88. Til 3-1. Scheidsrechter Van den Kerkhof. Gele kaarten: Malacia (Feyenoord), Musaba, van Ewijk (SC Heerenveen).\n\nHeerenveen slaagt er weer niet in om punten te kapen uit Rotterdam","intensity":0,"negativity":0,"cluster_id":64,"similar_texts":"text734"},{"id":"10","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=37994f5ef465117adc51#/pages/8-9","title":"’Kunstdief Henk B. naar politie’","text":"’Kunstdief Henk B. naar politie’\n\nOp 15 augustus renden twee mannen met het schilderij De Voorzaan en de Westerhem van Monet (inzet) naar buiten. Omstanders wisten de roof te verhinderen. \n\nFoto ANP/HH\n\n❮❯\n\nMan ontvreemdde in 2002 twee Van Goghs uit het museum in Amsterdam\n\ndoor John van den Heuvel en  Mick van Wely\n\nZAANDAM Een spectaculaire ontwikkeling in de zaak rond de mislukte roof van een schilderij van Monet uit het Zaans Museum op 15 augustus. Een van de voortvluchtige verdachten heeft zich dinsdagavond gemeld bij de politie. Het is de man die in 2002 twee Van Goghs roofde in Amsterdam.\n\nDat melden verschillende bronnen uit het criminele circuit aan De Telegraaf. De politie Noord-Holland bevestigt dat een 49-jarige Amsterdammer zich heeft gemeld voor de roof en dat hij is aangehouden. Of het Henk B. is wil de politie om privacyredenen niet zeggen. Kunstdetective Arthur Brand daarentegen bevestigt wel dat het om Henk B. gaat.\n\nOp 15 augustus renden twee mannen met het schilderij De Voorzaan en de Westerhem van de Franse kunstschilder Claude Monet uit het Zaans Museum naar buiten. Een van de twee loste schoten met een vuurwapen. Omstanders wisten de roof te verhinderen. Het schilderij bleef achter, maar de rovers ontkwamen.\n\nDinsdagavond gaf Henk B. zich aan bij de politie Noord-Holland. Een uitermate brisante ontwikkeling in een even bijzondere zaak. Henk B. was een van de twee mannen die verantwoordelijk waren voor misschien wel de meest bekende kunstroof in Nederland. \n\nVan Gogh \n\nIn 2002 stalen B. en Okkie Durham twee werken van Van Gogh uit het Van Gogh museum in Amsterdam. Met een grote moker sloegen ze een ruit in op de eerste verdieping, waarna ze de twee schilderijen van de muur trokken. De rovers lieten zich aan een touw via een vlaggenmast van het dak zakken en gingen er vandoor. Ze werden gepakt door onder meer een achtergelaten petje waarop dna van Durham zat.\n\nDe schilderijen werden later bij de onlangs in Dubai opgepakte Italiaanse maffiabaas Raffaele Imperiale aangetroffen en teruggebracht naar Amsterdam. Henk B. werd in 2004 veroordeeld tot 3,5 jaar celstraf en het betalen van een schadevergoeding van 350.000 euro. Octave ’Okkie’ Durham werd een jaar eerder eveneens tot 3,5 jaar cel veroordeeld en moest hetzelfde bedrag betalen.\n\n„Het gerucht ging al langer dat het Henk B. was. Er waren twee Van Gogh-rovers. Een ervan belandde op het juiste pad, dat was Okkie. Met de ander liep het slechter af”, zegt kunstdetective Brand. \n\nWat zou Henk B. ertoe hebben bewogen om opnieuw een roof te plegen? Brand: „Er is recent weer vanuit de zware georganiseerde misdaad het verzoek gedaan om kunst te stelen, zodat die kan worden ingezet als ruilmiddel voor strafkorting. Ik vermoed dat Henk B. hierom het werk probeerde te roven. Het verzoek in de onderwereld zou gedaan zijn door een zeer bekende, internationaal opererende crimineel.”\n\nKunstwerken zijn geliefd bij criminelen. Ze worden gebruikt om te onderhandelen over strafkorting of gebruikt als onderpand bij drugsdeals. In 2020 werden twee schilderijen van Van Gogh en Frans Hals geroofd uit musea. \n\nDe werken zijn nog steeds niet teruggevonden. Tegen een opgepakte verdachte, Nils M., eiste justitie twee weken geleden twaalf jaar celstraf.\n\nDe politie Noord-Holland doet nog onderzoek naar de tweede, voortvluchtige rover. Iwan Appel, de advocaat van B., heeft woensdagmiddag bevestigd dat zijn cliënt vastzit, maar wil er verder niets over zeggen.\n\nMeest bekende kunstroof in Nederland","intensity":0,"negativity":2,"cluster_id":14,"similar_texts":"text686"},{"id":"11","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=9336b3e7d27ffe2e56e5#/pages/34","title":"’Maarten was een typische Van Gaal-speler’","text":"’Maarten was een typische Van Gaal-speler’\n\nMaarten Martens zet in het kampioensjaar van AZ Rogier Meijer van De Graafschap op het verkeerde been.\n\nVELSEN-ZUID Louis van Gaal, op Sportpark Schoonenberg voor één avond coach van Telstar, vindt het leuk om Maarten Martens weer eens te zien en te spreken. De hoofdtrainer van tegenstander Jong AZ speelde drie seizoenen in Alkmaar onder Van Gaal. „Hij was één van mijn favoriete spelers, een typische Van Gaal-speler bovendien. Maarten kon op meerdere posities spelen”, aldus de gewezen succescoach van AZ.\n\nMartens diende in het seizoen dat AZ de landstitel veroverde (2008-2009) als verkapte linkerspits ook het vuile werk voor Mounir El Hamdaoui op te knappen, herinnert Van Gaal (70) zich. „Er zijn spelers die je moet ontzien, dan verhoog je het teambelang”, legt hij uit. „Maarten was een speler die dat gewoon deed en dat was heel knap. Hij cijferde zichzelf weg voor het team. Hij had daar in die tijd best wat moeite mee, maar deed het toch. Én met verve. Ik denk zelfs dat we dankzij hem kampioen zijn geworden.”\n\nOf de oude meester een trainer in zijn voormalig pupil heeft gezien? „Als je zag hoe hij die dubbelfunctie uitoefende, dan moet je wel een goede oriëntatie hebben”, stelt de huidige bondscoach van Oranje. „Maar hij was een bescheiden persoonlijkheid en is bovendien een Belg. Die zijn over het algemeen heel bescheiden, vind ik. Dat mag ik zeggen, omdat ik vier jaar in België (bij Royal Antwerp, red.) heb gevoetbald.”\n\nEn als voetbalcoach moet je niet al te bescheiden zijn, weet Van Gaal, die ook de scepter zwaaide bij Ajax, FC Barcelona, FC Bayern München en Manchester United, als geen ander. Tijdens een speciaal ingelaste persconferentie in het BUKO Stadion: „Als trainer moet hij wel extraverter zijn. Maar dat zal Maarten ongetwijfeld ontwikkeld hebben.”","intensity":0,"negativity":0,"cluster_id":42,"similar_texts":"text327"},{"id":"12","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=208cef404e6350e03c42#/pages/32","title":"’Rood’ FC Groningen verliest het hoofd","text":"’Rood’ FC Groningen verliest het hoofd\n\nFC Groningen-speler Mike te Wierik krijgt van scheidsrechter Allard Lindhout in de 36e minuut de rode kaart voorgeschoteld.\n\nFOTO Orange Pictures  \n\n\n❮❯\n\nVoor tweede keer in vier dagen Eredivisie-duel gestaakt\n\ndoor Jeroen Kapteijns\n\nGRONINGEN FC Groningen had het betere van het spel in de thuiswedstrijd tegen Vitesse, toen het vlak voor rust in een tijdsbestek van tien minuten helemaal misging voor de ploeg van trainer Danny Buijs. De thuisploeg incasseerde achter elkaar twee rode kaarten en een tegengoal. De frustraties liepen zo hoog op, dat voor de start van de tweede helft Vitesse-doelman Markus Schubert op zijn hoofd geraakt werd door een volle beker bier. Daarop besloot scheidsrechter Allard Lindhout de wedstrijd te staken voor een afkoelingsperiode. FC Groningen kwam de tumultueuze fase in het duel niet meer te boven (0-1).\n\nEn zo werd voor de tweede keer in vier dagen tijd een Eredivisie-wedstrijd gestaakt vanwege het gooien van voorwerpen uit het publiek. Afgelopen zaterdag gebeurde dat al bij FC Utrecht-RKC Waalwijk.\n\nEr leek aanvankelijk geen vuiltje aan de lucht voor FC Groningen. De thuisploeg had het betere van het spel en kreeg via Cyril Ngonge en Jørgen Strand Larsen prima kansen, waar Vitesse aanvallend machteloos was. Vitesse-trainer Thomas Letsch had Oussama Tannane nog maar eens gepasseerd, maar zonder de creatieve middenvelder waren de Arnhemmers weer een tandeloze tijger. \n\nVitesse kreeg bijval vanuit onverwachte hoek. In de 36e minuut werd scheidsrechter Allard Lindhout door VAR Pol van Boekel geattendeerd op een overtreding van Mike te Wierik op Vitesse-speler Loïs Openda. Na het zien van de beelden besloot Lindhout rood te trekken. Al de tweede rode kaart van Te Wierik in dit prille seizoen, want tegen SC Heerenveen kreeg hij twee gele kaarten en dus rood.\n\nHet zou nog erger worden voor FC Groningen, want nadat Yann Gboho met zijn tweede seizoensgoal de score had geopend voor Vitesse, verloor Daniël van Kaam zijn hoofd. Om Vitesse-spits Nikolai Frederiksen een vrije doortocht richting de 0-2 te beletten dook de FC Groningen-speler naar de bal en smashte die weg. Lindhout kon niks anders doen dan een tweede rode kaart trekken. \n\nOp dat moment zeilden er al vele plastic bekers van de tribune naar beneden, maar Lindhout zag nog geen aanleiding om in te grijpen. Dat veranderde toen Schubert aan het begin van de tweede helft naar de grond ging na geraakt te zijn door een volle beker bier. Zijn ploeggenoten stormden massaal richting het vak, waardoor een onrustige situatie ontstond. Lindhout besloot prompt de wedstrijd te staken. ,,Ik liep naar de ballenjongen om de bal te vragen en toen kreeg ik ineens iets hard op mijn hoofd gegooid. Het deed ontzettend pijn”, aldus Schubert, die na behandeling groen licht kreeg van de arts om de wedstrijd te vervolgen. \n\nBijzonder genoeg had Vitesse het na de hervatting meer dan lastig met het Groningse negental. De bevrijdende tweede goal bleef uit, maar met de nodige moeite bracht Vitesse toch de zege over de meet, waardoor de Arnhemmers zich weer in het linkerrijtje hebben gemeld. FC Groningen blijft in de onderste regionen met slechts één zege uit de eerste zes speelronden.\n\nFC Groningen-Vitesse 0-1 (0-1). 45+3. Gboho 0-1. Scheidsrechter Lindhout. Gele kaarten: Bero, Tannane. Rode kaarten: Te Wierik, Van Kaam (FC Groningen).\n\nSupporters misdragen zich, \n\nTe Wierik weer uitgesloten","intensity":0,"negativity":0,"cluster_id":55,"similar_texts":"text438"},{"id":"13","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=d4ee90e3ddd61d576fe3#/pages/32","title":"’Show’ Brunswijk (60) krijgt staartje","text":"’Show’ Brunswijk (60) krijgt staartje\n\nDe Zuid-Amerikaanse voetbalbond Concacaf stelt een onderzoek in naar een bizar optreden van de Surinaamse politicus Ronnie Brunswijk, die dinsdag op 60-jarige ineens opdook in de opstelling van Inter Moengotapoe. Brunswijk, tevens eigenaar van de club, deed mee in de internationale wedstrijd tegen CD Olimpia uit Honduras. Hij zou bovendien geld hebben uitgedeeld in de kleedkamer van de tegenstander.\n\nConcacaf zegt extreem bezorgd te zijn over het opduiken van beelden op sociale media, waar ’zaken te zien zijn die de integriteit van de sport aantasten’. Brunswijk kon een nederlaag (0-6) niet voorkomen. Hij stond samen met zijn zoon Damian in de aanval.","intensity":0,"negativity":0,"cluster_id":12,"similar_texts":"text219"},{"id":"14","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=e8f10d03546fa80f2aeb#/pages/14-15","title":"’Te veel schandalen SPD’er Scholz’","text":"’Te veel schandalen SPD’er Scholz’\n\nVolker Bouffier, een van de partijmastodonten van de CDU, zegt vol vertrouwen te zijn.\n\nFOTO \n\nANP/HH\n\n❮❯\n\nPartij Angela Merkel ziet nog steeds kansen \n\nBERLIJN De grand old man van de Duitse conservatieven geeft, luttele dagen voor de verkiezingen, de hoop niet op. Premier Volker Bouffier van Hessen is ervan overtuigd dat zijn CDU-lijsttrekker Armin Laschet ondanks tegenvallende peilingen toch gaat winnen. „Enquêtes maken geen indruk, dat zijn slechts momentopnames.”\n\nBouffier (69), een conservatief van de oude stempel met zware rokersstem, wil niet geloven dat de linkse rivaal Olaf Scholz van de SPD de langjarige kanselier Angela Merkel gaat opvolgen. „De peilingen voor Scholz kloppen niet. Vaak blijkt dat de CDU het in werkelijkheid beter doet.”\n\nEn aan Scholz als vice-kanselier, federaal minister van Financiën en oud-burgemeester van Hamburg kleven volgens hem te veel schandalen: „Alles wat niet goed loopt, drukt Scholz weg. Dat mag niet. Wie een land wil regeren, kan niet zeggen dat alles alleen goed loopt.”\n\nG20-rellen\n\nScholz was als stadsvader van Hamburg verantwoordelijk voor de veiligheid tijdens de dagenlange G20-rellen in 2017: „Het was bijna burgeroorlog in Hamburg, met urenlange plunderingen. En Scholz zei vooraf dat de veiligheid een makkie was, een havenfeestje.” Bouffier is teleurgesteld: „Het thema binnenlandse veiligheid wordt nu niet aangesproken.”\n\nWarburg\n\nVerder vindt Bouffier – al jaren de sterke man in deelstaat Hessen, met als hoofdstad de belangrijke bankenmetropool Frankfurt am Main, waar ook de Europese Centrale Bank zetelt – de linkse Scholz ronduit onbetrouwbaar. Want de SPD’er liet een sjoemelend geldhuis tientallen miljoenen euro’s belastingschuld kwijtschelden.\n\n„Herr Scholz beantwoordt belangrijke vragen omtrent de Warburg-bank niet. Als minister is hij verantwoordelijk voor miljarden die de belastingdienst niet kon innen.” Het is echter de vraag of de Duitse kiezers zich deze affaire nog herinneren.\n\nBouffier: „Ik maak me geen illusies. Het wordt een spannende verkiezingsrace. Ik voel dat de CDU strijdlustig is.” Maar Merkels regeringspartij is steeds minder populair. „We hebben het moeilijk.” En er is ruzie met zusterpartij CSU: „Het zou beter zijn als we goed samenwerkten.” Die mede-regeringspartij verklaarde deze week dat met een andere kandidaat dan Armin Laschet meer succes geboekt kon worden.\n\nPeilingen\n\nDe slechte peilingen wuift Bouffier weg: „Dat vind ik niet zo belangrijk. Ik loop al lang mee. Niemand imponeert mij met headlines. Maar het wordt spannend. Het komt op een paar procenten aan.”","intensity":2,"negativity":0,"cluster_id":10,"similar_texts":"text38"},{"id":"15","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=ac419664922b8933c884#/pages/46-47","title":"’Wil weten wat met dochter is gebeurd’","text":"’Wil weten wat met dochter is gebeurd’\n\nMarion van Hal houdt het gruwelijke vermoeden dat haar dochter Sabrina Oosterbeek uiteindelijk terecht is gekomen op de vuilstort in Zuidoost. \n\nFOTO MARCEL ANTONISSE\n\nAdvocaat Sébas Diekstra staat sinds het hoger beroep de zus van Sabrina Oosterbeek bij. \n\nFOTO ANP/HH \n\nHet terrein waar de Signi-hond aansloeg bij een vuilniscontainer.\n\nFOTO \n\nFAMILIE OOSTERBEEK \n\nDe Signi Zoekhonden vonden de afgelopen zestien jaar zowel nationaal als internationaal 423 personen, al dan niet levend.\n\nFOTO SIGNI ZOEKHONDEN \n\nAdvocaat Wendy van Egmond staat de familie Oosterbeek al sinds de vermissing van Sabrina bij. \n\nFOTO ANP/HH\n\n❮❯\n\nFamilie Oosterbeek hoopt dat hof spoor Signi-honden wil opnemen in dossier\n\nDe familie van Sabrina Oosterbeek kijkt met grote bezorgdheid naar het hoger beroep tegen Sjonny W. dat vrijdag start. Het Openbaar Ministerie zal voorhouden dat ieder spoor ontbreekt van de Amsterdamse, die sinds 8 maart 2017 vermist wordt. Signi Zoekhonden, die zowel levende als dode mensen opsporen, sloegen echter in de zomer van dat jaar al aan bij de stort in Zuidoost. De familie doet nu een laatste oproep om dat spoor te onderzoeken. Moeder Marion: „Ik wil weten wat er met mijn dochter is gebeurd.” \n\nMascha de Jong\n\nSjonny W. is in 2019 veroordeeld tot 14 jaar en tbs met dwangverpleging voor het doden van de Roemeense straatprostituee Mirela Mos in 2004. Zij werd in november van dat jaar in stukken gesneden in vuilniszakken gevonden. Het dna van Sjonny W. werd aangetroffen op de knoop van een van de vuilniszakken.\n\nUitspraak dubbel\n\nMaar de rechtszaak twee jaar geleden ging over het lot van nog twee jonge vrouwen. Monique Roossien en Sabrina Oosterbeek, die ook aan de zelfkant van de maatschappij leefden, zouden op vergelijkbare wijze door Sjonny W. zijn omgebracht. Roossien in 2003 en Oosterbeek in 2017. In deze zaken sprak de rechtbank de nu 48-jarige klusjesman vrij. \n\nVoor de nabestaanden van Roossien en Oosterbeek was de uitspraak dubbel. Sjonny W. werd in hun geval niet gezien als moordenaar, maar hij kreeg wel een zware straf opgelegd. Nu twee jaar later het hoger beroep dient, heerst de angst dat er nooit duidelijkheid zal komen over het lot van deze vrouwen. Moeder Marion van Hal van Sabrina Oosterbeek: „Ik snap niet waarom er door de politie niet is gekeken naar wat de Signi-honden vonden aan sporen. Wij blijven nu altijd het idee houden dat Sabrina naar de vuilstort in Zuidoost werd gebracht. Dat is vlakbij waar Sjonny woonde.” \n\nHet achterblijven met vragen is slopend voor de familie. Marion van Hal: „Ik word gek van al die gedachten. Het spookt de hele tijd in mijn hoofd. Is zij daarnaartoe gebracht? Ik hoop dat het onderzoek met de Signi-honden in het hoger beroep serieus wordt meegewogen. En dat de vraag aan Sjonny W. wordt gesteld of hij mee wil werken aan dat onderzoek. Als hij niks te verbergen heeft, moet dat toch geen moeite zijn?”\n\nDe familie benaderde de non-profitorganisatie met speurhonden al vrij snel na de verdwijning van Sabrina Oosterbeek. De laatste keer dat zij levend werd gezien, was in de lift in haar flat Geldershoofd in Zuidoost. Daar stond ze met haar fiets. Deze werd de volgende dag voor het huis van Sjonny W. aangetroffen. Op camerabeelden is vastgelegd dat hij haar fiets met fietssleutels erin een paar honderd meter verplaatste.\n\nDe honden gingen in april aan de slag. In eerste instantie leek de focus op de Gaasperplas te liggen, maar op 2 juli 2017 – bij gunstige weersomstandigheden en warmere temperaturen – maakte een hond de afslag naar het afvalpunt op de Meerkerkdreef. Hij wilde het terrein op, maar dat bleek gesloten. Over het toegangshek bleek het gemakkelijk klimmen.\n\nGrofvuilcontainer\n\nDe begeleider van de hond wachtte echter netjes op toestemming van de beheerder. De volgende dag liep de hond vanuit de eerdergenoemde poort richting een verrijdbare trap. Daarna volgde de hond het spoor naar een grofvuilcontainer en sloeg aan. Twee lijkenhonden deden niet veel later, onafhankelijk van elkaar, precies hetzelfde. Moeder Marion van Hal: „Dat schreeuwt toch om antwoorden?”\n\nSigni Zoekhonden werkt met allerlei professionals. In een opgemaakt rapport komt naar voren, dat het spoor naar de grofvuilcontainer een mogelijke aanwijzing is naar het wegmaken van het lichaam van Sabrina. Lijksporen kunnen goed gevonden worden onder een container, zo staat er beschreven, omdat containers vaak poreus zijn aan de onderkant.\n\nAlle bevindingen van Signi werden vier jaar geleden overgedragen aan rechercheurs van de politie. Terwijl de politie met man en macht zocht naar Sabrina Oosterbeek rond en in de Gaasperplas, werd het speurwerk van de honden echter opzij gelegd.\n\nUit het rapport van de onderzoekers van de Signi-zoekhonden blijkt: „De recherche is wel geweest naar de stortplek van de gemeente, maar de mening leefde dat het afnemen van vingerafdrukken of dna niet meer tot de mogelijkheden behoorde. Er zou te veel tijd zitten tussen de vermissing van Sabrina en de aanwijzingen van de honden.”\n\nEsther van Neerbos van Signi Zoekhonden had het graag anders gezien. „De hond was nooit eerder tijdens andere zoekacties of trainingen bij het afvaldepot uitgekomen. Dit was dus een compleet nieuwe situatie voor hond en begeleiders, wat de keuze van de hond extra onderstreept.”\n\nMoeizame relatie\n\nDe relatie tussen politie en Signi Zoekhonden blijkt al langer een moeizame. Een woordvoerder vanuit het Openbaar Ministerie legt uit: „Vanuit de politie wordt anders gekeken naar de bruikbaarheid van de resultaten van het onderzoek door Signi.” De politie verkiest andere methoden. „De politie was er toen en is er nu nog steeds op gebrand om Sabrina te vinden”, wil de woordvoerder benadrukken dat de zoektocht al die tijd uitermate serieus is genomen. \n\nVan Neerbos vertelt dat de Signi-honden de afgelopen twee weken ook weer drie mensen opspoorden. „Een Nederlandse vrouw in Hongarije, een man in de buurt van Enschede en een in Deventer.” Zij wijst erop dat in de afgelopen zestien jaar 423 personen, al dan niet levend, werden teruggevonden, zowel nationaal als internationaal.\n\nDe andere kant is dat er ook zoektochten zijn die niets opleveren. Zo is er bijvoorbeeld zonder resultaat gespeurd naar de sinds 2018 vermiste Sumanta Bansi. De Signi-honden sloegen aan in het recreatiegebied De Hulk bij Scharwoude, maar de politie vond daar vooralsnog niks.\n\nEen uitspraak van het gerechtshof Arnhem-Leeuwarden uit 2017 toont echter aan dat de rechterlijke macht op z’n tijd wel degelijk waarde hecht aan de bevindingen met Signi-honden. Moeder Marion van Hal van Sabrina Oosterbeek: „De politie in Amsterdam zou moeten aanvoelen dat dit voor ons een hele belangrijke aanwijzing is. En dat wij dit graag onderzocht hadden willen hebben.”\n\n’Onverteerbaar’\n\nDe advocaten van de familie Oosterbeek, Wendy van Egmond en Sébas Diekstra, hebben zich tot het hof gewend. Het OM heeft in twee instanties geweigerd het rapport toe te voegen aan het dossier. Hopelijk denkt het hof daar alsnog anders over. Van Egmond en Diekstra betogen: „Het is onverteerbaar voor de familie dat de verdachte is vrijgesproken voor onder meer de zaak van Sabrina. Feit is dat er vanaf de vroege ochtend van 8 maart 2017 taal noch teken van Sabrina Oosterbeek is vernomen. De constatering dat Sabrina levenloos op de vuilstortplaats terecht is gekomen, via het hek aan de zijkant en met een mobiele trap, kan nadere invulling geven aan de tijdlijn en in ieder geval vergroting van de aannemelijkheid dat zij door een misdrijf om het leven gekomen moet zijn.”\n\nHet is in een laat stadium. De eerste getuigenverhoren in het hoger beroep vonden afgelopen vrijdag reeds plaats. Drie betrokkenen moesten diep in hun geheugen graven, namelijk rond de tijd dat Mirela Mos vermist raakte in 2004: de deurwaarder, die vlak erna het huis van Sjonny W. op het Spreeuwenpark in Noord ontruimde, een man die in het weekend van haar vermissing seks had met Mos en de ex-vrouw van Sjonny W.\n\nDe ex-echtgenote, die in 2001 na een huwelijk van 5,5 jaar van hem scheidde, had het zichtbaar moeilijk tijdens het getuigenverhoor. Ze moest meerdere keren huilen. De vrouw was door een hel gegaan tijdens haar huwelijk met Sjonny W. Hij zou volgens haar vreemdgegaan zijn bij het leven. Zelfs na de scheiding bleef hij haar manipuleren. Ze voelde zich afhankelijk van hem en hoopte, tegen beter weten in, dat het goed zou komen.\n\nSpatten op de muur\n\nVlak voor de ontruiming van het Spreeuwenpark kwam zij bij hem thuis om weer te praten. Ze kende het huis op haar duimpje, want ze woonde daar tijdens het huwelijk. „Het stonk er vreselijk. Sjonny zei dat die geur van het balkon kwam, waar vuilniszakken stonden. Het was of er iets aan het rotten was. Heel intens”, vertelde zij aan de raadsheren van het hof. De ex-vrouw liep toentertijd langs de slaapkamer en daar vielen haar een paar dingen op. „De vloerbedekking was weg en op de muur, die ik zelf ooit paars had geverfd, zag ik allemaal spatten. Best wel hoog ook. Je denkt niet meteen het ergste. Het zal wel koffie zijn of zo, dacht ik op dat moment.”\n\nOok in de kamer zijn stukken laminaat weg. „Ik vroeg ernaar, maar kreeg geen antwoord. Na ongeveer een half uur ben ik daar weggegaan met een heel raar gevoel. Die relatie klopte nooit en dat gevoel had ik weer. Ik bleef met veel vragen zitten. Wat ik ook nog weet, was dat hij met me meeliep naar de pont. Nooit geweten waarom hij dat deed.”\n\nSjonny W. hoorde het afgelopen vrijdag onbewogen aan. Hij liet de vragen aan zijn advocaten over. Ook aan die kant heerst twijfel. Zo werd een Iraakse Amsterdammer ondervraagd, wiens dna en bloed werden gevonden in de onderbroek van Mirela Mos, die in de vuilniszak zat. Bij hoog en laag beweert deze man dat hij geen seks met Mos had dat weekend. Wel een maand of drie eerder. Het zinde de advocaten Nancy Dekens en Maarten Pijnenburg totaal niet. Zij zagen sterke aanwijzingen voor meineed, maar dat wuifde het hof weg. De man wordt alleen als getuige gezien en niet als verdachte, zo verzekerden de drie raadsheren de bloedzenuwachtige Irakees.\n\nMarion van Hal: „Als nabestaanden moeten wij er niet aan denken dat ook de moord op Mirela Mos onzeker wordt door een andere verdachte. Als ik het alleen al hoor, krijg ik de rillingen. Als familie willen we zoveel mogelijk bewijs. Nu is er nog een kans. Ook met wat de Signi-honden hebben gevonden. Ik hoop dat de rechters begrijpen dat dit bewijs voor ons ontzettend belangrijk is. Wij moeten al leven zonder Sabrina. Wij zijn echt niet zo naïef dat we denken dat ze ineens voor ons zal staan. Ze zal dood zijn. Maar laat meewegen dat de honden haar spoor vonden. Dat maakt voor ons zo verschrikkelijk veel uit.” \n\nAfvalpunt ligt vlakbij de woning van Sjonny W.\n\n’Houden idee dat ze op de vuilstort werd gebracht’","intensity":0,"negativity":0,"cluster_id":72,"similar_texts":"text805"},{"id":"16","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7ba1855cc4eb2e56ae1b#/pages/8-9","title":"23-jarige ontkent zaak Fred van Leer","text":"23-jarige ontkent zaak Fred van Leer\n\nOualid S. ontkende al snikkend iets met de gewapende overval te maken te hebben. ,,Ik heb het echt niet gedaan.’’\n\nIllustratie Petra Urban\n\nOM: 48 maanden cel om gewapende overval \n\ndoor Sharon Story\n\nRotterdam Een 23-jarige Amsterdammer heeft zich volgens het Openbaar Ministerie schuldig gemaakt aan de gewapende overval op stylist en presentator Fred van Leer (45). Het OM eist dinsdag 48 maanden cel tegen Oualid S., die zelf alle betrokkenheid bij de gewelddadige overval ontkent en het niet droog hield in de rechtszaal. \n\nVan Leer werd afgelopen november in zijn woning in Rotterdam bruut overvallen door twee mannen die zich vermomd hadden als pakketbezorger. De excentrieke stylist was dinsdag tijdens de zitting zelf niet aanwezig.\n\n„Ik heb het echt niet gedaan”, zegt Oualid S. woensdagochtend al snikkend in de rechtbank in Rotterdam. De schouders van zijn lange, tengere gestalte schokken. „Ik vind het heel erg dat ik hier zit. Hechtenis is echt zwaar als je weet dat je onschuldig bent. Het wordt hoog tijd dat ik naar huis kan gaan.” \n\nBij de gewapende overval op 18 november 2020 belden twee mannen in PostNL-uniform omstreeks 07.45 uur aan bij de Rotterdamse woning van Van Leer. Nietsvermoedend opent de stylist de deur en loopt de mannen op de trap tegemoet. Hij krijgt echter argwaan wanneer hij opmerkt dat één van de mannen een pruik draagt.\n\nEenmaal in het trappenhuis wordt Van Leer bedreigd met een vuurwapen. „Ik schiet je dood!”, schreeuwt een overvaller meermaals. De stylist geeft zich niet zomaar gewonnen en trapt wild om zich heen. „Ik dacht: het is de dood of de gladiolen. Ik heb hem overal geprobeerd te raken waar ik kon”, verklaart hij later aan de politie. En met succes. Een van de indringers komt door de schoppen ten val. Uiteindelijk kiezen de overvallers eieren voor hun geld en vluchten de woning uit.\n\nGebroken rib\n\nBuiten rent de chauffeur van Van Leer – die op dat moment op de stylist staat te wachten – nog achter de daders aan, maar hij staakt zijn achtervolging wanneer ook hij met de dood bedreigd wordt (’Rot op of ik schiet je dood!’). De chauffeur en Van Leer blijven verbouwereerd achter. De stylist komt er niet zonder kleerscheuren vanaf en moet de overval bekopen met een gebroken en een gekneusde rib.\n\nIn de hectiek van de vlucht laten de twee geweldplegers de scooter waarop ze gekomen zijn achter. Ook een sleutelbos, een petje, het zogenaamde pakketje, een zwarte Nike-schoen en het doorgeladen vuurwapen blijven achter op de plaats delict.\n\nTwee weken na de agressieve woningoverval wordt Amsterdammer Oualid S. opgepakt. Vanwege gebrek aan bewijs wordt hij weer vrijgelaten, om later toch weer te worden ingerekend. Een tweede dader wordt nooit gevonden.\n\nHoewel S. zich niet in de tenlastelegging herkent, heeft hij de schijn behoorlijk tegen. Op het handvat van de scooter en op de gevonden schoen wordt namelijk zijn dna aangetroffen. „Ik leen wel eens spullen of kleding van vrienden”, verklaart de verdachte daarover. Van wie de schoen en de scooter zijn, weet hij echter niet. De raadsman van S. stelt dat het om een dna-mengprofiel van meerdere personen gaat en dat het dus goed mogelijk is dat de verdachte niet de hoofdgebruiker van de spullen is. \n\nDat er op de telefoon van de verdachte foto’s van vuurwapens gevonden zijn, roept verbazing bij hem op. Wél herkent hij een foto van Van Leer. „Net zoals andere BN’ers volg ik hem op Instagram”, vertelt S. „Hij doet iets met jurken en is veel op televisie. Ik vind hem grappig.”\n\n’Ik schiet je dood!’, schreeuwt een overvaller meermaals","intensity":0,"negativity":0,"cluster_id":45,"similar_texts":"text681"},{"id":"17","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=9270a39a864a8f21dc3d#/pages/46-47","title":"68-jarige man overlijdt op N201","text":"68-jarige man overlijdt op N201\n\nAMSTELVEEN Bij een verkeersongeluk op de N201 in Amstelveen is donderdag de 68-jarige bestuurder van een bestelauto overleden. De bestelauto botste rond 12.50 uur op een personenauto. De man en de vrouw in de personenauto raakten gewond. Beiden waren nog aanspreekbaar na het ongeluk en zijn naar het ziekenhuis gebracht.\n\nHet ongeluk is vermoedelijk veroorzaakt doordat de bestelauto op de tegenovergestelde kant van de weg reed, meldt de politie. Het onderzoek naar de toedracht is nog aan de gang op de plek van de aanrijding. De weg is lange tijd in beide richtingen afgesloten geweest.","intensity":0,"negativity":0,"cluster_id":43,"similar_texts":"text416"},{"id":"18","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/43/6","title":"A Beginner's Mind","text":"Pop  \n★★★  \nSufjan Stevens & Angelo De Augustine  \n  \nAsthmatic Kitty/Konkurrent  \n  \nOp A Beginner's Mind keert de Amerikaanse zanger en componist Sufjan Stevens terug naar de folkmuziek waarmee hij zo'n twintig jaar geleden naam maakte. De elektronica van zijn laatste album The Ascension (2020) heeft plaatsgemaakt voor banjo en akoestische gitaar, die nog altijd het best kleuren bij zijn omfloerste zang. Nieuw is de samenwerking met folkzanger Angelo De Augustine, die beschikt over eenzelfde tedere, melodieus wendbare stem. Het lijkt in de veertien mooie liedjes, waarvoor het duo zich liet inspireren door hun favoriete films, soms wel alsof Stevens zijn stem gedubbeld heeft, zo gelijkwaardig zingen de twee mannen.  \n  \nHet mooist zijn uiteindelijk toch de liedjes waarop ze elkaar even loslaten, zoals Beginner's End en (This Is) The Thing. Maar de zeggingskracht van Stevens' persoonlijkere albums als Carrie & Lowell (2015) ontbreekt hier toch een beetje. GK","intensity":0,"negativity":0,"cluster_id":61,"similar_texts":"text748"},{"id":"19","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=94beaf6e92869a3273b9#/pages/50-51","title":"Aandacht gebarentaal door Irma-effect","text":"Aandacht gebarentaal door Irma-effect\n\nGomer Otterspeer (links) en de andere ’quizmasters’ brengen het woord cappuccino in gebarentaal.\n\nfoto Jos van Leeuwen\n\ndoor Lieke Jongbloed\n\nDen Haag „Als iedereen in Nederland zou leren hoe je in gebarentaal ’goedemorgen’ kunt zeggen, dan zou het leven voor mij al leuker zijn”, zegt de 35-jarige Gomer Otterspeer, die slechthorend is sinds zijn tweede. \n\nHij stond donderdagmiddag samen met Bas Bonnier (32) op de Grote Markt in Den Haag om mensen te vragen om mee te doen aan een gebarentaalquiz. Woorden als ’goedemorgen’ maar ook ’kat’ , ’drempel’ en ’cappuccino’ werden door Otterspeer voorgedaan aan de geïnteresseerden. \n\nDe actie Raad het Gebaar werd gehouden in het kader van de Internationale dag van de Gebarentaal. In Den Haag was er ook door de bewustwordingscampagne ’Allemaal verschillend, allemaal Haags’ meer aandacht voor mensen met een lichamelijke of verstandelijke beperking. \n\nSinds de coronapersconferenties is de interesse voor de gebarentolken duidelijk toegenomen, stelt ook Gomer Otterspeer. Maar het ’Irma-effect’ gaat voor hem niet ver genoeg. „Ik vind het geweldig dat veel mensen nu wat meer affiniteit hebben met de gebarentaal, maar er is nog te weinig aandacht voor de doven en slechthorenden zelf. Otterspeer geeft overigens middels een digitale doventolk op zijn iPad antwoorden op vragen. Voor Otterspeer zou het al een pluspunt zijn als er op scholen een paar woorden gebarentaal worden geleerd aan kinderen. „Dat ze me goedemorgen kunnen wensen. Het is heel lastig dat je bijvoorbeeld nooit eens de weg aan iemand kunt vragen als je verdwaald bent.”\n\n’Raad het gebaar’","intensity":0,"negativity":0,"cluster_id":58,"similar_texts":"text86"},{"id":"20","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=dc5fe92897770a919aac#/pages/32-33","title":"Afrikaanse primeur voor Rwanda in 2025","text":"Afrikaanse primeur voor Rwanda in 2025\n\nRwanda heeft ervaring met het organiseren van wielerkoersen. \n\nFoto Getty Images\n\nBRUGGE Rwanda huisvest over vier jaar als eerste land in Afrika de wereldkampioenschappen wielrennen. De internationale federatie UCI heeft de WK van 2025 toegewezen aan het Oost-Afrikaanse land. Het evenement gaat plaatsvinden in Kigali, de hoofdstad van Rwanda.\n\nHet was al bekend dat de wielrenners in 2025 naar Afrika gaan voor de strijd om de regenboogtruien. De UCI had Afrikaanse landen enkele jaren geleden opgeroepen om zich kandidaat te stellen. Voorzitter David Lappartient zei in mei dat er twee kandidaten waren: Kigali en de Marokkaanse stad Tanger. Tijdens de huidige WK in België nam de UCI een beslissing.\n\nRwanda heeft de nodige ervaring met het organiseren van wielerkoersen. De Ronde van Rwanda maakt al jaren onderdeel uit van de UCI-kalender.\n\nVolgend jaar zijn de wereldkampioenschappen op de weg in Wollongong in Australië, in 2023 organiseert Glasgow een groot WK voor alle disciplines van de UCI. Een jaar later huisvest de Zwitserse stad Zürich de WK op de weg.","intensity":0,"negativity":0,"cluster_id":35,"similar_texts":"text489"},{"id":"21","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/17/1","title":"AH: Prijzen voorlopig niet omhoog","text":"### Ondanks hogere kosten\n\nVan Egmond zei dat gisteren bij de feestelijke opening van een voormalige Deen-supermarkt tot AH-winkel in het Noord-Hollandse Avenhorn. Deze vestiging is de eerste van 38 winkels die is omgebouwd tot Albert Heijn. Het 88-jarige familiebedrijf Deen verkocht onlangs zijn tachtig winkels aan AH, Vomar en DekaMarkt.  \n  \nVoor Albert Heijn is de overname van bijna veertig winkels een geschenk in de strijd om (nog) meer marktaandeel. Het bedrijf uit Zaandam is met 35 procent de onbetwiste nummer één in Nederland, maar Jumbo groeit elk jaar en zit inmiddels op 21,5 procent. Daarnaast komt er door de fusie tussen Coop en Plus een sterke speler bij.  \n  \nOf AH de volgende prooi al in zicht heeft, wil Van Egmond niet zeggen. ,,We houden de situatie altijd goed in de gaten en kijken waar er kansen liggen, maar op korte termijn heb ik op het het gebied van overnames of het investeren in bijvoorbeeld flitsbezorgers geen nieuws te melden.''  \n  \nAnalisten voorspellen al maanden dat consumenten meer gaan betalen voor hun dagelijkse boodschappen. Producenten lopen tegen hoge kostenstijgingen aan die ze zullen doorberekenen aan de supermarkten. De verwachting is dat die op een gegeven moment niet meer ontkomen aan hogere prijzen in de winkel. Die hogere kosten zijn vooral te wijten aan prijsstijgingen van grondstoffen zoals granen, oliën en suiker. Ook het transport is door de verstoring van de markt in coronatijd veel duurder geworden. ,,We proberen onze prijzen zo laag mogelijk te houden. Dat lukt tot nu toe goed, maar ik kan niet voorspellen wat er komende winter gebeurt'', zegt de AH-topvrouw.  \n  \nDe klanten die in Avenhorn voor het eerst hun boodschappen halen bij AH, zijn tevreden over het aanbod. Of ze meer geld kwijt zijn dan bij Deen is voor de meesten moeilijk te zeggen. ,,Volgens mij valt het reuze mee. Het assortiment is in elk geval ruimer dan bij Deen'', aldus Anneke, die altijd trouwe klant was van de supermarkt in Avenhorn. ,,Alles is veranderd, geen hoekje is hetzelfde. Ik moet echt zoeken waar alles staat.''\n\nKlachten\n\nAlle Deen-medewerkers zijn overgegaan naar AH, Vomar en DekaMarkt. Bij vakbond FNV zijn klachten binnengekomen van met name vulploegmedewerkers over hun salaris. ,,Bij Deen zaten deze medewerkers in een hogere salarisschaal dan bij Albert Heijn. Daar is bezorgdheid over, wij vinden dat AH deze mensen in dezelfde schaal moeten zetten'', zegt FNV-bestuurder Margje van der Woude. De supermarktketen laat weten dat de medewerkers er financieel niet op achteruitgaan. ,,Ze krijgen een persoonlijke toeslag waardoor het salaris minimaal hetzelfde is'', aldus Van Egmond.","intensity":0,"negativity":0,"cluster_id":17,"similar_texts":"text189"},{"id":"22","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=3784524c61859f58eb98#/pages/32-33","title":"Amerikanen krijgen vaccinatieplicht","text":"Amerikanen krijgen vaccinatieplicht\n\nPeking 2022\n\nAlle Amerikaanse sporters die willen meedoen aan de Winterspelen van Peking (2022) moeten zich laten vaccineren tegen het coronavirus. Dat staat in de nieuwe richtlijnen die het Amerikaans olympisch en paralympisch comité (USOPC) heeft opgesteld. De vaccinatieverplichting, die ook voor alle coaches en stafleden geldt, is vanaf 1 november tevens van kracht op alle trainingsfaciliteiten van de USOPC. Alleen voor sporters en stafleden met een medische of religieuze vrijstelling wordt een uitzondering gemaakt. Zij moeten zich dan wel dagelijks laten testen op het coronavirus.","intensity":0,"negativity":0,"cluster_id":53,"similar_texts":"text77"},{"id":"23","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/1/1","title":"Artsen wijzen op risico's van paracetamol","text":"Zwangere vrouwen moeten terughoudend zijn met het slikken van paracetamol, zeggen artsen in het vakblad Nature Reviews. Volgens hen is de veelgebruikte pijnstiller niet zo onschuldig als veel mensen denken. Overmatig gebruik kan de lichamelijke en neurologische ontwikkeling van het kind verstoren. Vrouwen moeten aan het begin van een zwangerschap op deze risico's worden gewezen en zouden alleen op doktersadvies paracetamol moeten nemen.  \n  \nDe oproep komt van een groep Deense en Amerikaanse artsen en gezondheidswetenschappers. De bijwerkingen van paracetamol zijn nooit goed onderzocht, schrijven ze, maar de indirecte bewijzen dat het schadelijk kan zijn, stapelen zich op. Uit dierproeven en epidemiologisch onderzoek komt volgens hen naar voren dat het middel afwijkingen van de geslachtsorganen kan veroorzaken, zoals onvoldoende ingedaalde teelballen, en tot psychische stoornissen kan leiden zoals autisme en ADHD. Ze pleiten voor beperkt gebruik en gericht onderzoek naar de risico's.  \n  \nVeel mensen zien paracetamol niet als een geneesmiddel dat ook bijwerkingen heeft, zeiden de artsen eerder deze week op een persbijeenkomst. Je kunt het immers overal in grote verpakkingen kopen. Meer dan de helft van de zwangere vrouwen slikt wel eens paracetamol, en sommigen wel vaker, zo blijkt uit onderzoek. Misschien zijn de risico's klein, maar met zulke aantallen kunnen ze volgens hen toch vele kinderen treffen.  \n  \nMarcel Bouvy, hoogleraar farmaceutische patiëntenzorg aan de Universiteit Utrecht, is niet onder de indruk. Het verbaast hem dat Nature dit artikel heeft geplaatst. Paracetamol is niet geheel onschuldig, zegt hij. Wie er heel veel van inneemt, kan zijn lever beschadigen. En chronische gebruikers krijgen last van hoofdpijn die door de paracetamol zelf wordt veroorzaakt. Terughoudendheid is altijd aan te raden.  \n  \nMaar een risico voor het ongeboren kind? \"We weten dat roken en alcohol schadelijk kunnen zijn. Maar paracetamol? Er is in het verleden veel onderzoek naar gedaan. Daar komt geen eenduidig beeld uit naar voren. Op basis daarvan kun je niet de link met autisme of ingedaalde zaadballen leggen. Maar je zadelt de vrouwen die een kind hebben gekregen met een van die aandoeningen wel op met een schuldgevoel.\"  \n  \nOok Frans Russel, hoogleraar farmacologie en toxicologie aan het Radboudumc in Nijmegen, trekt de hardheid van de bewijsvoering in het artikel in twijfel. \"Bij epidemiologische studies is het lastig onderscheid te maken tussen een verband en een oorzaak. Als de vrouw paracetamol slikt omdat ze hoofdpijn krijgt van de luchtvervuiling in haar stad en haar kind blijkt autistisch, komt dat dan door de paracetamol of door de vervuilde lucht?\"  \n  \nDe aangehaalde studies geven wat dat betreft geen uitsluitsel, zegt hij. Daarom ondersteunt hij de oproep om de veiligheid goed te onderzoeken. \"Volg een groep zwangere vrouwen en houd bij hoeveel ze slikken, hoe lang en onder welke omstandigheden. Dan krijgen we de risico's veel scherper in beeld. Maar als toxicoloog zie ik voorlopig geen bewezen mechanisme waarmee paracetamol de genoemde stoornissen zou kunnen veroorzaken.\"  \n  \nHet College ter beoordeling van geneesmiddelen (CBG) meldt dat paracetamol het veiligste middel tegen pijn en koorts is dat we hebben. Bovendien, benadrukt CBG-voorzitter Ton de Boer, kan het kind ook baat hebben bij paracetamol. \"Pijn of koorts van de moeder kan ook voor het kind schadelijk zijn.\" Maar het blijft een geneesmiddel. \"Maak dus altijd een afweging\", aldus De Boer. \"Lees de bijsluiter en gebruik paracetamol zo min en zo kort mogelijk.\"  \n  \nnederland 8  \n  \nWat we weten van paracetamol  \n  \nIn het kort  \n  \nParacetamol is een risico voor zwangeren, stellen Deense en Amerikaanse wetenschappers  \n  \nVolgens Nederlandse deskundigen bieden de aangehaalde studies geen uitsluitsel  \n  \nMeer onderzoek naar de veiligheid is geboden","intensity":0,"negativity":0,"cluster_id":22,"similar_texts":"text247"},{"id":"24","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/9/2","title":"Asielzoekers moeten naar noodlocatie, reguliere opvang zit vol","text":"Eind augustus waarschuwden minister Ollongren (Binnenlandse Zaken, D66) en staatssecretaris Broekers-Knol (Justitie en Veiligheid, VVD) er al voor: over een paar weken kunnen asielzoekers mogelijk niet meer worden opgevangen. Het 'uiterste onwenselijke scenario' van crisisnoodopvang dreigt, zoals het opvangen van asielzoekers in sporthallen waar minimale voorzieningen aanwezig zijn. Zover is het nog niet, maar het Nederlandse asielsysteem staat zwaar onder druk.  \n  \nDe tweehonderd asielzoekers moesten dinsdagavond naar Heumensoord, omdat de reguliere opvanglocaties van het Centraal Orgaan opvang asielzoekers (COA) vol zitten. Volgens een woordvoerder van het COA is het de bedoeling dat de groep ongeveer vijf dagen in het Nijmeegse bosgebied verblijft.  \n  \nVerlichting moet komen van noodopvanglocaties die gemeenten op dringend verzoek van het demissionaire kabinet inrichten. Zo komt er deze maand plek voor 320 mensen in de Zeelandhallen in Goes. Leeuwarden overweegt vanaf half oktober noodopvang te bieden aan zeshonderd asielzoekers in de Friezenhal, een beurshal in het WTC Expo. Die werd tijdens de vluchtelingencrisis van 2015 ook gebruikt voor opvang.  \n  \nZelfs met de nieuwe noodopvangplekken, die weldra beschikbaar zijn, is er naar verwachting een tekort, aldus de woordvoerder van het COA. De organisatie zoekt naarstig naar meer opvanglocaties, 'zodat crisisnoodopvang kan worden vermeden'. De nood is hoog.'","intensity":0,"negativity":2,"cluster_id":60,"similar_texts":"text84"},{"id":"25","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=27437d8c3651b2c2a31a#/pages/6-7","title":"Asielzoekers opgevangen in congrescentra","text":"Asielzoekers opgevangen in congrescentra\n\nIn 2015 werd in Goes een noodopvang voor asielzoekers in de Zeelandhallen ingericht. \n\nFoto ANP/HH\n\ndoor Vincent Triest\n\nAMSTERDAM Het Centraal Orgaan opvang Asielzoekers (COA) gaat voor het eerst sinds de vluchtelingencrisis in 2015 weer gebruikmaken van congrescentra om asielzoekers onderdak te bieden. Dat is nodig doordat de asielopvang in Nederland vol zit. „Het noodscenario van veldbedjes in sporthallen en scholen is niet meer ondenkbaar”, stelt het COA.\n\n„Alle reguliere opvangplekken zitten vol”, weet een woordvoerder. „In Goes gaan we vanaf maandag een congreslocatie gebruiken om asielzoekers te huisvesten. Het gaat in totaal om 320 personen die daar worden geplaatst. Het is voor het eerst sinds 2015 dat we weer hallen inzetten voor de opvang.”\n\nHet tekort aan opvangplekken wordt veroorzaakt door een verhoogde instroom van migranten die aankloppen voor bescherming. Daarbovenop hebben vorige maand grote groepen Afghanen zich in Nederland gemeld voor een asielaanvraag. Ook de stokkende uitstroom van statushouders naar een woning speelt mee.\n\nDat de nood groot is werd deze week ook duidelijk toen dinsdagavond 200 asielzoekers op vanuit Ter Apel naar een tentenkamp in Nijmegen werden overgeplaatst. „Eigenlijk was de bedoeling daar alleen de Afghanen op te vangen”, stelt de zegsvrouw. „Dat in de avond de mensen in Ter Apel op de bus zijn gezet geeft aan hoe krap het is.” \n\nDe komende tijd worden meer noodlocaties in gebruik genomen. Het COA overlegt met gemeenten om bijvoorbeeld oude asielzoekerscentra en leegstaande zorgcentra tijdelijk in te zetten voor de huisvesting van migranten. Zo wordt er met de gemeente Leeuwarden overlegd om een ander congrescentrum in gebruik te nemen.\n\nEind vorige maand werd er door het kabinet een oproep gedaan aan gemeenten en provincies om zo snel mogelijk over te brug te komen met mogelijke locaties voor de opvang van asielzoekers. Komende week worden de eerste locaties die door lokale overheden zijn aangeboden in gebruik genomen.\n\nAls blijkt dat de komende tijd de noodlocaties niet meer voldoende zijn, is de overheid genoodzaakt over te gaan op crisisnoodopvang. Dat betekent dat gemeenten net zoals in 2015 verplicht opvangplekken moeten regelen. Dat gebeurde toen door veldbedjes in sporthallen, scholen en andere gebouwen te plaatsen.\n\n„Dat is een heel onwenselijke situatie en willen we allemaal voorkomen”, stelt het COA. \n\n’Veldbedjes in sporthallen niet meer ondenkbaar’","intensity":0,"negativity":0,"cluster_id":60,"similar_texts":"text47"},{"id":"26","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=f00b55ac11200610a8ee#/pages/34","title":"AZ van kwaad tot erger","text":"AZ van kwaad tot erger\n\nTerwijl de spelers van FC Twente op de achtergrond feestvieren, treurt Jesper Karlsson. De linksbuiten verliest opnieuw met AZ.\n\nFOTO ANP/HH\n\n❮❯\n\nStevige sportieve crisis na vierde nederlaag in vijf duels \n\nENSCHEDE AZ zit in een stevige sportieve crisis. De geplaagde ploeg van Pascal Jansen ging vier dagen na de nederlaag bij Heracles Almelo ook bij het bezoek aan FC Twente kopje onder: 3-1. Na vier nederlagen in de eerste vijf competitieduels vertoeft AZ op de voorlaatste plaats en daarmee beleven de Alkmaarders de slechtste seizoenstart sinds het seizoen 1986/1987, toen AZ een degradatiekandidaat was.\n\nDat een slechte start nog niet direct een slecht seizoen hoeft te betekenen, hebben de Alkmaarders vorig seizoen bewezen, toen er met vijf uit vijf ook stroef werd gestart en er toch een keurige derde plaats uitrolde. Alleen was dat wel met een kwalitatief veel sterkere ploeg dan AZ nu in het veld heeft staan, want het is toch veel middelmaat wat is overgebleven na de leegloop van afgelopen zomer.\n\nAZ dacht het in de sfeervolle Grolsch Veste op voetballende kwaliteiten wel te gaan redden, maar werd op scherpte en concentratie afgetroefd door de thuisploeg, die vertrouwen had getankt met opeenvolgende zeges op FC Utrecht en Vitesse. „Waar we nu staan, is AZ-onwaardig”, erkende Dani de Wit. „Als je kijkt naar onze wedstrijden dan voetballen we niet eens zo slecht, maar we krijgen te veel tegen en de ballen willen er niet in bij ons. Dan wordt het wel heel moeilijk voetballen.” \n\nHet was bizar hoe AZ zich in de Grolsch Veste vanaf de aftrap liet slachten. De verdediging lag helemaal open en FC Twente combineerde er soepel doorheen, zodat na 33 seconden al de 1-0 van Ricky van Wolfswinkel op het scorebord stond. Het was de snelste goal van FC Twente in deze eeuw.\n\nDe AZ-defensie met Timo Letschert en Bruno Martins Indi zag er helemaal niet goed uit. „Zo’n begin is maar aan één ding te wijten en dat is een gebrek aan scherpte”, aldus AZ-trainer Pascal Jansen. Letschert beleefde in Enschede een totale offday en ging in de 17e minuut gruwelijk in de fout. In plaats van de bal weg te knallen, treuzelde de AZ-verdediger waardoor de jonge FC Twente-aanvaller Daan Rots de bal kon afpakken en vrije doortocht kreeg richting het AZ-doel, waar hij de vooralsnog weinig indrukwekkende Deense doelman Peter Vindahl Jensen kansloos liet: 2-0. Jansen greep hard in door Letschert al na 22 minuten te wisselen. „Timo had het heel erg moeilijk en de wedstrijd duurde nog lang”, aldus Jansen. \n\nDoor de goedkoop weggegeven 2-0 moest AZ een marge van twee zien weg te werken, terwijl Jesper Karlsson en Vangelis Pavlidis daarvoor kansen op de gelijkmaker hadden gekregen. FC Twente-doelman Lars Unnerstall stond echter weer goed te keepen.\n\nAZ combineerde bij vlagen aardig, maar de overtuiging in de afronding was ver te zoeken, terwijl het achterin kwetsbaar bleef. De aansluitingstreffer van Karlsson net voor rust was een welkome meevaller, maar het was FC Twente, dat na rust geweldig uit de kleedkamer kwam. Waar AZ in de eerste helft de thuisploeg nog onder druk kreeg en kansen creëerde kwam dat er na rust niet meer uit. Gedragen door het thuispubliek bleef FC Twente eenvoudig overeind. In de slotminuut besliste Dimitris Limnios het duel definitief.\n\nDoor de drie zeges op rij is de ploeg van trainer Ron Jans opgeklommen naar de zesde plaats. Dat is elf plekken boven AZ, dat afgelopen zomer een kleine 50 miljoen cashte op de transfermarkt, daarvan niet eens 7 miljoen euro uitgaf en daarvoor nu op het veld de rekening krijgt gepresenteerd. Na teleurstelling op teleurstelling neemt de druk op trainer Pascal Jansen toe, want de beleidsbepalers in Alkmaar hadden voor dit seizoen de lat onveranderd hoog gelegd. In de thuiswedstrijden tegen Go Ahead Eagles en Jablonec voor de Conference League moet AZ nu de negatieve tendens zien te stoppen. „We moeten hier niet in blijven hangen”, beseft De Wit. „Daarvoor hebben we heel hard een zege nodig.” \n\nFC Twente – AZ 3-1 (2-1). 1\\. Van Wolfswinkel 1-0, 17. Rots 2-0, 44. Karlsson 2-1, 90. Limnios 3-1. Arbiter: Makkelie. Gele kaart: Pröpper (FC Twente), Martins Indi, De Wit, Gudmundsson (AZ).\n\nFC Twente troeft Alkmaarders af op scherpte en concentratie","intensity":0,"negativity":1,"cluster_id":44,"similar_texts":"text34"},{"id":"27","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=b7e2545eff9f2cca05d7#/pages/40-41","title":"Bejaarden uitknijpen als lucratief business model","text":"Bejaarden uitknijpen als lucratief business model\n\nMarla (Rosamund Pike) verdeelt de wereld in roofdieren en prooidieren, als ’een fucking leeuwin’.\n\n’I care a lot’\n\nWat: thriller\n\nRegie: J. Blakeson\n\nMet: Rosamund Pike, Eiza González, Peter Dinklage\n\nMarla Grayson (Rosamund Pike) heeft een goudmijn aangeboord. In een-tweetjes met artsen laat zij gefortuneerde bejaarden wilsonbekwaam verklaren, waarna ze ervoor zorgt dat zij door de rechter wordt aangesteld als hun wettelijke voogd. Daarna kan het uitwringen in I care a lot beginnen. Tot op de laatste cent.\n\nDe Amerikaanse droom wordt in I care a lot van schrijver-regisseur J. Blakeson (The disappearance of Alice Creed) gevierd over de ruggen van wie ouder en zwakker is. De mensheid is te verdelen in roof- en prooidieren, stelt Marla. Zij is in haar eigen woorden ’een fucking leeuwin’ en reageert dan ook hongerig als zij na een duurbetaalde tip van een arts een droomcliënt in haar schoot krijgt geworpen.\n\nRijpe kers\n\nJennifer Peterson (Dianne Wiest) is bemiddeld en lijkt geen kinderen of andere familie te hebben. Een rijpe kers is zij, klaar om te plukken. Met haar verstandelijk vermogens is niks mis, maar met een gerechtelijk bevel in de hand haalt Marla de volkomen verbijsterde pensionada toch uit haar huis en plaatst haar op de gesloten afdeling van een verzorgingstehuis.\n\nAlleen blijkt mevrouw Peterson mevrouw Peterson niet. En is zij niet zo alleen op de wereld als het scheen. En dus krijgt Marla plotseling een dure advocaat op haar dak, gestuurd door een schimmig onderwereldtype (Peter Dinklage). De keurig gemanicuurde voogdes en deze Russische maffiabaas blijken qua harteloosheid aan elkaar gewaagd.\n\nAl snel gaat het hard tegen hard. Daarin zit dan ook direct de makke van I care a lot, een sociale aanklacht verpakt in een thriller. Omdat de personages verder weinig doortekening krijgen, weet geen van hen onze sympathie te wekken. Waardoor we als kijker ook maar matig geïnteresseerd raken in hun uiteindelijke lot. \n\nM.W.","intensity":0,"negativity":1,"cluster_id":27,"similar_texts":"text225"},{"id":"28","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=0528ef3ac660ad75ade1#/pages/46-47","title":"Bewoners terug na vondst kwik","text":"Bewoners terug na vondst kwik\n\nAMSTERDAM De bewoners die hun huis aan de Insulindeweg in Oost uit moesten na de vondst van een hoeveelheid kwik zijn weer terug naar hun woning. Hoewel aanvankelijk werd gemeld dat het om een grote hoeveelheid bolletjes kwik ging, bleek dit uiteindelijk mee te vallen, meldt de politie.\n\nWaar de bolletjes, die zeer giftige kwikdampen bevatten, precies vandaan kwamen, is onduidelijk. Volgens een politiewoordvoerder lijkt het dat de bolletjes ergens uit zijn gekomen, bijvoorbeeld een kapotte barometer. Vermoedelijk heeft het kwik zich verspreid omdat mensen er doorheen liepen. „Dan lijkt het al snel veel”, aldus de woordvoerder. „We zijn nog aan het checken of iemand zoiets heeft weggegooid.”","intensity":0,"negativity":1,"cluster_id":39,"similar_texts":"text290"},{"id":"29","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/22/6","title":"Bond stelt onderzoek in naar Brunswijk (60)","text":"Voetbal Voetbalbond Concacaf (Noord- en Midden-Amerika) stelt een onderzoek in naar een bizar optreden van de Surinaamse politicus Ronnie Brunswijk, die dinsdag ineens opdook in de opstelling van Inter Moengotapoe. Brunswijk, tevens eigenaar van de club, deed mee in de internationale wedstrijd tegen Olimpia uit Honduras. Hij zou bovendien geld hebben uitgedeeld in de kleedkamer van de tegenstander. Brunswijk kon een nederlaag (0-6) niet voorkomen. Hij stond samen met zijn zoon Damian in de aanval.","intensity":0,"negativity":1,"cluster_id":12,"similar_texts":"text157"},{"id":"30","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/buckinghams-queeste-naar-de-perfecte-popsong-a4059226#20210923-79820-214","title":"Buckinghams queeste naar de perfecte popsong","text":"Pop\n\nLindsey Buckingham\n\nLindsey Buckingham\n\n●●●●●\n\nArme Lindsey Buckingham. De 71-jarige zanger/gitarist werd uit zijn eigen Fleetwood Mac gegooid (hoewel Stevie Nicks dat ontkent). Zonder de goudomrande merknaam staat hij er nu alleen voor om zich te bewijzen als het genie achter ‘Go Your Own Way’ en andere popklassiekers. Na de recente tegenslagen van een levensbedreigende hartkwaal en een echtscheiding mag het een wonder heten dat Buckingham in zijn thuisstudio met een zo coherent werkstuk voor de dag kwam als dit naar hemzelf genoemde, zevende soloalbum. Vooral ‘Scream’ en ‘I Don’t Mind’ klinken als geslaagde blauwdrukken voor een nieuw groepsalbum.\n\nBuckingham speelde en zong alle partijen zelf, inclusief de achtergrondzang die geknipt lijkt om nog eens door Stevie Nicks of Christine McVie te worden ingevuld. Zijn queeste naar de perfecte Californische popsong slaat hier en daar wat door, in het kinderlijk banale ‘Blue Light’ en de slome tranentrekker ‘Dancing’. De groepsdynamiek ontbreekt, en dat is nu juist Lindsey Buckinghams grote kracht.\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":1,"cluster_id":13,"similar_texts":"text256"},{"id":"31","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/23/makelaarsvereniging-certificaathouders-funda-willen-onderzoek-naar-wanbeleid-nvm-a4059395#20210923-79820-102","title":"Certificaathouders Funda willen  onderzoek naar ‘wanbeleid NVM’","text":"Certificaathouders van Funda willen dat de Ondernemingskamer van het gerechtshof Amsterdam onderzoek gaat doen naar vermeend wanbeleid bij makelaarsvereniging NVM als aandeelhouder van de huizenwebsite. De certificaathouders, een soort aandeelhouders zonder stemrecht, zijn verenigd in FundaBelang. NVM, dat een meerderheid van de aandelen in Funda bezit, ruziet al enige tijd met FundaBelang. Inzet daarbij is de strategie van Funda. De certificaathouders willen dat er een nieuwe investeerder instapt of dat Funda naar de beurs gaat en dat de huizenwebsite het geld gebruikt om marktleider te blijven op de Nederlandse huizenmarkt. Ook zou Funda kunnen uitbreiden naar bijvoorbeeld hypotheek-, belasting- en energieadvies. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":1,"cluster_id":72,"similar_texts":"text614"},{"id":"32","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/1","title":"Consumptie voor het eerst weer boven niveau van voor corona, zorgen over stijgende prijzen","text":"De Nederlandse consumptie is in juli voor het eerst weer boven het niveau van voor de coronacrisis uitgekomen. Volgens het Centraal Bureau voor de Statistiek (CBS) gaven consumenten in deze maand 2,1 procent meer uit dan in juli 2019.  \n  \nDe laatste tijd nemen onder meer de bestedingen aan diensten weer toe, zoals uitgaven voor telefoon- en internetabonnementen, verzekeringen, een bezoek aan de kapper, of aan een restaurant of een voetbalwedstrijd. Dit hangt samen met de versoepelingen van de coronaregels.  \n  \nTen opzichte van juli vorig jaar werd er alles bij elkaar 4,8 procent meer geconsumeerd. De toename was daarmee minder groot dan in mei en juni, toen de consumptie op jaarbasis nog beduidend harder groeide. Maar dat komt volgens het statistiekbureau doordat de consumptie in mei en juni van 2020 op een zeer laag niveau lag door de eerste lockdown.  \n  \nOndertussen blijkt uit een CBS-peiling dat steeds meer Nederlanders vinden dat de prijzen sterk stijgen. Meer dan vier op de tien consumenten hebben dit aangegeven in het laatste consumentenonderzoek. Het gaat met 43 procent om het hoogste percentage sinds het CBS dit in 2017 begon bij te houden.  \n  \nOok is de koopbereidheid van consumenten de laatste tijd iets afgenomen. Daarmee lijkt de oplopende inflatie ook in Nederland te drukken op het consumentenvertrouwen. Nederlandse consumentengoederen en -diensten waren in augustus 2,4 procent duurder dan een jaar eerder, meldde het CBS onlangs. Het algehele consumentenvertrouwen veranderde in september nauwelijks.","intensity":0,"negativity":0,"cluster_id":5,"similar_texts":"text138"},{"id":"33","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/11/2","title":"Consumptie voor het eerst weer boven niveau van voor coronacrisis","text":"### Versoepelingen\n\nDe Nederlandse consumptie kwam in juli voor het eerst weer boven het niveau van voor de coronacrisis uit. Volgens het Centraal Bureau voor Statistiek (CBS) gaven mensen in deze maand 2,1 procent meer uit dan in juli 2019.  \n  \nOnder meer de bestedingen aan diensten zijn de afgelopen tijd weer aan het toenemen.  \n  \nBijvoorbeeld aan kappersbezoek, telefoon- en internetabonnementen, verzekeringen, restaurants of voetbalwedstrijden. Dit hangt onder meer samen met de versoepelingen van de coronaregels.  \n  \nDe stijging is minder groot dan in mei en juni, toen de consumptie ten opzichte van vorig jaar met respectievelijk 11,0 en 6,7 procent groeide. Dat komt omdat Nederlanders in mei en juni van 2020 zeer weinig consumeerden door de eerste lockdown.  \n  \nRuim drie weken geleden meldde het CBS al dat de detailhandel in juli 3,4 procent meer heeft omgezet dan in dezelfde maand vorig jaar. De omzet van de non-foodsector groeide, terwijl de omzet van de foodsector licht kromp.  \n  \nOnline werd er door winkeliers ruim 11 procent meer omgezet.  \n  \nSupermarktklanten gedroegen zich afgelopen jaar in nog een ander opzicht afwijkend: ze kochten in 2020 voor 21 procent meer aan duurzaam voedsel dan in 2019. Voor gangbare voeding was de toename bijna 7 procent.  \n  \nHet CBS verklaart deze trend ook aan de hand van de coronamaatregelen. Toen de horeca dicht moesten, begonnen mensen meer geld uit te geven in supermarkten. De grootste stijgers in het duurzame supermarktsegment waren koffie en thee.","intensity":0,"negativity":0,"cluster_id":5,"similar_texts":"text555"},{"id":"34","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=efde47f17a2997f828b2#/pages/34","title":"DE KONING EN De PRINS","text":"DE KONING EN De PRINS\n\nLouis van Gaal en Maarten Martens worden in 2009 samen landskampioen met AZ. \n\nFOTO’S PRO SHOTS\n\nAls coach van Jong AZ staat Maarten Martens vanavond tegenover zijn oude leermeester Louis van Gaal.\n\n❮❯\n\nMaarten Martens herkent zichzelf in ’Telstar-collega’ Louis van Gaal\n\nWIJDEWORMER Het duel uit de Keuken Kampioen Divisie vanavond tussen Telstar en Jong AZ is om meerdere redenen saillant. Niet alleen vanwege het eenmalige optreden van bondscoach Louis van Gaal als koning van de Witte Leeuwen. Maarten Martens, de eerstejaars hoofdtrainer van de Alkmaarse beloftes, werd in 2009 onder Van Gaal landskampioen met AZ. Over een bijzonder weerzien tussen twee coaches die elkaar hoog hebben zitten.\n\nMartens (37), de kroonprins van het bewuste kampioenselftal, keerde deze zomer terug naar de club waarvoor hij 233 wedstrijden speelde en vijftig keer scoorde. Ook won hij de Johan Cruijff Schaal en de KNVB-beker. Na vijf jaar met de jeugd van Club Brugge te hebben gewerkt, trok de Oost-Vlaming wederom richting het noorden, om hoofdtrainer te worden van Jong AZ. Martens beleeft gezien de koppositie plezante tijden.\n\nEn dan uitgerekend als jullie tegen Telstar spelen, is Louis van Gaal er eenmalig hoofdcoach. Dat verzin je niet.\n\nMaarten Martens: „Nee, dat klopt. Ik weet niet of er een bepaald idee achter zit. Ik denk dat ze iets hadden van ’we pakken een jongteam’. En er is een link tussen Louis en AZ. Voor mij is het daarom niet toevallig, maar ik kan het mis hebben. Ik breek mijn hoofd er niet over hoor, ik kan het toch niet veranderen. Maar leuk is het wel.”\n\nWat vind je ervan, dat zoiets kan?\n\n„Ik weet niet of de bond nog speciaal dispensatie heeft moeten verlenen. Maar nogmaals: ik breek er mijn hoofd niet over. Je hebt trainers die alles willen weten, zelfs wie de scheidsrechter is. ’Want dan kunnen we ons daarop voorbereiden’. Je kan ook te veel willen controleren, hè. Wij moeten gewoon bezig zijn met zélf beter worden en als team goed presteren. Of dat nu tegen Telstar, Roda JC of Louis is, maakt me niets uit.”\n\nVan Gaal kenschetste jou onlangs als een bescheiden en introverte persoonlijkheid, maar hij vermoedt dat jij extraverter bent geworden, een nuttige eigenschap voor een trainer. Wat vind jij van zijn woorden?\n\n„Ik snap wat Louis zegt, want het klopt ook. Ik denk dat er meer mensen zijn geweest die in eerste instantie geen trainer in mij zagen. Van nature ben ik introvert. Maar ik ben wel iemand die best makkelijk op de voorgrond kan treden als hij verantwoordelijkheid krijgt. Zo niet, dan kijk ik liever de kat uit de boom.”\n\nHet trainersgilde is een ervaringsvak?\n\n„Zeker en dat beaamt Louis. Je móét als trainer uren maken. Daar word je alleen maar beter van, als je beter wilt worden. In de loop der jaren gaat dat mij steeds makkelijker af. Daarom heb ik bij Club Brugge ook mijn tijd genomen.”\n\nJij zorgt bij AZ voor een minirevolutie door met ’Jong’ 5-3-2 te spelen, het systeem waar Louis van Gaal ook fan van is.\n\n„Ik zoek de best mogelijke formatie voor de spelers die voorhanden zijn. Grappig: Louis deed het goed op het WK van Brazilië met drie centrale verdedigers, in een soort 3-5-2-systeem. Iedereen was stomverbaasd dat hij zo speelde. Dat had hij nog nóóit gedaan. Maar in het eerste jaar bij AZ, toen we alles verloren, speelden we 4-4-2 in de ruit. Behálve als de tegenstander met twee spitsen op de proppen kwam, dan speelden we ook 3-5-2. Dat was iedereen vergeten. In die zin moet je flexibel zijn.”\n\nBen jij, de stylist van weleer, als trainer een realist geworden?\n\n„Ja. Maar als je met drie man achterop én hoge backs speelt, kan dat heel aanvallend zijn. Het is ook maar een naam hè, mensen hechten er soms gewoon te veel waarde aan. Er zijn ongelooflijk veel teams die 4-3-3 spelen, maar wel een driemansopbouw hanteren. Het is maar net hoe je voor de start staat opgesteld. Je kunt ook niet zeggen dat Jong AZ zich ingraaft, allesbehalve zelfs.”\n\nWelke les van Louis breng je als trainer nu zelf in praktijk?\n\n„Je bent in iedere speler even geïnteresseerd, of hij op dat moment nu belangrijk is voor het team of niet.” \n\nVerwacht jij dat Louis nog een konijn uit de hoge hoed tovert?\n\n„Nee. Alles zal in samenspraak gaan met Telstar-coach Andries Jonker. Maar één ding verwacht ik zeker: Louis zal precies weten hoe wij spelen en hoe wij het aanpakken. Dat heb ik trouwens ook van hem geleerd: je moet als trainer goed voorbereid zijn. Dát zit ook in mijn karakter: alles wat ik doe, wil ik goed doen. Dat herken ik heel erg in Louis.” \n\n’Er zijn meer mensen geweest die geen trainer in mij zagen’","intensity":0,"negativity":0,"cluster_id":42,"similar_texts":"text442"},{"id":"35","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/4","title":"De Ligt helpt Juve aan zege","text":"Dankzij Matthijs de Ligt heeft Juventus in de Serie A de eerste zege van het seizoen behaald. De verdediger maakte in het duel met Spezia, waar oud-PSV'er Jeroen Zoet op doel stond, in de 72ste minuut het winnende doelpunt: 2-3. Juve heeft na vijf wedstrijden pas 5 punten.","intensity":0,"negativity":0,"cluster_id":25,"similar_texts":"text217"},{"id":"36","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/22/3","title":"De Ligt helpt Juventus aan eerste seizoenszege","text":"Matthijs de Ligt (in geel shirt) bezorgt hier Juventus de eerste zege van het seizoen in de Serie A. De Nederlandse verdediger maakte in het duel met Spezia in de 72ste minuut het winnende doelpunt: 2-3. Juventus heeft ondanks de zege pas 5 punten na vijf wedstrijden.","intensity":0,"negativity":0,"cluster_id":25,"similar_texts":"text308"},{"id":"37","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/8/1","title":"De rechtsbijstand krijgt extra geld, maar zal het genoeg zijn?","text":"### Rechtsstaat Gelijkheid voor de wet\n\nTerwijl advocaat Reinier Feiner de snelweg naar Rotterdam opdraait, buigt hij zich naar voren om zijn telefoon op te nemen, die in een standaard aan zijn dashboard staat. \"Reinier\", klinkt het daaruit. \"We zijn bang dat ze de kinderen bij ons weg zullen halen. Dat kunnen ze toch niet zomaar doen?\"  \n  \nDe man aan de andere kant van de lijn heeft net zijn vriendin en kinderen uit een blijf-van-mijn-lijfhuis gehaald - 'een beetje half-half' in overleg met de hulpverleners. Nu wil Veilig Thuis langskomen, samen met iemand van Jeugdbescherming.  \n  \nFeiner is sociaal advocaat, gespecialiseerd in jeugdrecht. Hij staat mensen bij die geen advocaat kunnen betalen, of dat nou is in een conflict met Veilig Thuis, of in een strafzaak. Daarnaast is hij voorzitter van de Vereniging Sociale Advocatuur Nederland (VSAN), en dus de aangewezen persoon om te reageren op het kabinetsvoornemen om volgend jaar 154 miljoen extra uit te trekken voor dit soort sociale juridische hulp.\n\nOnvoorspelbaar schema\n\nMaar het schema van de advocaat is vol en onvoorspelbaar. Dus is het beste moment om met hem te praten in de auto. Op weg van zijn huis in Leiden naar zijn kantoor in Rotterdam. Tussendoor pleegt hij een telefoontje dat niet kan wachten.  \n  \n\"Luister\", zegt hij tegen de man aan de telefoon. \"Als ze zo komen, blijf dan vriendelijk. Zeg dat jullie in therapie willen. Ga niet zeggen dat er niets aan de hand is, oké? Ze gaat niet voor haar lol naar een blijf-van-mijn-lijfhuis. En als er iets geks gebeurt tijdens het gesprek, dan mag je mij bellen.\"  \n  \nJarenlang werd er op de zogenoemde gefinancierde rechtsbijstand bezuinigd. En dus is het extra geld, dat ervoor moet zorgen dat sociaal advocaten een betere vergoeding krijgen voor hun werk, zeer welkom. \"Ik kan goed van mijn werk leven hoor\", zegt Feiner. \"Maar als je rechten gaat studeren verwacht je toch iets anders. De sector vergrijst. Elk jaar gaan honderden sociaal advocaten iets anders doen.\"  \n  \nOnderzoek in 2019 onder de beroepsgroep toonde aan dat twee derde van de sociaal advocaten overwoog te stoppen vanwege de hoge werkdruk en de lage beloning. Voor kantoorfaciliteiten schiet ook weinig geld over. Zelf is Feiner ook op zoek naar extra ondersteuning. Maar die blijkt lastig te vinden. Terwijl, zegt hij enigszins ten overvloede, er werk genoeg is.  \n  \nDat het demissionair kabinet nu, na lang tegenstribbelen, toch meer geld uittrekt voor de sociale advocatuur, ziet Feiner als een erkenning dat hun werk belangrijk is voor de rechtsstaat. Toch is hij allerminst gerustgesteld. Het demissionair kabinet bouwt het extra bedrag van 154 miljoen immers de komende jaren alweer af tot 64 miljoen in 2026. Dat kan, denkt demissionair minister voor rechtsbescherming Sander Dekker, omdat het kabinet ernaar streeft zoveel mogelijk zaken op andere manieren op te lossen, en ze niet tot aan de rechter te laten komen. Daarnaast wil hij dat commerciële advocatenbureaus gaan meebetalen aan de gefinancierde rechtsbijstand.\n\nMinder rechtszaken\n\nFeiner heeft geen vertrouwen in die strategie. Dekker houdt eraan vast dat een soort 'voorselectie' een goed idee is. Eerst naar een mediator, pas als dat niets oplost naar de rechter. \"Maar uit geen enkel onderzoek blijkt dat dat werkt\", zegt Feiner. \"Het zorgt er vooral voor dat de overheid meer en meer gaat besluiten wie er toegang krijgt tot een rechter. Minder, minder, minder rechtszaken leidt dan vooral tot minder, minder, minder vertrouwen in de rechtsstaat en de politiek.\"  \n  \nEn dat dat vertrouwen al laag is, zeker bij de mensen die hij bijstaat, dat snapt hij maar al te goed goed. Als sociaal advocaat ziet hij de tweedeling in de maatschappij groter en groter worden. Maar aan een visie over hoe die ongelijkheid tegen te gaan, ontbreekt het volgens hem in Den Haag.  \n  \n\"De overheid is bezig brandjes te blussen. Voor de bühne komen ze met plannen. Maar dat vind ik het mooie aan mijn cliënten: of het nu psychiatrisch patiënten zijn, verdachten of kinderen: ze voelen het wanneer ze bedonderd worden. Dat is geen kwestie van IQ. Ze voelen het als ze geen eerlijke kans krijgen.\"","intensity":0,"negativity":1,"cluster_id":48,"similar_texts":"text370"},{"id":"38","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/36/2","title":"De worsteling van het moderne Innu-meisje","text":"Kuessipan is een van de eerste films die werd opgenomen in Uashat, het Innu-reservaat in het oosten van Canada. De oorspronkelijke bewoners van het gebied leven er apart van de witte bevolking, vandaar dat het indruk maakt als het Innu-meisje Mikuan op een dag thuiskomt met 'un blanc', een witte.  \n  \nDe Canadese regisseur Myriam Verreault baseerde haar film op de roman van Innu-schrijver Naomi Fontaine die zelf werd geboren in Uashat en ging studeren in Quebec. Het is precies waar de 16-jarige Mikuan in de film van droomt. Ze wil schrijver worden, weg uit het reservaat.  \n  \nWat de film laat zien is hoe moeilijk het is om je te los te maken van zo'n hechte, traditionele en vooral ook trotse gemeenschap. Slechts mondjesmaat belicht de film ook de keerzijdes. De Innu kampen met alcoholisme en als gevolg daarvan met (huiselijk) geweld. Racisme wordt aangestipt als Mikuan en haar hartsvriendin Shaniss tijdens het uitgaan in de stad worden uitgemaakt voor inboorlingen.  \n  \nKuessipan, gemaakt met amateurs uit het reservaat, is vooral het verhaal van die twee vriendinnen die andere wegen inslaan. Shaniss is een schoolverlater met een baby en een vriend met losse handjes. Het is een meisje dat zich al op jonge leeftijd heeft ingegraven in het reservaat. Dat het verhaal van de vriendinnen een beetje van de hak op de tak springt, zal te maken hebben met het boek waarop de film is gebaseerd, en dat eigenlijk een bundel poëtische verhalen is.  \n  \nKuessipan  \n  \nRegie: Myriam Verreault Met Sharon Fontaine-Ishpatao en Yamie Grégoire  \n  \n***","intensity":0,"negativity":0,"cluster_id":8,"similar_texts":"text562"},{"id":"39","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/16/4","title":"Dertiger Nibali keert terug bij Team Astana","text":"De Italiaanse wielrenner Vincenzo Nibali vertrekt bij Trek-Segafredo en rijdt volgend seizoen weer voor Team Astana. De 36-jarige Italiaan kwam tussen 2013 en 2016 al vier seizoenen uit voor de Kazachstaanse ploeg, waarmee hij zijn grootste successen vierde. In het lichtblauwe shirt won de Italiaan twee keer de Ronde van Italië (2013 en 2016) en was hij de beste in de Tour de France van 2014.","intensity":0,"negativity":1,"cluster_id":52,"similar_texts":"text422"},{"id":"40","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=5829b81eac4e4c8e9c3f#/pages/26","title":"DiCaprio in kweekvlees","text":"DiCaprio in kweekvlees\n\nInvestering\n\nDe Amerikaanse acteur Leonardo DiCaprio investeert een onbekend bedrag in het Nederlandse kweekvleesbedrijf Mosa Meat. Ook zal de ster uit Titanic en The wolf of Wall Street het bedrijf als adviseur bijstaan.\n\n„Hij is natuurlijk geen celbioloog, maar hij kan ons wel helpen om kweekvlees op de kaart te zetten”, aldus Tim van de Rijdt, chief business officer van Mosa Meat. „Naast filmacteur is hij een fervent milieuactivist die weet hoe hij de juiste mensen bereikt.” DiCaprio ziet transformatie van ons voedselsysteem als een impactvolle manier om de klimaatcrisis te bestrijden.","intensity":0,"negativity":0,"cluster_id":11,"similar_texts":"text539"},{"id":"41","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/2/4","title":"DiCaprio investeert in kweekvlees","text":"### personalia\n\nActeur Leonardo DiCaprio investeert in het Nederlandse bedrijf Mosa Meat, dat technologie heeft ontwikkeld om kweekvlees te maken. Het begint met enkele rundvleescellen, die vervolgens worden gevoed om er vlees mee te laten groeien. Daarbij komen veel minder broeikasgassen vrij dan bij veeteelt. DiCaprio ziet er een middel in tegen klimaatverandering. Hoogleraar Mark Post van de Universiteit Maastricht is mede-oprichter van Mosa Meat. In 2013 haalde hij de wereldpers met 's werelds eerste gekweekte hamburger.","intensity":0,"negativity":0,"cluster_id":66,"similar_texts":"text730"},{"id":"42","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=48506e1a594bf6343c4a#/pages/12-13","title":"Dode bij ongeluk in Amstelveen","text":"Dode bij ongeluk in Amstelveen\n\nDe weg in Amstelveen was na de frontale botsing lange tijd afgesloten. \n\nAMSTELVEEN Bij een verkeersongeluk op de N201 in Amstelveen is donderdag de 68-jarige bestuurder van een bestelauto overleden. De bestelauto botste rond 12.50 uur op een personenauto. De man en de vrouw in de personenauto raakten gewond. Beiden waren nog aanspreekbaar na het ongeluk en zijn naar het ziekenhuis gebracht.\n\nHet ongeluk is vermoedelijk veroorzaakt doordat de bestelauto op de tegenovergestelde kant van de weg reed, meldt de politie. Het onderzoek naar de toedracht is nog aan de gang op de plek van de aanrijding. De weg is lange tijd in beide richtingen afgesloten geweest.","intensity":0,"negativity":1,"cluster_id":43,"similar_texts":"text336"},{"id":"43","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/doe-maar-annuleert-tour-vanwege-ziekte-henny-vrienten-a4059229#20210923-79820-102","title":"Doe Maar annuleert tour vanwege ziekte Henny Vrienten","text":"Henny Vrienten De hele afscheidstour van Doe Maar is afgelast, vanwege ziekte van Henny Vrienten. „Hij gaat een traject in voor onderzoek in het ziekenhuis.”,De hele afscheidstour ‘Lijf aan Lijf’ van Doe Maar is afgelast vanwege ziekte van zanger en bassist Henny Vrienten (73). De tour zou beginnen op 29 september in Utrecht beginnen en duren tot 25 november in Zwolle. Organisator Mojo kondigde gisteren nog extra concerten aan voor de tournee, maar annuleert nu alle data. De concerten zullen ook niet in een later stadium worden ingehaald.„Henny en de andere Doe Maar-leden, alsmede de crew en natuurlijk alle fans, keken enorm uit naar de afscheidstournee. We betreuren allen dat de tour geen doorgang kan vinden en wensen Henny veel beterschap en sterkte”, schrijft een woordvoerder Mojo. Over de precieze aard van de ziekte van Vrienten worden geen mededelingen gedaan, zegt manager Flip van Ommeren aan de telefoon: „Hij gaat een traject in voor onderzoek in het ziekenhuis. Dat nieuws kwam bij ons gisteren in de loop van de middag, net na de bekendmaking van de nieuwe concerten. Henny wil het verder liever privé houden.”\n\nLees ook dit interview met Henny Vrienten: ‘Een liedje moet kloppen. Het is een ambacht, niet veel meer’\n\nVrientens band Doe Maar zou vorig jaar al een afscheidstournee spelen, maar die werd naar dit jaar geschoven vanwege de coronamaatregelen. Met de onlangs aangekondigde versoepelingen werden drie extra concerten aan de tour toegevoegd, waarmee de band 24 keer zou spelen in Nederland en België. „Het moest er een keer van komen.”, aldus de band over die tour. „We kunnen niet eeuwig doorspelen. Hoe graag we dat ook zouden willen. Maar we gaan er nog één keer met volle kracht tegen aan. Vrienten begon als solo-artiest, maar speelde sinds 1980 in Doe Maar, het grootste succesverhaal van de Nederpop in de jaren tachtig. De albums Skunk, Doris Day en Andere Stukken en 4Us werden Nederpopklassiekers. Doe Maar ging aan het eigen succes ten onder, toen ze als dertigers een publiek van gillende tienermeisjes trokken. Vrienten werkte na 1984 vooral achter de schermen, als film- en televisiecomponist voor onder meer de speelfilm Abeltje en tv-programma’s Het Klokhuis en Sesamstraat. Doe Maar maakte na 18 keer Ahoy’ in 2000 verscheidene, kortstondige comebacks. Met George Kooymans en Boudewijn de Groot trad Vrienten op als de gelegenheidsgroep Vreemde Kostgangers, waarmee hij in 2022 ook een afscheidstour zou doen. Die werd afgelast na bekendmaking van de ziekte van Kooymans.\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":2,"cluster_id":9,"similar_texts":"text146"},{"id":"44","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=89f7e13e95f8ce565681#/pages/4","title":"Doe Maar haalt streep door afscheidstournee","text":"Doe Maar haalt streep door afscheidstournee\n\nDoor ziekte Henny Vrienten \n\nAMSTERDAM De afscheidstournee van Doe Maar is afgelast. Het besluit is genomen omdat voorman Henny Vrienten (73) ziek is, zo heeft concertorganisator MOJO woensdag bekendgemaakt. Over de aard van de ziekte worden geen mededelingen gedaan.\n\nDe concerten worden niet ingehaald, meldt MOJO. „Henny en de andere Doe Maar-leden, alsmede de crew en natuurlijk alle fans, keken enorm uit naar de afscheidstournee”, staat in een korte verklaring. „We betreuren allen dat de tour geen doorgang kan vinden en wensen Henny veel beterschap en sterkte.” Alle kaartkopers krijgen hun aankoopbedrag van de tickets teruggestort.","intensity":0,"negativity":2,"cluster_id":9,"similar_texts":"text368"},{"id":"45","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=a4dc478d84ae4174054f#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO ANP/hh","intensity":0,"negativity":0,"cluster_id":33,"similar_texts":"text269"},{"id":"46","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=af90cbed69e9659b3ca5#/pages/34","title":"EK-prijzengeld verdubbeld","text":"EK-prijzengeld verdubbeld\n\nDe UEFA heeft het prijzengeld voor het EK voor vrouwen, dat volgend jaar in Engeland wordt gehouden, verhoogd naar 16 miljoen euro. Dat is een verdubbeling ten opzichte van de prijzenpot bij het EK van 2017 in Nederland, het toernooi dat ook door het Nederlands vrouwenelftal werd gewonnen.\n\nEen deel van dat bedrag is startgeld voor de deelnemende landen, het andere deel is een prestatiebonus. Hoe die verdeling wordt, is nog niet bekend. Verder stelt de UEFA voor de clubs die speelsters afstaan aan de landenploegen nog eens 4,5 miljoen euro beschikbaar.","intensity":0,"negativity":0,"cluster_id":1,"similar_texts":"text777"},{"id":"47","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/39/2","title":"EK-vrouwen: dubbele pot","text":"De Europese voetbalbond UEFA heeft het prijzengeld voor het EK voor vrouwen, dat volgend jaar in Engeland wordt gehouden, verhoogd naar 16 miljoen euro. Dat is een verdubbeling ten opzichte van de prijzenpot bij het EK van 2017 in Nederland.  \n  \nEen deel van dat bedrag is startgeld voor de deelnemende landen, het andere deel is een prestatiebonus.  \n  \nHoe die verdeling wordt, is nog niet bekend. Verder stelt de UEFA voor de clubs die speelsters afstaan aan de landenploegen nog eens 4,5 miljoen euro beschikbaar.  \n  \nHoewel het prijzengeld is verdubbeld, staan de vergoedingen nog steeds in de schaduw van die bij de mannen. Voor het EK 2020 (dat afgelopen zomer werd gehouden) was 371 miljoen euro aan prijzengeld beschikbaar en mochten de clubs die spelers afstonden nog eens 200 miljoen verdelen. Ieder deelnemend land kreeg bij aanvang van het toernooi al een startbonus van 9,25 miljoen euro.","intensity":0,"negativity":1,"cluster_id":31,"similar_texts":"text251"},{"id":"48","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/2/1","title":"Er is alweer kritiek, maar ik ben wél blij dat de Mac met plastic prullen stopt","text":"Eens in de zoveel tijd loop ik stiekem met zo'n grote, zwarte, stevige vuilniszak vastberaden de trap op om de slaapkamers van de kinderen uit te mesten.  \n  \nVooral onze dochter is een verzamelaarster. Ik trok zojuist haar bureaula open en alleen daar al vond ik zeven vogelveren, acht fonkelende nepdiamantjes, een half potje uitgedroogde slijm, drie plastic armbandjes, een zeemeermin zonder hoofd die in een verrassingsei zat, een partij plastic prullen gekregen na kinderfeestjes én speeltjes van de McDonald's, waarvan ik alleen Bugs Bunny herkende.  \n  \nGek word ik van al die zooi, maar ik vind het vooral zo'n verspilling. Al die troep die in vervuilende fabrieken gemaakt wordt en waar je geen bal aan hebt. Onnodig en niet bepaald duurzaam.  \n  \nDus ja, ik werd wél blij toen ik las dat McDonald's in 2025, maar in ons land al eind dit jaar, gaat stoppen met de plastic speeltjes bij Happy Meals. Anderhalf miljard gaan er wereldwijd per jaar over de toonbank en McDonald's is daarmee de grootste speelgoedketen die er is. Dé reden waarom alle kinderen bij die grote gele M willen eten. Tenminste, die van ons wel.  \n  \nEén keer per jaar, als we terugkomen van de zomervakantie, weet ik ze van Italië tot de grens bij Venlo zelfs koest te houden met het vooruitzicht van een Happy Meal met zo'n flutding erin.  \n  \nCritici roepen nu dat McDonald's klimaattechnisch gezien veel beter kan stoppen met alleen al meer dan 6 (!) miljoen hamburgers per dag te verkopen. Zo lust ik er nog wel een paar zeg. Natuurlijk is dat waar, en wie weet eten we daar over een poosje wel allemaal vegaburgers. Maar wees blij dat het stoppen met die plastic presentjes toch maar mooi een besparing oplevert die net zo groot is als de plastic afvalberg van 650.000 mensen per jaar. Hoe kan iemand daarop tegen zijn?  \n  \nO wacht, de mensen die roepen: We Mogen Tegenwoordig Ook Niks Meer! Jawel hoor, nog steeds die vette hamburger met frietjes bestellen en dan een speeltje van bijvoorbeeld gerecycled papier mee naar huis nemen, want dat is het alternatief waar McDonald's mee komt.  \n  \nDat betekent dus voortaan stiekem de slaapkamers van de kinderen uitmesten met de oudpapierbak in plaats van een vuilniszak. Da's alles. Wel alleen doen als ze niet thuis zijn, hoor!","intensity":0,"negativity":2,"cluster_id":69,"similar_texts":"text684"},{"id":"49","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=67dc777891d0acdb8eb3#/pages/30-31","title":"Escape in Deventer","text":"Escape in Deventer\n\nMarco van Ginkel behoedt PSV in de slotfase met een rake kopbal voor puntenverlies in Deventer.\n\nFOTO’S \n\nGetty Images\n\n& René Bouwman\n\nCody Gakpo is een van de weinige PSV’ers die een goed niveau haalt tegen Go Ahead. De aanvaller schiet zijn elftal op voorsprong.\n\n❮❯\n\nNieuwe leiders PSV behoeden Schmidt voor nog meer schade tegen sterk Go Ahead \n\ndoor Wilber Hack\n\nDEVENTER De keuzes van PSV-trainer Roger Schmidt en diens wisselbeleid staan fel ter discussie. Maar op één punt kan de Duitse trainer zijn gelijk halen. Met Marco van Ginkel en Cody Gakpo redden zijn aanvoerder en reserve-aanvoerder woensdagavond in Deventer het aanzien van de Eindhovense club. Die won op het nippertje van de nieuwkomer in de Eredivisie: 1-2.\n\nDat was zeker niet de verdienste van Schmidt, die er zo mogelijk in slaagde om nog meer chaos te creëren dan bij de al zo dramatisch verlopen topper tegen Feyenoord. Met zijn ingreep in de rust zorgde hij voor een ware volksverhuizing. Jordan Teze en Armando Obispo kwamen in de ploeg. Liefst zeven spelers moesten op het veld een andere positie innemen. Daardoor waren alle automatismen bij het toch al zo stroef draaiende PSV verdwenen.\n\nToch weigerde Gakpo het wisselbeleid als schuld aan te wijzen voor de moeizame vertoning in de Adelaarshorst. „Natuurlijk trainen we weinig. Maar bij een club als PSV mag je verwachten dat spelers elkaar kunnen vinden”, zei Gakpo.\n\nVolgens de reserve-aanvoerder is het mindere spel tegen Go Ahead vooral een mentale kwestie, een direct gevolg van de forse tik die Feyenoord uitdeelde. „Daar kun je op twee manieren op reageren. Wij hebben dat niet op de goede manier gedaan. Zondag liep het niet, nu weer niet. We moeten niet in deze sleur blijven zitten en weer met elkaar met plezier op het veld staan.”\n\nGakpo haalde als een van de weinigen nog wel een aardig niveau. Hij kon het bovendien goed vinden met Eran Zahavi, die zich soms slim liet terugzakken naar het middenveld. Met een steekpass stuurde de Israëlische spits Gakpo op weg naar de openingstreffer. Op slag van rust bood hij Gakpo nog een kans. Maar aangever Zahavi bleef in de rust in de kleedkamer achter.\n\nNet als Philipp Max. Dat laatste was wel begrijpelijk, want dat is al weken de zwakste schakel bij PSV. Al wijzigde Schmidt zijn team op vijf plaatsen in vergelijking tot de topper tegen Feyenoord, Max bleef aanvankelijk staan. Dat terugkeer van Phillipp Mwene, die volgens Schmidt een vaste waarde is, ging ten koste van Jordan Teze. Die is koploper in het klassement van spelers met de meeste minuten in de Eredivisie bij PSV. Ook Armando Obispo, de nummer twee in die rangschikking, mocht niet beginnen. Schmidt stelde ook Davy Pröpper niet op. Die liet zich kritisch uit over zijn wissel in de rust tegen Feyenoord. Hij zat met Bruma in de carrousel die maar door blijft draaien.\n\nDe gevolgen waren zichtbaar op het veld. In het verleden was een bezoek aan Deventer een garantie voor drie punten. Ruim een kwart eeuw geleden liep PSV in de vorm van een 1-1 gelijkspel voor het laatst averij op bij een bezoek aan Go Ahead. Nu leek het weer die kant op te gaan. Inigo Cordoba maakte tien minuten na de pauze prachtig gelijk. De net ingevallen Teze was de Spanjaard helemaal kwijt.\n\nGo Ahead deed niet voor PSV onder en creëerde net zoveel kansen als de grootmacht uit Eindhoven. Een spelhervatting bracht uiteindelijk redding. Van Ginkel kopte uit een hoekschop van Gakpo raak. Tot opluchting van Gakpo. „Ik was er heel blij mee. Dit was een heel lastige pot. Na die nederlaag van zondag mochten we geen punten laten liggen.”\n\nSchmidt verklaarde eerder deze week dat er nog nooit op de deur geklopt is met vragen over zijn wisselbeleid. Het zou verstandig zijn als technisch directeur John de Jong eens informeert wat Schmidt nu precies met PSV van plan is. Die had zijn leiders op het veld nodig om hem te redden.\n\nGo Ahead Eagles-PSV 1-2 (0-1). 15. Gakpo 0-1, 55. Cordoba 1-1, 86. Van Ginkel 1-2. Scheidsrechter Nijhuis. Gele kaarten: Max, Obispo (PSV).\n\nVerstandig als ’td’ John de Jong vraagt \n\nwat Duitse coach precies van plan is","intensity":0,"negativity":0,"cluster_id":18,"similar_texts":"text307"},{"id":"50","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/2/1","title":"Europa voert de druk op: Nederlands klimaatbeleid moet op alle fronten ambitieuzer","text":"Met de huidige nationale doelstellingen van het demissionaire kabinet-Rutte III gaat Nederland er niet komen, blijkt uit de doorrekening die het Planbureau voor de Leefomgeving (PBL) heeft gemaakt van het 'Fit for 55'-klimaatpakket dat Europees commissaris Frans Timmermans in de zomer presenteerde. Op verzoek van het ministerie van Economische Zaken en Klimaat en de Tweede Kamer heeft het Planbureau een analyse gemaakt van de nationale gevolgen van het nieuwe Europese beleid.\n\n55 procent\n\nHet 'Fit for 55'-pakket moet de CO2-uitstoot met 55 procent verminderen ten opzichte van 1990 om Europa klimaatneutraal te krijgen in 2050. Netto mag er dan geen CO2-uitstoot meer zijn. Dit is een groot verschil met de vastgestelde 49 procent reductie uit het Klimaatakkoord van 2019. 'We hebben geen tijd meer te verliezen', zei Timmermans in juli. 'Als we nu niets doen, zullen onze kinderen en kleinkinderen oorlogen voeren om water en voedsel.'  \n  \nIn de hele Europese Unie is een tempoversnelling nodig om de nieuwe klimaatdoelen te halen, analyseert het PBL. Ook in Nederland moet het ambitieniveau omhoog. Waar Nederland nu nog mikt op afvang en opslag van CO2 die door de industrie wordt uitgestoten, eist 'Fit for 55' dat bedrijven overschakelen op groene waterstof, hernieuwbare warmte en op energiebesparing.  \n  \nEen nieuw element voor Nederland is de aandacht voor de dreigende energie-armoede: het groeiend aantal burgers dat moeite heeft om bij te dragen aan de kosten van de energietransitie. De stijgende energieprijzen en noodzakelijke aanpassingen aan huizen en auto's dreigen voor veel mensen nu al te duur te worden.  \n  \nDe Commissie stelt daarom een Sociaal Klimaatfonds van 10 miljard euro per jaar voor, waarbij lidstaten worden geacht eenzelfde bedrag in te leggen. Het geld voor dit fonds wordt betaald met de opbrengst van de CO2-uitstootrechten die producenten als Shell en Esso moeten kopen.  \n  \nDe Commissie vraagt ook om prioriteit te geven aan de verduurzaming van de woningen van de mensen die het niet zelf kunnen betalen. Het PBL roept het kabinet op hiervoor snel een plan te maken.\n\nBrandstof\n\n'Fit for 55' bestaat uit dertien wetsvoorstellen en een 'bossenstrategie'. Iedereen gaat daarmee te maken krijgen, concludeert het PBL. Zo is er een plan om de prijs van brandstof voor auto's en de verwarming van huizen en kantoren te koppelen aan hun CO2-uitstoot. Op lange termijn zorgt dat voor schonere energie, maar op korte termijn stijgen de prijzen van brandstof.  \n  \nDe gratis CO2-rechten voor de luchtvaart-, staal- en cementindustrie worden geleidelijk afgeschaft. Voor de luchtvaart zullen de gratis emissierechten in 2028 verdwijnen, wat leidt tot hogere prijzen van de vliegtickets. Daarnaast wil de Commissie dat 40 procent van de energie in 2030 duurzaam is opgewekt. De energiebesparing moet naar 37 procent. Deze hogere ambitie betekent dat jaarlijks drie keer zoveel huizen moeten worden gerenoveerd als nu.  \n  \nIn de zomer kwamen er voorzichtig positieve reacties van de EU-lidstaten. De Nederlandse demissionaire regering liet weten dat de maatregelen aan 'betaalbaarheid en haalbaarheid' zouden worden getoetst in Den Haag. GroenLinks vond dat het pakket tekortschoot. De onderhandelingen tussen het Europees Parlement en de lidstaten beginnen dit najaar. Daar kunnen de lidstaten de plannen nog wijzigen.","intensity":0,"negativity":0,"cluster_id":38,"similar_texts":"text29"},{"id":"51","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7a85d583c36ab379ba73#/pages/48-49","title":"Evacuatie in Oost na vondst kwik","text":"Evacuatie in Oost na vondst kwik\n\nBewoners moeten buiten wachten. \n\nFOTO ROBBY HIEL\n\nAMSTERDAM De brandweer heeft woensdagavond in Oost de bewoners van meerdere woningen geëvacueerd, nadat een grote hoeveelheid kwik was gevonden in een trappenhuis.\n\nEr kwam in eerste instantie een melding binnen bij de brandweer van stankoverlast van een pand aan de Insulindeweg. Hulpdiensten rukten uit en ontruimden de flat. Zeven bewoners zijn elders ondergebracht. \n\nHet is onduidelijk hoe het kwik daar terecht is gekomen en waar het vandaan komt.","intensity":0,"negativity":0,"cluster_id":39,"similar_texts":"text645"},{"id":"52","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/45/2","title":"Even een dag met wat meer wind","text":"### Weer\n\nDonderdag begint vooral in het zuiden met geregeld zonneschijn; vanuit het noorden raakt het geleidelijk bewolkt. Een zwakke storing nadert ons land en daardoor neemt de wind in kracht toe. In de kuststreken waait het in de middag krachtig of hard, windkracht 6 of 7. In de noordelijke provincies kan het 's middags en 's avonds af en toe licht regenen of motregenen. In het zuiden van het land blijft het zo goed als droog. Het wordt in de middag 18 tot 20 graden, de wind maakt het voor het gevoel frisser.  \n  \nVrijdag bouwt een hogedrukgebied op in onze omgeving en daardoor neemt de wind weer in kracht af: hij waait matig, vanuit het westen. Zon en wolken wisselen elkaar af en het blijft bijna overal droog. In de middag krijgt de zon meer ruimte. Met maxima van 20 of 21 graden is het vrij aangenaam.  \n  \nIn het weekend voert een aflandige wind warmere lucht aan. Zaterdag stijgt met veel zon en weinig wind de temperatuur in de middag naar 21 tot 23 graden, zondag wordt het met maximaal 24 graden nog iets warmer. Wel neemt de bewolking in de loop van de dag toe en vooral in het zuiden kunnen dan enkele buien ontstaan.  \n  \nNa het weekend stroomt koelere lucht over ons land en wordt het overal wisselvalliger.","intensity":0,"negativity":1,"cluster_id":63,"similar_texts":"text501"},{"id":"53","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/34/1","title":"Feyenoord dendert nu door","text":"### Rotterdammers verslaan ook Heerenveen, honderdste goal van spits Linssen is een pareltje\n\nBryan Linssen mag dan misschien geen 'echte' spits zijn, hij is wel een doelpuntenmaker. En die weten als ze de bal hebben geraakt vaak al of het een treffer zal worden of niet. Toen de Limburger tegen Heerenveen de voorzet van Alireza Jahanbakhsh met de hak verlengde, wist hij genoeg. Het was 2-0 voor Feyenoord, de winst was ogenschijnlijk binnen en zijn honderdste goal in de eredivisie een feit.  \n  \nJohnny Jansen was in aanloop naar de wedstrijd in de Kuip al heel duidelijk geweest. Als zijn ploeg iets voor elkaar moesten krijgen, was het de openingsfase overleven. Het eerste kwartier van een thuisploeg waar het zelfvertrouwen van af zou druipen ontregelen, dat was cruciaal volgens de trainer van Heerenveen.  \n  \nHet lukte Jansen en zijn elftal niet en dat mocht ook de trainer zich aanrekenen. Dat Marcus Pedersen moeilijk af te stoppen is, is inmiddels wel bekend. De Noor denderde weer langs de zijlijn dat het een lieve lust was. Dat de back van Feyenoord zijn rushes graag afsluit met een teruggetrokken voorzet, is echter bepaald geen geheim meer. De Friezen zullen toch ook de goal van Jens Toornstra zondag in Eindhoven tegen PSV hebben meegekregen?  \n  \nToch werd Heerenveen juist op die manier geklopt. Pedersen bereikte de achterlijn en trok de bal schuin terug achter het centrale duo Sven van Beek en Ibrahim Dresevic, waar Guus Til slim positie had gekozen: 1-0.  \n  \nHet was een dure tegentreffer voor Heerenveen, want daarna ontspon zich een wedstrijd waarin de bezoekers zich best konden meten met Feyenoord. Tweemaal mocht oudgediende Siem de Jong aanleggen. De eerste poging werd geblokt, bij het tweede moment schoot hij jammerlijk over de door Lucas Woudenberg aangegeven bal heen.\n\nAdel verplicht\n\nFeyenoord werd aanvankelijk maar mondjesmaat gevaarlijk. De 0-4 in Eindhoven tegen PSV veroorzaakte misschien wel een gevalletje 'adel verplicht'. Na dat resultaat wordt in elk geval verwacht dat de ploeg de thuiswedstrijden wint.  \n  \nEn dat lukte ook gewoon. De vraag was nog even of Heerenveen na de pauze de duimschroeven zou kunnen aandraaien. Zo verscheen Henk Veerman oog in oog met Bijlow omdat Gernot Trauner een lange bal niet kon onderscheppen. De lange spits tikte over. Het is de fase waarin Feyenoord zit.  \n  \nEen treffer van Jahanbakhsh werd geannuleerd wegens buitenspel, maar het was uitstel van executie. En hoe. Linssen tikte kort na dat moment de voorzet van Jahanbakhsh op sublieme wijze met de hak achter Mulder. Het was de jubileumtreffer van de kleine spits in de eredivisie en liefst twaalf goals van dat aantal produceerde hij tegen Heerenveen.  \n  \nDe tegentreffer van Joey Veerman en de tweede van Til brachten de eindstand op 3-1, de vierde zege van Feyenoord in vijf competitiewedstrijden.","intensity":0,"negativity":0,"cluster_id":2,"similar_texts":"text520"},{"id":"54","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/23/1","title":"Feyenoord onder Slot een vrolijk geheel","text":"Feyenoord 3  \n  \nHeerenveen 1  \n  \nBij zijn aanstelling als trainer van Feyenoord dacht Arne Slot tijd nodig te hebben om de ploeg naar zijn hand te zetten. Maar sneller dan verwacht heeft hij het elftal naar zijn normen gevormd. Met spel dat naar voren is gericht werd Heerenveen in de eigen Kuip verslagen (3-1). Al ging lang niet alles goed.  \n  \nMooi waren de doelpunten van Guus Til en Bryan Linssen, die zijn honderdste treffer in de eredivisie omlijstte met een technisch volmaakt hakje achter het standbeen langs. Tien minuten voor tijd werd het nog spannend, toen Joey Veerman de bal fraai in de bovenhoek krulde. Even later maakte een kopbal van Til aan alle onzekerheid een eind.  \n  \nFeyenoord klom naar de vierde plek, met nog een wedstrijd te goed en evenveel puntenverlies als nummer twee PSV. Dat deed Slot tot nu toe, in tegenstelling tot zijn collega Roger Schmidt bij PSV, veelal met een vast basiselftal. Met patronen die steeds beter zichtbaar worden, al voetbalde Feyenoord soms slordig tegen Heerenveen.  \n  \nWaar Erik ten Hag bij Ajax een schaduwelftal kan opstellen dat zou meestrijden om de prijzen, en ook PSV flink investeerde in de breedte van de spelersgroep, moet Slot het naar eigen zeggen doen met misschien wel de smalste Feyenoordselectie in de hele clubgeschiedenis.  \n  \nMaar de versterkingen die Feyenoord haalde, blijken tot nu toe stuk voor stuk een schot in de roos. Tegen Heerenveen stonden Marcus Pedersen, Gernot Trauner, Guus Til en Alireza Jahanbakhsh in de basis. Maar misschien is Slot wel de belangrijkste aanwinst.  \n  \nHet is de coach gelukt om het cynisme uit Rotterdam te verdrijven. Waar vorig seizoen nog een deken van chagrijn over de ploeg lag, heeft Slot er in recordtempo een vrolijk geheel van gemaakt. Een elftal dat onverschrokken ten aanval trekt. Al bewees Feyenoord in de gewonnen topper tegen PSV (0-4) dat het ook goed kan verdedigen.  \n  \nDe Rotterdammers mogen onder Slot dan attractief voor de dag komen en de bal graag in bezit hebben, voor de coach is het vooral van belang wat zijn ploeg doet als zij de bal niet heeft. Dan wil hij dat zijn spelers de tegenstander opjagen om de bal snel weer in bezit te hebben. Opgejut door de fanatieke aanhang achter het doel joeg Linssen een aantal keer door tot op de doellijn bij Heerenveen-keeper Erwin Mulder.  \n  \nEen ijzeren conditie is vereist. Spelers met een extra long zijn geen overbodige luxe, zoals Jens Toornstra en Til. Laatstgenoemde stond na een kwartier aan het einde van een vlotlopende Feyenoord-aanval, al speelde de thuisploeg na een energieke beginfase allerminst groots voor de rust.  \n  \nIn de treffer van Til was veel van het opgefriste Feyenoord terug te zien. Niet alleen omdat nieuwelingen Pedersen, Jahanbakhsh het voorbereidende werk verrichtten en de van Spartak Moskou gehuurde Til de lage voorzet binnen schoot. Nog meer omdat Pedersen als rechtsback weer mee ten aanval trok en middenvelder Til op het goede moment in het strafschopgebied opdook. Precies zoals Slot het graag ziet.  \n  \nPedersen ontpopt zich steeds meer tot een revelatie in de Kuip. De Noorse back die zondag tegen PSV nog op een brancard met een hoofdblessure werd afgevoerd, denderde woensdagavond onder het felle kunstlicht vertrouwd over de rechterflank. Feyenoord betaalde ongeveer een miljoen euro voor de 21-jarige verdediger. Omdat technisch directeur Frank Arnesen sowieso met een nagenoeg lege portemonnee de markt op moest.  \n  \nHet is de vraag hoelang Feyenoord het energieke spel, uitgevoerd met passie, kan volhouden dit seizoen. Zeker zolang de ploeg van Slot ook actief blijft in Europa en het bekertoernooi, en de wedstrijden elkaar in hoog tempo opvolgen. Eén in het weekend en een doordeweeks. En dat met een smalle selectie.  \n  \nFraai was het hakje waarmee Linssen na rust Feyenoords voorsprong verdubbelde. De spits die eigenlijk geen spits is, maakte alweer zijn vijfde doelpunt dit seizoen. Veerman deed kort voor tijd nog iets terug, maar kon niet voorkomen dat Til met een kopbal de eindstand op 3-1 bepaalde.","intensity":1,"negativity":0,"cluster_id":64,"similar_texts":"text520"},{"id":"55","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/flitsende-cameras-en-een-integrale-tv-uitzending-louis-van-gaal-is-even-trainer-van-telstar-a4059302#20210923-79820-301","title":"Flitsende camera’s en een integrale tv-uitzending: Louis van Gaal is even trainer van Telstar","text":"Louis van Gaal bij Telstar Toen de bescheiden eerstedivisieclub Telstar het bekendmaakte dachten sommigen aan een grap. Maar woensdagochtend stond bondscoach Louis van Gaal op het zonovergoten trainingsveld in Velsen-Zuid. Als trainer. „Als ik iets beloof, kom ik dat na.” ,Overal rond het Buko Stadion in Velsen-Zuid lijkt het een alledaagse woensdagochtend te zijn. Scholieren kriskrassen over fietspaden richting de middelbare. Bij de fysiopraktijk zit een man in trainingsboek met een handdoek om zijn nek te wachten op zijn behandeling. Bij de pomp aan de overkant gooien automobilisten nietsvermoedend hun tank vol. Binnen in het stadion is juist alles anders. Bij de hoofdingang hebben een kleine honderd belangstellenden zojuist vijf euro betaald om een glimp op te vangen van de rijzige gestalte die elk moment vanonder de hoofdtribune het kunstgras zal betreden. Om de nek van sommigen hangt een sjaal die ze bij hun ticket hebben aangeschaft. „Louis moet winnen”, staat erop. „Wat is het enig hè”, zegt koffiejuffvrouw Dicky terwijl ze vanuit een thermoskan een bakkie inschenkt die bij de toegangsprijs zit inbegrepen. „Werelds”, beaamt de bezoeker voor haar. Zij: „En wat een goed weer hebben we.”Tegen tien uur vallen de zonnestralen precies op het deel van het stadion waar de bezoekers zich hebben verschanst. Voornamelijk mannen van boven de vijftig zijn het, die elkaar opgewonden groeten. Ze zijn gekomen voor de training van Telstar, een voetbalclub die doorgaans buiten de schijnwerpers vertoeft, maar waar deze ochtend tientallen fotografen en cameramensen elkaar verdringen voor het beste shot van de man die deze oefensessie komt leiden.\n\nLouis van Gaal geniet van de ochtendtraining.\n\nFoto Robin van Lonkhuijsen/ANP\n\nHet is niemand minder dan Nederlands meest beroemde voetbaltrainer van dit moment. Bondscoach Louis van Gaal. Een man wiens nabijheid op deze plek, in het uit drie tribunes bestaande stadion van de nummer achttien van de Eerste Divisie, op aanwezigen het effect heeft van een bedreigde diersoort die plots hun achtertuin is binnen komen wandelen. Een toptrainer in het wild in Velsen-Zuid. Een lot uit de loterijDat Van Gaal de training verzorgt, is een indirect gevolg van Covid-19 en de brainstormsessies die Telstar intern hield om te bedenken hoe de club de crisis zou doorkomen. Het motto van de club luidt ‘betrokken en onverschrokken’ en vertaalde uiteindelijk naar inzamelingsacties waarmee de club een kleine ton ophaalde voor goede doelen. Waarmee de club zelf niet per se geholpen was. Een loterij. Dat werd dit voorjaar het volgende project. „Als hoofdprijs bedacht ik dat de winnaar een wedstrijd met het eerste elftal zou meespelen”, zegt clubdirecteur Pieter de Waard, een man met lederen puntlaarzen en bretels, die een eigen herenmodezaak had kunnen bestieren als hij niet zo verzot was geraakt op de club waarvan zijn vader vorige eeuw de voorzitter was. Klinkt leuk, maar dat doen we niet, besliste onder anderen hoofdtrainer Andries Jonker. De club moest zichzelf wel serieus nemen. Telstar blijft immers een profclub, zij het geleid door een directeur die soms gewoon achter zijn laptop zit te werken als Telstar voetbalt. „Pieter roept altijd dat de wedstrijd een lastige onderbreking van zijn werkweek is”, zegt aandeelhouder en oud-voorzitter Chris B. van der Zwan, een gesoigneerde tachtiger die zijn vrouw ooit op de middenstip ten huwelijk vroeg. „Zoiets kun je eigenlijk niet zeggen als directeur.”\n\nLouis van Gaal leidt de training van Telstar.\n\nFoto Robin van Lonkhuijsen/ANP\n\nDe Waard: „We nemen onszelf toch juist serieus als we een supporter laten mee voetballen?”Als alternatief kwamen De Waard en zijn kantoorgenoten uit bij Louis van Gaal. Althans, bij diens Truus, want aan haar richtte hij zijn brief met het verzoek of haar – toen nog gepensioneerde – man eenmalig een wedstrijd van Telstar wilde coachen. Niet alleen omdat het Telstar zou helpen, maar ook omdat er aan de loterij twee goede doelen waren gekoppeld: Spieren voor Spieren en Stichting Durf te Dromen.Dat wilde Van Gaal wel doen. Eind jaren zeventig voetbalde hij nog een seizoen bij Telstar – woensdag herinnerde hij zich nog de beroemde „saté van Tante Leen” die in het spelershome werd geserveerd. Zodoende had Telstar zijn hoofdprijs: een wedstrijd coachen op de bank naast Van Gaal. Met als gevolg dat er vrijdag een hockeyvader uit Haarlem plaatsneemt naast de ex-trainer van Ajax, FC Barcelona, Bayern München en Manchester United. Hoofdtrainer Jonker is eveneens aanwezig en bepaalt ook de opstelling. Een grapToen Telstar bekendmaakte dat Van Gaal een duel in de dug-out kwam zitten, dachten sommigen aan een grap. De club haalde de voorbije jaren wel vaker het nieuws met stunts, maar niet alle berichten bleken waar te zijn. Het idee om op een blauw veld te gaan voetballen ging de wereld over (spelers zouden de bal beter zien) maar was in feite slechts een verzinsel geweest. In aanloop naar het duel met Jong AZ bestond er eveneens verwarring tussen feit en fictie. Omdat vanaf zaterdag weer volle stadions zijn toegestaan, stelde De Waard voor dat Telstar vrijdagavond om vijf over twaalf zou aftrappen. Meteen hadden de politie en de gemeente in paniek naar het Buko Stadion gebeld om te zeggen dat dat écht niet kon. Het was slechts een grapje geweest. Op het kunstgras staat Van Gaal inmiddels met de handen in elkaar gevouwen toe te kijken bij de pass- en trapvorm die de spelers van Telstar uitvoeren. „Dat is een goede bal.” Soms verheft hij zijn stem. „Niet één bal moet goed zijn. Elke bal moet goed zijn.”\n\nVan Gaal is populair bij de fans in Velsen-Zuid.\n\nFoto Robin van Lonkhuijsen/ANP\n\nZijn komst deze ochtend is onderdeel van de voorbereiding op de wedstrijd van vrijdag, hoewel het evengoed waar is dat de sessie is uitgedraaid op een mediacircus waar koffiejuf Dicky van de ene plopkap naar de andere wordt geleid om haar liefde voor Telstar te betuigen. Zoals ze wel vaker heeft gezegd: de club gaat boven haar verjaardag. Het entreegeld gaat volledig naar Spieren voor Spieren.Rond lunchtijd volgt nog een persconferentie. Van Gaal verklaart dat hij niet twijfelde om de klus af te zeggen, ook al moest hij nog bondscoach worden toen hij zijn jawoord gaf. „Als ik iets beloof, kom ik dat na.” Ten overstaan van zeker tien camera’s zegt hij quasi verbaasd dat hij niet wist dat de training integraal werd uitgezonden. „Live? En de NOS is er ook al. Het is bijna meer dan bij het Nederlands elftal.”Een paar minuten eerder heeft de vertegenwoordiger van Spieren voor Spieren nog snel een banier van zijn stichting naast het tafereel gezet. Opdat niemand zal vergeten waar het deze dag werkelijk voor dient.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":21,"similar_texts":"text735"},{"id":"56","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=00cd5a960cee03b88bc1#/pages/46-47","title":"Focus op speurhonden","text":"Focus op speurhonden\n\nAMSTERDAM De advocaten van drievoudig moordverdachte Sjonny W. willen weten waarom het rapport van de Signi-honden over de eventuele vindplaats van de vermiste Sabrina Oosterbeek nooit in het rechtbankdossier is opgenomen. De verdediging wil verzoeken of er eventueel nog sporenonderzoek kan worden gedaan door de politie. Het hoger beroep tegen de 48-jarige klusjesman Sjonny W. start vrijdag.\n\nSabrina Oosterbeek raakte 8 maart 2017 vermist in Zuidoost. De politie zocht intensief naar de toen 30-jarige Amsterdamse, maar legde een rapport van speurhonden van de non-profitorganisatie Signi naast zich neer. Drie honden, waaronder twee lijkhonden, sloegen onafhankelijk van elkaar aan op het gemeentelijk afvalpunt in Zuidoost. De politie gaf de familie van Oosterbeek te kennen voor andere opsporingsmethoden te kiezen. \n\nDe advocaten van de familie Oosterbeek hebben woensdag aan het hof gevraagd het Signi-rapport alsnog te voegen. Ook de advocaten van Sjonny W. hebben interesse voor de bevindingen. Advocate Nancy Dekens van Sjonny W.: „Omdat de honden voor hetzelfde geld mijn cliënt kunnen ontlasten. Wat als Sabrina na het bezoek aan hem nog iemand tegen het lijf liep en diegene heeft haar iets aangedaan? Wij willen graag weten waarom de politie dit spoor niet heeft uitgelopen. Het is niet alleen voor de familie Oosterbeek belangrijk, ook voor ons blijven heel veel vragen onbeantwoord.” \n\nHet hof heeft nog niet gereageerd op het verzoek het Signi-rapport toe te voegen. Het hoger beroep tegen Sjonny W., die ook wordt verdacht van het doden van Monique Roossien (2003) en Mirela Mos (2004), neemt nog vijf dagen in beslag.","intensity":0,"negativity":0,"cluster_id":72,"similar_texts":"text718"},{"id":"57","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=527c1d0f5fd71d91b1ae#/pages/22-23","title":"FundaBelang zet zaak tegen NVM alsnog door","text":"FundaBelang zet zaak tegen NVM alsnog door\n\nOndernemingskamer\n\nFundaBelang, een groep certificaathouders van huizensite Funda, wil dat de Ondernemingskamer in Amsterdam onderzoek gaat doen naar vermeend wanbeleid bij makelaarsvereniging NVM als aandeelhouder van de site. Eerder was de zaak aangehouden. FundaBelang wil dat de NVM meewerkt aan een gedeeltelijke verkoop van de site. \n\n„Nu de NVM besluitvorming opnieuw uitstelt en heeft aangegeven slechts een beperkte rol te zien voor een derde investeerder in Funda, zet FundaBelang de zaak bij de Ondernemingskamer door”, zegt voorzitter Timo Smit van FundaBelang.","intensity":0,"negativity":0,"cluster_id":46,"similar_texts":"text742"},{"id":"58","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=e4d612a3066d017d0c97#/pages/12-13","title":"Gebarentaal populair door ’Irma-effect’","text":"Gebarentaal populair door ’Irma-effect’\n\nGomer Otterspeer (links) en de andere ’quizmasters’ brengen het woord cappucino in gebarentaal.\n\nfoto Jos van Leeuwen\n\ndoor Lieke Jongbloed\n\nDen Haag „Als iedereen in Nederland zou leren hoe je in gebarentaal ’goedemorgen’ kunt zeggen, dan zou het leven voor mij al leuker zijn”, zegt de 35-jarige Gomer Otterspeer, die slechthorend is sinds zijn tweede. \n\nHij stond donderdagmiddag samen met Bas Bonnier (32) op de Grote Markt in Den Haag om mensen te vragen om mee te doen aan een gebarentaalquiz. Woorden als ’goedemorgen’ maar ook ’kat’ , ’drempel’ en ’cappuccino’ werden door Gomer voorgedaan aan de geïnteresseerden. \n\nDe actie Raad het Gebaar werd gehouden in het kader van de Internationale Dag van de Gebarentaal. In Den Haag was er ook door de bewustwordingscampagne ’Allemaal verschillend, allemaal Haags’ meer aandacht voor mensen met een lichamelijke of verstandelijke beperking. \n\nSinds de coronapersconferenties is de interesse voor de gebarentolken duidelijk toegenomen, stelt ook Gomer Otterspeer. Maar het ’Irma-effect’ gaat voor hem niet ver genoeg. \n\n„Ik vind het geweldig dat veel mensen nu wat meer affiniteit hebben met de gebarentaal, maar er is nog te weinig aandacht voor de doven en slechthorenden zelf. Otterspeer geeft overigens via een digitale doventolk op zijn iPad antwoorden op vragen. Voor hem zou het al een pluspunt zijn als er op scholen een paar woorden gebarentaal zou worden geleerd aan kinderen. \n\n„Dat ze me goedemorgen kunnen wensen. Het is heel lastig dat je bijvoorbeeld nooit eens de weg aan iemand kunt vragen als je verdwaald bent.”\n\nActie ’Raad het gebaar’","intensity":0,"negativity":0,"cluster_id":58,"similar_texts":"text458"},{"id":"59","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/37/6","title":"Geen prik? Dan geen Spelen","text":"Alle Amerikaanse sporters die volgend jaar willen meedoen aan de Winterspelen in Beijing moeten zich van het Amerikaans olympisch en paralympisch comité laten vaccineren tegen corona. Dat geldt ook voor alle coaches en stafleden.","intensity":0,"negativity":0,"cluster_id":53,"similar_texts":"text423"},{"id":"60","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/14/1","title":"Gehate asfaltcentrale blijft voorlopig","text":"Dat de vervuilende asfaltcentrale APN van bouwconcern Dura Vermeer moet vertrekken uit het industriegebied van Nijmegen, daar is de gemeenteraad het wel over eens. Maar hóe de centrale gesloten kan worden? Daarmee worstelt het gemeentebestuur nog.  \n  \nEind juni bleek uit een onaangekondigde controle van de Nijmeegse omgevingsdienst (ODRN) dat de asfaltcentrale mogelijk zeventien keer zo veel paks - een verzamelnaam voor kankerverwekkende stoffen - uitscheidt als is toegestaan. Het gaat vooral om de stof naftaleen. Begin september lekte een brief uit waarin de gemeente dreigt met een dwangsom van 50.000 euro als APN de uitstoot van giftige stoffen niet snel drastisch vermindert. Bewoners van de wijk Hees reageerden woedend, omdat zij al meer dan twintig jaar klagen bij de gemeente over de enorme stank in de wijk. Ook uitten zij hun zorgen over de uitstoot van giftige stoffen.  \n  \nWethouder Jan Wijnia (GroenLinks) wilde omwonenden pas over de uitkomst van de inspectie informeren nadat Dura Vermeer had gereageerd op het verzoek. Omwonenden vragen zich af waarom de ODRN in 2012 voor het laatst een controle uitvoerde bij APN.  \n  \nVooral 's nachts rolt APN warm asfalt uit, als ergens wegwerkzaamheden zijn. Of de giftige stoffen inderdaad kankerverwekkend zijn, moet nog blijken, zegt hoogleraar scheikunde Bert Weckhuysen van de Universiteit Utrecht. \"Maar langdurige blootstelling aan de stoffen zou niet mogelijk moeten zijn.\"  \n  \n\"Wij hebben geen zin om als proefkonijn te fungeren\", zegt omwonende Roel van Tiel. Op de ramen van ongeveer tweeduizend huizen in de wijk hangt een protestposter waarin wordt opgeroepen om APN direct te sluiten.  \n  \nWoensdagavond demonstreerden tientallen mensen bij de asfaltcentrale. Daar stonden ook gemeenteraadsleden tussen die net als de wijkbewoners vinden dat de centrale moet vertrekken. Diezelfde avond stemde een meerderheid voor een motie dat APN uiterlijk in 2029 dicht moet. Ook wil de gemeente de uitstoot van APN vaker gaan meten, op kosten van de centrale. Enkele partijen, waaronder grootste fractie GroenLinks, vinden dat de centrale direct moet sluiten.  \n  \nMaar dat gaat zomaar niet, reageert wethouder Wijnia. Het sluiten van de asfaltcentrale is 'juridisch nog lang niet haalbaar', zegt hij. Zo moet de omgevingsdienst nóg twee controles uitvoeren. Als de gemiddelde uitstoot van giftige stoffen hoger blijkt dan de toegestane hoeveelheid, volgt eerst een dwangsom van 50.000 euro. Dan volgen er nog meer metingen en pas veel later zou de gemeente de asfaltcentrale mogen sluiten.  \n  \nDe gemeenteraad noemt die dwangsom 'een lachertje', omdat Dura Vermeer een jaaromzet van rond de 1,5 miljard euro heeft. Ook frustreert het de gemeenteraad, zegt VVD-raadslid Niek Kraut, dat de ODRN de tweede en derde inspectie nog niet heeft uitgevoerd, waardoor eventuele sancties op zich laten wachten.  \n  \nEen woordvoerder van de wethouder zegt dat de volgende inspecties zijn gepland. Toch wordt er te veel getreuzeld, vindt Kraut. \"De gemeente kan alleen maar excuses aanbieden aan alle omwonenden. Er is jarenlang niet naar ze geluisterd. Helaas kunnen we nog niet zeggen welke stoffen er zijn uitgestoten en wat de schadelijke effecten daarvan kunnen zijn.\" Van de VVD hoeft APN niet direct dicht, maar mag de centrale de kans krijgen om de uitstoot te verlagen.  \n  \nDura Vermeer zou de gemeente inmiddels hebben aangeboden zich te laten uitkopen voor 10 miljoen euro, maar daar wil de gemeenteraad niets van weten. \"Dan belonen we slecht gedrag\", zegt Kraut. Een woordvoerder van het bouwbedrijf zegt dat APN zelf ook is geschrokken van de hoeveelheden paks, en zegt dat de centrale zelf maatregelen neemt om de uitstoot te verminderen.","intensity":0,"negativity":0,"cluster_id":28,"similar_texts":"text754"},{"id":"61","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/1","title":"George en Eran willen met hun conflictkomedies de verbetenheid uit het debat over wereldproblemen halen","text":"### Vandaag - Theater\n\nTheatermakers en vrienden George Tobal (35) en Eran Ben-Michaël (38) aten vroeger heel veel vlees. Zeker als ze samen op tournee waren: mixed grill, spareribs en regelmatig een ribeye. Veel acteurs eten voor ze spelen een lichte maaltijd. Zij niet, zij verorberden hele dierentuinen. Gewoon, omdat het lekker is.  \n  \nNu is dat anders. Ze zijn allebei vader en ouder geworden en bewuster gaan leven. Tobal is vegetariër. Ben-Michaël is 'minder vlees gaan eten'. Dat vindt hij voorlopig genoeg verandering. 'Wij zijn allebei bezorgd over het milieu. We vinden dat er iets moet gebeuren. Maar we zijn het oneens over hoe ver we daarin moeten gaan.'  \n  \nWanneer is het genoeg? Hoeveel van onze luxe zijn we bereid op te geven voor een beter milieu? Toen de twee elkaar die vraag voorlegden, bleken ze een mijnenveld te betreden. Wel of niet vlees eten? Wel of niet vliegen? Wel of niet kinderen op de wereld zetten? Het onderwerp bleek eindeloos complex. En dus wisten de twee: hierover moesten ze een komedie maken!  \n  \nDat werd George & Eran worden veganisten, een voorstelling die in het verlengde ligt van eerdere successen, zoals George & Eran lossen wereldvrede op (drie delen) en George & Eran worden racisten (afgelopen zomer nog op tv te zien). Eveneens komedies, waarin ze de grote problemen van onze tijd behandelen, zoals het Midden-Oostenconflict en het racismedebat. Wereldproblematiek verpakt als een gezellig avondje uit - het is hun handelsmerk geworden. Ze noemen hun voorstellingen zelf graag 'conflictkomedies'.  \n  \nSteevast staan de twee vrienden als uitvergrote versies van zichzelf op het podium (en soms ook met anderen erbij). Ze voeren persoonlijke discussies en brengen een schier onoplosbaar conflict terug tot huiselijke proporties. Met hun mix van stand-upcomedy en toneel hebben ze de afgelopen tien jaar een grote fanschare aan zich weten te binden.  \n  \nDe inzet van hun werk is nooit alleen om zo veel mogelijk grappen maken. Ze willen hun publiek de verschillende kanten van een conflict, en de absurditeit daarvan, laten zien.  \n  \nBen-Michaël haalt Theo Maassen aan: 'Hij zegt: mijn rol is die van masseur. Maar dan in het maatschappelijke debat. Ik ga op zoek naar de pijnlijke plek. Daar druk ik op. Dat doet pijn, maar als het goed is, komt er daarna lucht. Zo zie ik ons ook.'  \n  \nTobal: 'Wij willen de verbetenheid weghalen uit het debat.'  \n  \nEn dat lukt ze al sinds 2010. De twee leerden elkaar kennen toen ze allebei in Hamlet van De Utrechtse Spelen speelden. Ze speelden Rosencrantz en Guildenstern, de twee beste vrienden van Hamlet. Een kostuumontwerper bedacht dat het leuk zou zijn om hen samen in broek met drie pijpen te stoppen. Daar, in die broek, ontstond een vriendschap voor het leven.  \n  \nTobal: 'Het grappige was dat de rest van de cast dat spannend vond. Eran is Joods en ik ben Syrisch. Dus iedereen dacht: een Jood en een Arabier in een broek met drie pijpen. Als dat maar goed gaat. Daar hebben we toen veel grappen over gemaakt.'  \n  \nBen-Michael: 'Toen we later samen iets wilden maken, moesten we weer denken aan die Jood en Arabier in een broek met drie pijpen. Als wij dat in het klein kunnen, samenleven in vrede, dan zouden onze volken dat in het groot ook moeten kunnen.'  \n  \nDat werd George & Eran lossen wereldvrede op, hun doorbraak, gemaakt onder de vleugels van Theater Rast in Amsterdam-West. Eerst stonden ze op de Parade, toen in het theater, toen op Oerol, er volgde een theaterreprise, nog een reprise en toen een internationale tournee. Hun vernieuwende stijl van geëngageerd theatermaken sloeg aan. Tobal: 'We gingen gewoon als twee vrienden op het toneel staan en begonnen dan te praten. Sommige dingen vergrootten we een beetje uit. De meeste denkkracht ging vooral op aan de vraag: hoe kunnen we dit zo lang mogelijk uitrekken en zo vaak mogelijk doen? Want het is zo leuk.'  \n  \nWat ook bijzonder was: ze maakten deel uit van een nieuwe golf divers theater, met daarin ook makers als Sadettin Kirmiziyüz en Nasrdin Dchar. 'Wij werden voor het eerst niet weggezet als allochtonentheater', zegt Ben-Michaël. 'We werden gezien als Nederlandse jongens met een andere achtergrond. Dat was nieuw. Ook daarom bereikten we een breder theaterpubliek.'  \n  \nDie erkenning stelde het tweetal in staat om hun eigen gezelschap op te richten: George & Eran Producties, waarin ze ook hun schrijf- en regieambities kwijt kunnen. Ze maakten het ingetogen Jihad van liefde, over een Marokkaanse man die zijn vrouw verloor bij de terreuraanslag in de Brusselse metro. Ook produceerden ze het toneelstuk Lenny, over de Amerikaanse stand-uplegende Lenny Bruce, die nadrukkelijk vond dat je alles moet kunnen zeggen op een podium.  \n  \nIn George & Eran worden veganisten laat het tweetal zich wederom de mond niet snoeren door activisten of sceptici. Het probleem is niet zwart-wit. Ben-Michaël: 'Eerst dacht ik dat vlees slecht was, en groenten goed. Maar zo simpel is het dus niet. Een plofkip is beter voor het milieu dan een biologische kip. Maar voor dierenwelzijn is het juist andersom. Als je mais koopt, dan wordt dat uit Marokko of Senegal hiernaartoe gevlogen. Dan is de uitstoot groter dan bij die plofkip. Zie het maar eens goed te doen.'  \n  \nDe voorstelling heeft volgens hem niet als doel zieltjes te winnen voor de vegetarische zaak. 'De toeschouwer hoort tegengestelde meningen. Je kunt een positie kiezen. Hoe dan ook, ik ga je niet veroordelen, want ik doe het ook vaak fout.'  \n  \nGeorge & Eran worden veganisten, regie Koos Terpstra. Premiere: 24/9, Meervaart, Amsterdam. Tournee t/m 23/12.","intensity":0,"negativity":1,"cluster_id":49,"similar_texts":"text677"},{"id":"62","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=c097337a28464bcf5ec7#/pages/1","title":"Gronings gas bij barre kou","text":"Gronings gas bij barre kou\n\nKabinet wil toch kraan in Slochteren opendraaien\n\ndoor Mischa van Diepen en  Edwin van der Schoot\n\nAmsterdam De druk op Europa om een knieval te maken voor Rusland en de omstreden Nord Stream 2-pijpleiding zo snel mogelijk in gebruik te nemen, neemt met de dag toe. Ondertussen wil het kabinet indien nodig de gaskraan in Slochteren toch nog ietsje opengooien. \n\nMet recordprijzen voor aardgas in de vrije handel en schaarste in heel Europa, wordt met angst en beven naar de komende winter gekeken. Grote aardgasverbruikers als kunstmestfabrieken zijn al deels stilgelegd. Gasunie heeft een scenario in de kast liggen waarbij het in geval dat het echt stevig gaat vriezen in de winter ook andere grootverbruikers gaat afsluiten van gas, om te voorkomen dat gezinnen in de kou komen te zitten. \n\nDeskundigen verdenken de Russische president Poetin ervan de tekorten aan gas op de wereldmarkt te gebruiken om het laatste verzet tegen Nord Stream 2, een gasleiding die jaarlijks 55 miljard kuub gas aan Nederland en vooral Duitsland moet gaan leveren, te breken. Rusland is goed voor levering van 40 procent van alle gas in Europa, en een kleine 20 procent aan ons land. \n\nDe afhankelijkheid van Siberisch gas is in West-Europa snel toegenomen nu de productie uit het reusachtige Groningen-veld nagenoeg is gestopt, en ook veel andere kleinere gasvelden onder de Noordzee geleegd zijn.\n\nPoetin speelt gas-spel\n\nPagina T2","intensity":0,"negativity":0,"cluster_id":73,"similar_texts":"text784"},{"id":"63","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/12/1","title":"Half miljoen huishoudens komt in financiële problemen door stijgende gasrekening","text":"Dat stelt TNO in een rapport over 'energiearmoede'. De onderzoeksorganisatie pleit voor aanpassing van het verduurzamingsbeleid. Juist de huishoudens in slechte woningen zouden voorrang moeten krijgen bij energiebesparende maatregelen. Nu bestaat er een 'zeer ongelijk speelveld' als het gaat om de kans op een betere woning en een lagere energierekening.  \n  \nDe genoemde huishoudens hebben volgens TNO geen mogelijkheid om hun huis zelf te verduurzamen, ook al zijn daar subsidies voor. Driekwart woont in een sociale huurwoning en kan verduurzaming niet zelf doen of (deels) betalen. Vaak gaat het om eenpersoonshuishoudens of eenoudergezinnen. Van hen leeft 40 procent van een sociale uitkering en nog eens 40 procent van een pensioen.  \n  \nOngeveer 140 duizend huishoudens verbruiken nu al minder energie dan ze zouden willen. Uit angst voor de gasrekening zetten ze de verwarming lager dan gewenst, of zien ze af van een (op gas) gekookte maaltijd. Dat leidt tot een gebrek aan comfort en soms zelfs tot gezondheidsklachten.  \n  \nHet onderzoek van TNO is het begin van een reeks. Om het probleem inzichtelijk te maken wordt energiearmoede gemonitord op basis van richtlijnen van de Europese Unie. De simpele vergelijking van energiekosten en inkomen is door TNO uitgebreid met gegevens over de energetische staat van de woning en de mogelijkheden van verduurzaming.\n\nEnergiearmoede\n\nDe energiearmoede doet zich vooral voor buiten de Randstad, in het noorden, oosten en zuidoosten van het land en een deel van Zeeland. In 5 procent van de gemeenten is meer dan 10 procent van de huishoudens energiearm.  \n  \nPekela in Groningen is de gemeente met het hoogste percentage mensen met een laag inkomen en een relatief hoge energierekening; ruim 10 procent. Nog eens zes Groningse gemeenten hebben een plek in de 'top-10'. Dat geldt ook voor het Limburgse Heerlen, het Friese Dantumadiel en Enschede in Overijssel. Van de grotere plaatsen staan verder Maastricht, Rotterdam en Arnhem bij de eerste twintig. Het gaat meestal om tussenwoningen en hoekhuizen, met een bouwjaar tussen 1950 en 1975.  \n  \nDeze week werd bekend dat de energieprijzen zo sterk zijn gestegen dat bedrijven die veel energie verbruiken hun productie soms moesten verminderen. Elektriciteit is tijdens de pandemie vijf keer zo duur geworden, een gevolg van de sterk gestegen gasprijs. Voor consumenten wordt een klein deel van de gasrekening bepaald door dagprijzen. Veel mensen hebben met hun leverancier een vast tarief voor langere tijd afgesproken.\n\nVerduurzaamd\n\nCorporaties willen hun ruim 2 miljoen woningen voor 2050 verduurzaamd hebben. Met gasloze en goed geïsoleerde woningen hopen zij huurders te behoeden voor grote en onverwachte stijgingen van de energierekening. Voor die operatie is volgens koepelorganisatie Aedes elk jaar 3,4 miljard euro nodig, geld waarvoor de corporaties naar de overheid kijken.  \n  \nTNO wil 'gericht beleid' per gemeente of regio, om te voorkomen dat een deel van de huishoudens achterop raakt in de energietransitie. Dat kan niet alleen leiden tot meer armoede, maar ook tot ondermijning van het draagvlak voor verduurzaming.","intensity":0,"negativity":0,"cluster_id":50,"similar_texts":"text401"},{"id":"64","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/14/2","title":"Half miljoen huishoudens leven in 'energiearmoede'","text":"Volgens onderzoeksinstituut TNO leven zo'n 550.000 huishoudens in zogenoemde 'energiearmoede'. Zij wonen vaak in slecht geïsoleerde huizen, stelt TNO in een nieuwe studie. Daardoor verbruiken ze relatief veel gas en elektriciteit en zijn ze een groot deel van hun vaak lage inkomen kwijt aan de energierekening. Het gaat veelal om eenoudergezinnen en eenpersoonshuishoudens.  \n  \nEen nog veel grotere groep kan in de problemen komen als de energieprijzen fors stijgen. Er zijn volgens TNO ongeveer 3,8 miljoen huishoudens die hun woning niet zelf kunnen verduurzamen. Dat is 48 procent van alle huishoudens in Nederland.  \n  \nHet gaat hierbij om huurders die voor aanpassingen in het huis afhankelijk zijn van hun huisbaas en mensen met een koophuis die onvoldoende geld hebben om daarin te investeren.  \n  \nTNO vindt dat het Rijk in de verduurzamingsplannen meer rekening moet houden met die groepen. Juist mensen die in slecht geïsoleerde huizen wonen, zouden voorrang moeten krijgen bij energiebesparende maatregelen. \"Daarmee bestrijden we de energiearmoede en helpen we de energietransitie echt op gang\", zegt hoofdonderzoeker Peter Mulder.  \n  \nEnergiearmoede komt vooral buiten de Randstad voor: in het noorden, oosten en zuidoosten van het land en in Zeeland. Het Groningse Pekela heeft volgens het onderzoeksinstituut het hoogste percentage huishoudens met een laag inkomen, een slecht geïsoleerde woning en een relatief hoge energierekening.  \n  \nOok zes andere Groningse gemeenten staan in de top 10 van 'energiearmste' gemeenten. Van de grotere plaatsen staan Maastricht, Rotterdam en Arnhem hoog op de lijst.  \n  \nAndere feiten uit het rapport: 80 tot 90 procent van de energiearmoede komt voor bij huishoudens in een tussenwoning, een hoekwoning of een twee-onder-een-kap. Pakweg 140.000 huishoudens verbruiken minder energie dan ze zouden willen. Uit angst voor hoge gasrekeningen zetten ze de verwarming lager of zien ze af van een gekookte maaltijd.  \n  \nDe kans dat de gasprijzen voor consumenten binnenkort flink gaan stijgen, is groot. Aardgas is momenteel erg duur. De gasprijzen voor gewone gebruikers worden meestal twee keer per jaar aangepast: in januari en juli.","intensity":0,"negativity":0,"cluster_id":50,"similar_texts":"text728"},{"id":"65","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=de8c92fc60b214ca392a#/pages/22-23","title":"Hema sluit ook winkels in Spanje","text":"Hema sluit ook winkels in Spanje\n\nHema-winkel in Spanje.\n\nFOTO ANP/HH\n\ndoor Ertan Basekin\n\nAMSTERDAM Winkelketen Hema vertrekt volgend jaar uit Spanje. Het bedrijf gaf al eerder aan zich op zijn kernmarkten te willen richten en daar hoort het Zuid-Europese land niet bij. \n\nEerder kondigde Hema ook al aan zich uit het Verenigd Koninkrijk terug te trekken en liet het bedrijf weten de opties voor zijn Duitse winkels te bekijken.\n\nOnder de nieuwe topvrouw Saskia Egas Reparaz wil Hema zich meer richten op landen waar de meeste omzet wordt behaald. Naast thuismarkt Nederland gaat het om België, Luxemburg en Frankrijk. Hema heeft in die landen in totaal 461 filialen. \n\n„Het is natuurlijk jammer om tot de conclusie te moeten komen dat we in Spanje geen leidende marktpositie hebben kunnen opbouwen”, aldus Egas Reparaz bij de aankondiging van het vertrek uit het land. \n\nGroeikansen\n\nVolgens de topvrouw kan Hema met een focus op een beperkter aantal landen „de groeikansen beter benutten.” Hema heeft zes winkels in Spanje. Die liggen allemaal in de steden Barcelona en Madrid.\n\nHema werd in februari overgenomen door investeringsmaatschappij Parcom en Jumbo-familie Van Eerd. De nieuwe eigenaren legden een bedrag van €400 miljoen op tafel om Hema te herfinancieren.\n\nDe winkelketen is afgelopen jaar hard getroffen door de coronacrisis. Hema had vooral last van de sluiting van de winkels. De heropening van de filialen heeft inmiddels tot een significante verbetering geleid, zo liet het bedrijf eerder weten.\n\nTot halverwege vorig jaar was Hema nog in van miljardair Marcel Boekhoorn. Later kwam de keten in handen van een groep schuldeisers.\n\nWinkelketen richt zich op thuismarkten","intensity":0,"negativity":0,"cluster_id":30,"similar_texts":"text248"},{"id":"66","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/9/2","title":"Hema trekt zich verder terug: Spaanse filialen sluiten","text":"Het is een fijn toevluchtsoord voor toeristen of expats met heimwee: in Barcelona en Madrid kun je terecht voor een tompouce, broodje rookworst of Jip en Janneke-champagne. Maar bij de lokale Spaanse bevolking kreeg Hema nooit echt voet aan de grond. Daar kwam ook geen verandering in nadat de keten twee jaar geleden probeerde om Spaanse en andere internationale vestigingen een hippere uitstraling te geven door de merknaam te veranderen in 'Hema Amsterdam'.  \n  \nVanaf volgend jaar sluiten de zes Spaanse winkels, zo maakte Hema donderdag bekend. 'Het is natuurlijk jammer om tot de conclusie te moeten komen dat we in Spanje geen leidende marktpositie hebben kunnen opbouwen', zegt ceo Saskia Egas Reparaz in een persbericht.  \n  \nHet Spaanse vertrek past bij de nieuwe koers die Hema onder Egas Reparaz heeft ingeslagen. Hema wil zich richten op de landen waar de keten veel omzet haalt: de Benelux en Frankrijk. Deze zomer sloten zes Britse filialen van Hema en nu wordt overwogen winkels in Duitsland, Oostenrijk, Mexico en de Verenigde Arabische Emiraten te sluiten.  \n  \nDe terugtrekking uit Spanje komt voor retailexpert Rupert Parker Brady niet als een verrassing. Met maar zes filialen is de Spaanse markt vooral logistiek niet langer rendabel, bovendien is er veel concurrentie van Spaanse warenhuizen.  \n  \n'Het is een kwestie van tijd voordat Hema zich ook uit Oostenrijk en Duitsland terugtrekt', zegt Parker Brady. 'Die markten zijn niet langer Hema's core business. Mogelijk houdt Hema alleen nog een paar Duitse filialen open die logistiek op een handige plek zitten, in het grensgebied.'  \n  \nDuitsland was na België het tweede buitenlandse land waar Hema vestigingen opende, maar volgens Parker Brady was de Duitse strategie niet heel doordacht. 'Ze openden vooral winkels in de grensstreek, in plaats van in de grote West-Duitse steden. Terwijl daar veel consumenten zitten, daar zit de vraag. De afgelopen jaren heeft Hema dat geprobeerd te herstellen, maar dat heeft nog geen succes gebracht.' Momenteel heeft Hema nog achttien Duitse winkels.  \n  \nToch is de internationalisering die Hema meer dan twintig jaar geleden inzette volgens Parker Brady niet mislukt. Hij wijst op België en Frankrijk. Met bijna zeventig filialen kan de Franse tour een flink succes worden genoemd. 'Op de Franse markt is Hema onderscheidend en kan het aantrekkelijke prijzen bieden', zegt Parker Brady.  \n  \nHema is in Frankrijk vooral een non-food-warenhuis. In 2019 ging Hema een samenwerking aan met supermarktketen Franprix, die achthonderd supermarkten heeft in Frankrijk. In de schappen van de Franse supermarkten liggen daarom steeds vaker Hema-producten.","intensity":0,"negativity":1,"cluster_id":30,"similar_texts":"text420"},{"id":"67","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/einde-van-de-heffing-is-echt-nabij-a4059398#20210923-79820-102","title":"Het einde van de verhuurderheffing is nu echt nabij","text":"Verhuurderheffing De omstreden verhuurderheffing raakt  corporaties die goedkope huurwoningen aanbieden hard. De Tweede Kamer heeft het gemunt op de belasting, die niet het gewenste ‘duwtje richting meer markt’ bleek te geven.,De kop van Jut is-ie tijdens de Algemene Politieke Beschouwingen: de verhuurderheffing. Een groot deel van de Tweede Kamer ziet de belasting die woningcorporaties over hun huizenvoorraad betalen het liefst zo snel mogelijk verdwijnen, zo viel woensdag te horen. Nieuw is dat niet: al geruime tijd is een Kamermeerderheid vóór afschaffing. Alleen de coalitiepartijen van Rutte III hielden dat tegen. Nu de oude coalitie verkruimelt en de begroting tot nieuwe onderhandelingen dwingt, lijkt het einde voor de heffing nabij.\n\nLees ook de analyse van de Beschouwingen: Kamer ruikt kansen na verbrokkelen coalitie\n\nGrote particuliere verhuurders als prins Bernhard jr. en Wybren van Haga (tevens Kamerlid) betalen hem niet, woningcorporaties die goedkoop verhuren wel: de verhuurderheffing blijft acht jaar na invoering omstreden. Het onafhankelijke Kamerlid Pieter Omtzigt klonk er woensdag nog altijd verbaasd over. „Noem mij één land ter wereld, één land behalve Nederland, dat een speciale belasting heeft op betaalbare sociale huurwoningen”, zei de oud-CDA’er.Het hoofddoel van de verhuurderheffing was ‘het generen van inkomsten’ Toen de verhuurderheffing in 2013 werd ingevoerd, was de economische crisis amper voorbij. Dat was geen toeval. Het hoofddoel, zo maakte het kabinet-Rutte II direct duidelijk in de toelichting bij de wet, was „gelegen in het genereren van inkomsten”. Extra inkomsten, die het sobere hervormingskabinet van VVD en PvdA goed kon gebruiken. Voortaan moesten verhuurders die meer dan tien – nu: meer dan vijftig – woningen bezaten in de sociale sector belasting afdragen over de waarde van hun woningbezit. De opbrengsten, in 2013 nog een schamele 50 miljoen euro, groeiden snel, tot 1,8 miljard nu.Maar de verhuurderheffing was vanaf het begin ook bedoeld om de woningmarkt een duw te geven. Met name de VVD was allesbehalve gelukkig met het feit dat een kwart van de Nederlanders woont in een sociale huurwoning, waarmee de Nederlandse sociale huursector wereldwijd een koppositie inneemt. Konden veel van die mensen niet in de vrije sector huren of een eigen woning kopen? Dan konden de woningcorporaties zich voortaan beperken tot armlastige en kwetsbare bewoners.Corporaties hadden het verbruidDat moest de verhuurderheffing oplossen. Als je de corporaties zou belasten voor de waarde van hun bezit, konden ze immers twee dingen doen. Óf ze zouden een hogere huurprijs vragen aan hun huurders – daarvoor verruimde het kabinet de mogelijkheden. Dat zou de vrije huursector competitiever maken, en ook een koopwoning aantrekkelijker. Óf de corporaties konden kiezen hun mooiste en meest waardevolle panden te verkopen. Dat zou ze belasting schelen en genoeg geld opleveren om goedkope woningen te blijven bouwen, voor hun nieuwe doelgroep.Wat hielp was momentum. Anno 2013 stonden de corporaties er slecht op. De ingetogen bestuurders van de oude woningbouwverenigingen hadden in korte tijd en op aansturing van de politiek plaatsgemaakt voor snelle jongens. De corporaties moesten zich meer gedragen als marktpartijen – en dat deden ze. Directeuren verhoogden hun salarissen, de hoogste bazen reden rond in Maserati’s, Vestia ging de mist in met gespeculeer op de beurs en Woonbron vergooide honderden miljoenen aan de aanschaf en renovatie van cruiseschip SS Rotterdam. Zelfs de PvdA zag er dan ook weinig bezwaar in de heffing te steunen. Medelijden met de corporaties hoefde je niet te hebben. De VVD beweegt nu ookBeweging op de woningmarkt kwam er, maar niet zoals gehoopt. Woningcorporaties bouwden al snel fors minder nieuwe huizen, van bijna 30.000 nieuwe huizen in 2013 naar 15.000 twee jaar later. Doordat corporaties in een hoger tempo sloopten en verkochten, slonk hun totale woningbezit zelfs jarenlang. Het aantal huurwoningen in de vrije sector groeide wel, zoals het kabinet onder woonminister Stef Blok (VVD) wenste, maar kon de vraag niet bijbenen.\n\nLees ook over dit kiezersonderzoek dat NRC liet uitzoeken: Aan de flanken radicaliseert een deel van de kiezers\n\nDaardoor kwam ook weinig terecht van de betaalbare huren die de liberalisering moest bieden. Wie dat kon bleef sociaal huren, maar de lange wachtrijen daar stuwden ondertussen wel de huurprijzen in de vrije sector tot steeds hogere niveaus.Pas nu de coalitie van Rutte III uit elkaar lijkt te vallen, ruikt de oppositie haar kans voorgoed een einde te maken aan de belasting. Eerder hield de coalitie de afschaffing tegen. De hoop is dat ChristenUnie, CDA en D66 zo’n voorstel nu wel aan een meerderheid zullen helpen.Met dat voorgevoel leek zelfs de VVD woensdag tijdens de Algemene Politieke Beschouwingen in beweging te komen. Volgens waarnemend fractievoorzitter Sophie Hermans viel ook met haar partij te praten over een verlaging, al moest daar dan wel een verplichting aan de corporaties tot de bouw van extra woningen tegenover staan. Het klonk alsof zelfs de VVD een nieuwe toon aansloeg. Alhoewel: zo’n bouwverplichting in ruil voor een korting had de partij ook in het verkiezingsprogramma opgenomen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":1,"negativity":0,"cluster_id":20,"similar_texts":"text4"},{"id":"68","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/37/1","title":"Het verhaal is verteld","text":"Filmmakers Antoinette Beumer, Heddy Honigmann en Jim Taihuttu geven op het NFF elk een masterclass. Beumer spreekt samen met actrice Elise Schaap over de balans tussen controle en loslaten op de set. Honigmann wordt geïnterviewd over haar carrière en haar werkwijze als documentairemaker. Taihuttu spreekt samen met acteur Nasrdin Dchar over de manier waarop je een jong publiek kunt aanspreken en er tegelijk voor zorgt dat een film lang meegaat.  \n  \nHet komt zelden voor: schrijvers die hun eigen boek verfilmen. Dus wat Antoinette Beumer ondernam met Mijn vader is een vliegtuig, de losjes op haar jeugd geïnspireerde roman, is sowieso uitzonderlijk.  \n  \nDat ziet de 59-jarige auteur zelf niet zo, of ze ziet het anders. 'Ik bén eigenlijk geen schrijver. Het zeldzame is dus, denk ik, dat ik als filmmaker een boek ging schrijven. Dat ik het vervolgens ook ga verfilmen is toch niet zo gek?'  \n  \nHoe dan ook: de combinatie en volgorde bevielen haar goed. 'Ik had al een paar boekverfilmingen gedaan, maar anders dan bij De gelukkige huisvrouw en Rendez-vous voelde ik nu totaal geen drang om recht te doen aan het boek en de schrijver. Dat boek hád ik al gemaakt. Ik was de eerste die riep: o, dan gooien we dit er toch uit, of dan vertellen we dat toch gewoon anders? Dat viel Frans ook op (producent Frans van Gestel, red.), dat ik me niet zo aan het boek vastklampte. Mensen weten ook niet precies wat er nu autobiografisch aan is en wat niet, en dat laat ik lekker zo.'  \n  \nHet boek en de film, in het kort: Eva (gespeeld door Elise Schaap) heeft heel wat bordjes hoog te houden: huwelijk, twee jonge kinderen, buitenechtelijke relatie, veeleisende baan en dan raakt ze ook nog in een geestelijke vrije val als haar moeder overlijdt. Ze wordt overvallen door jeugdherinneringen en waanbeelden over haar vader, die al ruim dertig jaar in een gesloten psychiatrische inrichting zit, en besluit hem op te zoeken.  \n  \nDe boekdoop in 2018 ging gepaard met lovende recensies en enkele persoonlijke interviews, waarin Beumer het biografische gehalte van haar 'psychologische roman' toelichtte. Ja, ook haar eigen vader was manisch depressief en leed aan hevige stemmingswisselingen. En ook die man bracht de tweede helft van zijn leven door in een gesloten inrichting. Het tekende haar jeugd, en die van haar jongere zussen, scenarist Marjolein Beumer en actrice Famke Janssen.  \n  \nDie zussen figureerden niet in het boek of de scenariobewerking; hoofdpersoon Eva is enig kind. 'Het rare is dat ik me ook nooit met die Eva identificeerde tijdens het schrijven', zegt Beumer. 'Als ik dat wél deed, lukte het niet: ik moest echt kunnen fantaseren. En schrijven met mijn vader in mijn hoofd vond ik zo moeilijk, dat ik Pierre Bokma en Maarten Heijmans in mijn hoofd nam voor de vader in het boek. Ook al was er op dat moment helemaal geen sprake van een verfilming.'\n\nWant je was gestopt met filmen.\n\n'Echt gestopt. Het plezier was helemaal weg, na Rendez-vous (2015). Ik woonde al een paar jaar in Frankrijk op een berg, weg van de stad. Maar halverwege het schrijven van dat boek dacht ik: ja Jezus, dit ís gewoon een film. Dus ik liet wat aan Frans lezen, die vond dat ook. We kregen meteen geld, subsidie. Toen moest ik de roman nog afschrijven.'\n\nOoit was je van plan een documentaire over je vader te maken. Daarvoor ben je hem gaan filmen in de gesloten inrichting. Kon dat zomaar?\n\n'Jawel, ik was maar in mijn eentje, hè. Het filmen hielp hem en mij heel erg, want hij ging ineens praten. Het had best een mooie documentaire kunnen opleveren, denk ik. Al verzon mijn vader ook allerlei rare dingen, die niet waar bleken. Dan had ik ineens nog een broer, volgens hem. Veel dwaalsporen, die ik dan ging onderzoeken. Vooraf had ik Jaap van Hoewijk gevraagd of hij me wilde coachen, ik vond zijn documentaire Familiegeheim zo indrukwekkend. Op een gegeven moment zei hij: volgens mij gaat het niet over je vader, maar over jezelf, en hoe je voorkomt net zo gek te worden als hij. Hm, dacht ik, dat heeft hij goed gezien.'  \n  \nZe lacht. 'Maar ik wílde helemaal geen documentaire over mezelf maken. Het moest over mijn vader gaan. Dus toen ben ik gestopt. Het materiaal ligt in een kast, daar ga ik niks mee doen. Maar het klopte wel, wat Jaap zei. In mijn jeugd was mijn vader een onveilige man, voor mij. Iemand die je niet kon lezen. Hij gebruikte toen ook geen medicatie, er was niks gediagnosticeerd.  \n  \n'Ik ben niet zo gek op pamflettistische boeken of films, maar het hebben van een ouder met een psychische stoornis is nog altijd een taboe, hoewel er al wel meer over wordt gepraat. De kans dat je als kind later zelf ook een psychische stoornis ontwikkelt is vele malen groter. Die angst is niet iets waar je makkelijk over praat. Het kan je carrière ook in de weg staan.'\n\nIs het makkelijker om iemand te filmen die een crisis doormaakt als je zoiets zelf hebt meegemaakt?\n\n'Tuurlijk helpt dat. Vooral omdat je de fysieke, zintuiglijke kant ervan kent. Dat heb ik zo ook omschreven in het boek. Je hóórt je bloed ruisen, je krijgt het gevoel dat je stikt. Je kijkt naar dingen en bent zo bang dat er ineens iets anders te zien is dan wat je ziet. Want als dat gebeurt weet je zeker dat het zo is, dat je gek wordt. Dat ken ik allemaal, dat ken ik heel goed.  \n  \n'Toen ik zelf mijn moeder verloor, zoals Eva in de film, wist ik wel meteen: dit gaat mijn leven veranderen. Maar mijn eigen echte crisis had ik al eerder meegemaakt, rond mijn 40ste. Toen was er die angst: wat als ik mijn vader achterna ga?'\n\nBij je regiedebuut, De gelukkige huisvrouw, zei je dat je die film ook wilde maken om te laten zien dat iedereen vatbaar kan zijn voor een psychose.\n\n'Daarom vond ik het zo belangrijk dat Carice (van Houten, red.) de hoofdrol speelde, en nu in deze film Elise. Ik had ook iemand kunnen vragen van wie je denkt: nou, niet zo gek dat die doordraait. Ik heb het onlangs ook weer meegemaakt in mijn privéomgeving: iemand die van het ene op het andere moment zo de weg kwijt raakt. Het kan ons allemaal gebeuren.'\n\nIs die angst om gek te worden een sleutelmotief in je oeuvre?\n\n'Nee, de kernzin is volgens mij: ze hebben tóch van me gehouden. Die komt letterlijk voor in De gelukkige huisvrouw, en ook in Jackie. Rendez-vous vind ik mijn minst geslaagde film, maar ook daar zat een afwezige ouder in het script, in een eerdere versie. In Soof zit het ook: een wat stroeve moeder-dochterrelatie. De humor overschaduwt dat, maar het zit erin. Die troost, dat het uiteindelijk toch goed was. Ook wel een beetje pathetisch toch, op mijn leeftijd? Toch weer die bevestiging van de ouders nodig. Het zit diep. Ik denk ook niet dat het een gebrek aan liefde was in mijn jeugd, maar wel dat alles werd overschaduwd door wat er met mijn vader gebeurde, waardoor ik die liefde niet zo heb gevoeld. Dat gaf me een wankele basis.'  \n  \nDan: 'Maar wat vónd je eigenlijk van de film? Vertel dat eens even.'\n\nDie bevat de aangename beumeriaanse mix van drama en humor, het pijnlijke is ook grappig. Goed geacteerd door Schaap, Bokma en Heijmans, zonder op de lach te spelen.\n\n'En verder? Ik heb nog maar heel weinig reacties gehoord. En mensen zijn ook niet altijd meteen eerlijk. Ik ben iemand die dan gaat doorvragen.'\n\nGoed, soms dirigeer je de kijker wat nadrukkelijk. Dan zien we dwarrelende veertjes in het strijklicht, die Eva's vroege herinneringen netjes aan het nu verbinden.\n\n'Werd de bedoeling je té duidelijk? Ik heb altijd in de cross-overhoek gezeten met mijn films, dat tekent me, denk ik. Dat ik net geen prijzen win, net niet hoog gewaardeerd word door critici, maar dat het wél scoort. Ik weet ook niet hoe ik het anders zou moeten doen: wat ik maak, is wie ik ben. Als ik jou zo hoor, denk ik: o ja, dat had subtieler gekund. Maar daarmee was het óók een kleinere film geworden. En dan wil ik toch liever dat zo veel mogelijk mensen hem zien. Dat is volgens mij nou precies cross-over. Je geeft iets een arthousegevoel, maar je doet ook een paar dingen waarvan jij dan zegt: zonder had ik dat ook wel begrepen. Maar met die dingetjes erbij maak je de film toegankelijker en de zaal voller.'\n\nMet Jackie, over twee zussen die op zoek gaan naar hun Amerikaanse moeder, schoof je het meest op in de richting van wat je arthouse noemt.\n\nLacht. 'Die heeft het van mijn films ook het minst goed gedaan, commercieel gezien. Jackie werd wel enorm opgepikt in Amerika. Het hád mijn ticket naar Hollywood kunnen zijn. Maar ja, de kinderen woonden nog thuis, het was geen goed moment. Misschien is mijn ambitie in die richting niet zo groot. En als je pas op je 47ste je eerste speelfilm maakt, is je oeuvre hoe dan ook beperkt.'\n\nJe hebt eens gezegd dat het persoonlijke gehalte in je films na De gelukkige huisvrouw is afgenomen.\n\n'Veel van wat ik te zeggen had, heb ik al in die film gestopt. Loft was iets anders: een thriller met twee keer zoveel budget. Die gaf me de kans te laten zien dat ik ook iets anders kan, dat ik níét in het bakje 'vrouwen en problemen' vastzat. Aan Soof is ook wel wat persoonlijks, hoor. Die film is geschreven door mijn zus, die zich liet inspireren door mijn eigen huwelijkscrisis en scheiding.  \n  \n'Rendez-vous kregen we alleen gefinancierd met ons filmbedrijf als ik zelf ging regisseren. Had ik niet moeten doen. Ik werk op intuïtie en emotie: ik móét ergens iets bij voelen om er wat van te maken. En ik voelde te weinig. Het holde me uit. Soof 2 (geregisseerd door Esmé Lammers, red.) moest komen. En ik zou De held regisseren, mijn ene zus zou erin spelen, de andere zou het scenario schrijven. Toen overleed mijn moeder en was ik ineens de oudste van de familie. Ik dacht: wil ik dit wel, zo voortdenderen? Of wil ik een ander leven? Toen ben ik ineens met alles gestopt.'\n\nJe had ook pech, toen de stellage bij de opnamen van Loft instortte. (Ze viel vier meter naar beneden en raakte zwaargewond. Ze regisseerde toch door, vanuit een rolstoel.)\n\nZe grinnikt. 'Het was soms ook gekkenwerk. Vijf films in vijf jaar.'  \n  \nBeslist: 'Ik ga na Mijn vader is een vliegtuig ook niet meer regisseren, dit is mijn laatste film.'\n\nÉcht de laatste?\n\n'Ja. Ik geloof dat ik in deze fase van mijn leven ook wat anders te bieden heb dan zelf films maken.'  \n  \nBeumer was de afgelopen jaren al werkzaam als 'hoofd drama' van betaalzender Videoland. En vanaf 1 november wordt ze 'director scripted series Benelux' bij Netflix.\n\nMASTERCLASSES OP HET NFF\n\n'Twee dagen geleden heb ik mijn contract getekend. Ik ga nieuwe series ontwikkelen, als een soort producent. Het is ook nodig, in Nederland, dat niet steeds dezelfde mensen dingen maken, zodat nieuw talent kan doorstromen. Volgens mij heeft iedereen uiteindelijk ook maar één verhaal. En dat van mij heb ik nu verteld.'\n\nFILMOGRAFIE ANTOINETTE BEUMER\n\n2007  \n  \nDe gelukkige huisvrouw  \n  \n2010  \n  \nLoft  \n  \n2012  \n  \nJackie  \n  \n2013  \n  \nSoof  \n  \n2015  \n  \nRendez-vous  \n  \n2021  \n  \nMijn vader is een vliegtuig","intensity":0,"negativity":0,"cluster_id":26,"similar_texts":"text467"},{"id":"69","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/23/formule-1-honda-zet-superbatterij-in-auto-van-verstappen-a4059373#20210923-79820-310","title":"Honda zet superbatterij in auto van Verstappen","text":"Fabrikant Honda heeft de motoren van de Formule 1-bolides van Red Bull Racing voorzien van een superbatterij die Max Verstappen in de resterende races moet helpen aan de wereldtitel. Deze zogeheten ‘Energy Store’ (ES) is de laatste grote bijdrage aan het raceteam voordat de Japanners in 2022 de Formule 1 verlaten. De noviteit is zonder daar ruchtbaarheid aan te geven al ingebracht tijdens de Grote Prijs van België. Het gaat om een lichtere, efficiëntere en zeer krachtige batterij voor de opslag van energie die eigenlijk pas in 2022 zou worden geleverd aan Red Bull Racing. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":66,"similar_texts":"text538"},{"id":"70","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/3","title":"Hypotheekgarantie stijgt naar 355 duizend","text":"De kostengrens van de Nationale Hypotheek Garantie (NHG) stijgt volgend jaar naar 355 duizend euro. Hiermee volgt de NHG de sterke stijging van de huizenprijzen. Daardoor blijft het aanbod van woningen onder de NHG-grens beperkt. Met de NHG-garantie kunnen huizenkopers zich verzekeren voor aflossing van hun hypotheek in geval van het overlijden van de partner of een relatiebreuk. Klanten betalen een eenmalig bedrag voor deze garantie. In ruil bieden banken een lagere hypotheekrente aan.","intensity":0,"negativity":1,"cluster_id":64,"similar_texts":"text515"},{"id":"71","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/43/3","title":"In de uitbundige zwarte komedie I Care a Lot wordt met aanstekelijk plezier gespeeld.","text":"I Care a Lot  \n  \nMisdaadkomedie  \n★★★★  \nRegie  \n  \nJ Blakeson  \n  \nMet  \n  \nRosamund Pike, Peter Dinklage, Dianne Wiest, Eiza González.  \n  \n118 min., in  \n  \n32 zalen.  \n  \nVolgens Marla (Rosamund Pike) is de mensheid onder te verdelen in daders en slachtoffers, leeuwen en lammetjes. Marla is niet het type om zich naar de slachtbank te laten leiden. Liever gaat ze als het nodig is zelf over lijken.  \n  \nMet de hooggehakte, strak gekapte Marla heeft regisseur en scenarioschrijver J Blakeson een geweldig vilein personage geschapen. Marla werkt als curator van handelingsonbekwame ouderen en heeft daar een lucratieve zwendel van weten te maken. De kwetsbare, vaak eenzame bejaarden die onder haar financiële bewind worden gesteld, worden vakkundig kaalgeplukt.  \n  \nEen bevriende arts en een verpleeghuiseigenaar maken deel uit van het complot, zodat de getroffen ouderen geen kant op kunnen. Ze worden dement verklaard en suf gehouden met medicijnen. Marla lijkt niet te stuiten, totdat ze haar oog laat vallen op het verkeerde slachtoffer.  \n  \nDe nog redelijk kwieke mevrouw Peterson (Dianne Wiest) heeft op papier geen kinderen, maar wordt opmerkelijk trouw bezocht door Roman (Peter Dinklage), een lokale topcrimineel. Leeuwin Marla blijkt per ongeluk een soortgenoot hebben belazerd en geen van beiden is van plan het onderspit te delven.  \n  \nI Care a Lot is de derde speelfilm van Blakeson, die in 2009 indrukwekkend debuteerde met de thriller The Disappearance of Alice Creed. De langverwachte opvolger, de sciencefictionfilm The 5th Wave (2016), was een grote teleurstelling, maar met I Care a Lot betoont Blakeson zich weer even scherp als bij zijn debuut. Het komische scenario is prettig onvoorspelbaar en zwartgallig, waarbij het geweld steeds verder escaleert terwijl het ene kwaad het andere bestrijdt.  \n  \nOndertussen heeft Blakeson ook nog een boodschap, vertelde hij in interviews. Het oplichten van ouderen is een reëel probleem, vooral in Amerika. Ondercurateleplaatsing gebeurt er veel te gemakkelijk en is nauwelijks terug te draaien, zoals de geruchtmakende zaak rond Britney Spears liet zien. Het is verworden tot een lucratieve industrie.  \n  \nHet is natuurlijk de vraag of een uitbundige zwarte komedie als I Care a Lot, waar het spelplezier van afspat, daar wat aan kan veranderen. Toch dringt de maatschappijkritiek zich wel degelijk op, tussen de geschifte plotwendingen door. Marla is de vleesgeworden hebzucht, met een ieder-voor-zichmentaliteit waar weinigen aan kunnen tippen. Eerlijk spel? Dat is niets meer dan een grap, legt ze uit. Een rookgordijn, bedacht door de rijken om armen arm te houden. PK","intensity":0,"negativity":0,"cluster_id":27,"similar_texts":"text287"},{"id":"72","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/53/2","title":"In het weekend warmer","text":"### Weer\n\nTot nu toe is september vrij warm verlopen. De maandgemiddelde temperatuur ligt ruim een graad boven de normale waarde van 15 graden. Voorlopig blijft het kwik boven het klimatologische gemiddelde want de luchtstroom is nog steeds vrij warm.  \n  \nVrijdag wordt het in de middag 18 tot 21 graden. De dag begint wel met overwegend veel bewolking, maar op een lichte bui na is het droog. Van het westen uit krijgt de zon in de loop van de dag steeds meer ruimte. De westenwind waait in de middag matig tot vrij krachtig aan zee, windkracht 3 tot 5. De wind neemt vrijdagavond in kracht af.  \n  \nIn het weekend staat er een zwakke tot matige wind vanaf het land. Daardoor wordt het warmer. Zaterdagmiddag loopt de temperatuur uiteen van 19 graden op de Wadden tot 23 in het zuiden van het land.  \n  \nZondag wordt het nog een graadje warmer. Het weerbeeld is licht veranderlijk met op zaterdag de meeste zonuren, maar de dag kan in het noorden van het land wel bewolkt beginnen. Zondag is er een mix van wolken en zon. De lucht is vrij onstabiel van opbouw, daardoor kunnen er enkele buien ontstaan. Na het weekend draait de wind naar het westen en wordt het geleidelijk frisser. In de loop van de nieuwe week wordt het wisselvalliger.","intensity":0,"negativity":0,"cluster_id":63,"similar_texts":"text61"},{"id":"73","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/2/3","title":"In Litouwen is de Chinese telefoon vanwege de angst voor spionage voortaan uit de gratie","text":"'Free Tibet', 'lang leven de Taiwanese onafhankelijkheid', 'democratische beweging' en zo nog eens bijna 450 termen die gevoelig liggen in China worden gedetecteerd en geblokkeerd door software, volgens de Litouwse onderminister van Defensie Margiris Abukevicius. In een onderzoek dat hij woensdag presenteerde ging het vooral om telefoons van de Chinese fabrikant Xiaomi, na Apple en Samsung wereldwijd de grootste smartphonefabrikant ter wereld.  \n  \nDe software zou op de nieuwste telefoon, de Mi 10T 5G, uitgeschakeld zijn voor de 'regio Europese Unie', maar Xiaomi kan hem op afstand activeren, waarschuwt Litouwen. Abukevicius adviseerde bij de presentatie van het onderzoek om maar helemaal geen telefoons van Chinese fabrikanten meer te kopen.  \n  \nLitouwen uit de beschuldigingen tegen het decor van een diplomatiek conflict. De twee landen liggen overhoop vanwege de opening van een kantoor in Litouwen dat Taiwan vertegenwoordigt. Taiwan heeft in veel landen dat soort vertegenwoordigingen. Ze doen hetzelfde als ambassades, maar ze mogen geen ambassade heten. Dat zou immers erkenning van Taiwan als zelfstandig land betekenen, terwijl Beijing eist dat de wereld het eiland behandelt als onderdeel van de Volksrepubliek China.  \n  \nVoor Beijing is Taiwan een afvallige provincie. China tikt landen en bedrijven op de vingers die daar anders over denken. Nu Litouwen de banden met Taiwan aanhaalt, reageert Beijing buitensporig woest. China eist dat Litouwen zijn ambassadeur terughaalt uit Beijing, en dreigt met terugtrekking van de Chinese ambassadeur uit Vilnius. Litouwen is echter niet van plan om in te binden, zo is te zien aan de beschuldigingen aan het adres van Chinese smartphonemakers.  \n  \nBeschuldigingen dat Chinese techfabrikanten - al dan niet in samenwerking met de Chinese overheid - eigenaren van een smartphones bespioneren, zijn er al langer. Eind juli waarschuwde de Belgische Staatsveiligheid dat via veel verkochte apparaten van Oppo, Oneplus en Xiaomi een groot risico is op spionage. De bedrijven zouden 'systematisch en diepgaand' vermengd zijn met de Chinese overheid. Concrete gevallen van spionage werden niet gegeven.  \n  \nDe regering-Trump zette Xiaomi en andere Chinese techbedrijven op een zwarte lijst vanwege vermeende banden met het Chinese leger. Dat vocht Xiaomi met succes aan bij de rechter. Chinese smartphonemakers zouden ook heimelijk het gedrag van gebruikers vastleggen, waarschuwden experts vorig jaar in het zakenblad Forbes. Gegevens over surfgedrag en appgebruik zouden via servers in Singapore en Rusland naar China worden gesluisd, waarmee de fabrikanten onder Europese regels voor databescherming uit zouden willen komen. Ook in dat geval zou het gaan om toestellen van Xiaomi.","intensity":0,"negativity":1,"cluster_id":71,"similar_texts":"text669"},{"id":"74","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=f66a040ca7317063e383#/pages/42","title":"K3 nu uit het ’keurslijf’?","text":"K3 nu uit het ’keurslijf’?\n\nHanne (r.) en Marthe blijven voorlopig bij K3. „Wij zijn nog niet uitgezongen.”\n\nFoto VTM\n\nKleuteridolen krijgen nieuwe zanger(es) aan hun zijde na tv-zoektocht\n\nSBS6, 20:30 UUR\n\ndoor Patricia Cortie\n\nEen donker, een blond en een roodharig meisje. Al ruim 23 jaar is dat hoe de kleuteridolen van K3 eruit zien. Met het opstappen van Klaasje (de blonde) kan er een einde komen aan dat ’keurslijf’. „’Moet er weer een meisje bij?’, werd al snel op tafel gegooid toen we wisten dat we op zoek gingen naar een vervanger. Daar had eigenlijk niemand een reden voor”, zegt Marthe.\n\nMarthe (de donkerharige) en Hanne (de roodharige) krijgen dit najaar een nieuwe collega. Er worden al kaarten verkocht voor shows van de nieuwe samenstelling, terwijl die nog geen vorm heeft. \n\nGroen licht\n\nDaar is het programma K2 zoekt K3 omheen gebouwd. Hanne legt het concept uit: „Er zijn twee vakjury’s, van wie de kandidaten groen licht moeten krijgen om door te kunnen naar de publieksjury: honderd Nederlanders en Vlamingen van alle leeftijden. De tien die van hen de meeste punten krijgen, gaan door naar de studioshows. Daar komt na een grootse live finale een winnaar uit.”\n\nDe twee zangeressen hebben tijdens de opnames heel wat gegadigden voorbij zien komen. Uit 22.000 (!) aanmeldingen is een selectie gemaakt. Marthe: „Er is niet veel tijd om iemand te beoordelen, maar bepaalde dingen vallen ons wel op. Zoals een kandidaat die geen dank je wel zegt als dat eigenlijk hoort, of niet omkijkt naar een ander. Dat past niet echt bij K3. Maar we hebben vooral veel mensen gezien van wie we dachten: hoe zou het zijn om samen in de auto te zitten en lol te hebben?” Hanne valt bij: „Als het aan ons lag, hadden we wel een K100 kunnen vormen.”\n\nDe van oorsprong Vlaamse groep durft nu te breken met de traditionele K3-verdeling. Marthe: „Tegenwoordig wordt er veel meer open minded gedacht. Daarom hebben we expliciet gezegd dat ook jongens en bijvoorbeeld transgenders welkom zijn.” \n\nMocht er voor het eerst een mannelijk ’K’tje’ worden toegevoegd, zullen er zaken anders worden. Hanne: „Qua kleding zouden we heel creatief moeten zijn en het gaat ook heel anders klinken. We gaan ons vast goed amuseren, dat hangt niet aan een gender. Met mannen kun je evengoed lachen. Vooral voor mensen thuis zou het plaatje het meest veranderen. Ook wordt ons gevraagd of er weer een Nederlands iemand bijkomt, maar dat hoeft niet.”\n\nZelf hebben zij hun plek in K3 ook weten te bemachtigen via een tv-zoektocht: K3 zoekt K3. „Dat was best wel stressvol en overweldigend”, blikt Hanne terug. „Ik zou de deelnemers van nu als tip willen meegeven dat ze vooral moeten proberen te genieten en niet te veel bezig zijn met winnen. De ervaring en de lessen die je leert, neem je de rest van je leven mee.”\n\nAndere leeftijd\n\nDestijds stapte de gehele formatie op, nu blijven de twee Vlaamse twintigers aan. Marthe: „Hanne en ik zijn letterlijk nog niet uitgezongen, dat wij willen doorgaan was al snel duidelijk. De vorige K3 die in een keer stopte, met Josje, Karen en Kristel, was van een andere leeftijd dan wij.”\n\nDat de groep het razend druk heeft (los van de coronaperiode) met optredens, films, tv-programma’s en cd-opnames, maakt het een veeleisende baan. Volgens Gert Verhulst, topman bij Studio 100 met vele kinderidolen in zijn stal, is het wel ’de plezantste vacature’ die nu openstaat. Daar is het duo het helemaal mee eens. Hanne verwoordt namens beiden: „Je maakt zoveel fantastisch dingen mee, het is veelzijdig en je leert superveel. We zijn op zoek naar iemand met een niet al te groot ego; een nieuwe teamplayer die er echt voor wil gaan. Als je op je plek zit, is het inderdaad een droomjob.”","intensity":0,"negativity":0,"cluster_id":70,"similar_texts":"text74"},{"id":"75","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=720e064d89de21cdac4a#/pages/6-7","title":"Kind daagt vader om prik voor de rechter","text":"Kind daagt vader om prik voor de rechter\n\nDe minderjarige jongen, niet op de foto, mag zich volgens de kinderrechter laten vaccineren.\n\nFoto ANP/HH\n\ndoor Bas van Sluis\n\nGroningen Een 12-jarige jongen uit Groningen mag zich van de rechter laten vaccineren tegen corona, onder meer om zijn doodzieke oma veilig te kunnen bezoeken. Zijn vader gaf geen toestemming omdat hij bang is voor de bijwerkingen van de prik op de lange termijn.\n\nDe rechtbank in Noord-Nederland heeft zich dinsdag in Groningen over de zaak gebogen, blijkt uit een uitspraak die op donderdag is gepubliceerd. Daaruit blijkt dat de minderjarige jongen zich volgens de kinderrechter mag laten vaccineren. De jongen mag al op zeer korte termijn zijn prik halen.\n\nZijn ouders, die gescheiden zijn en niet op goede voet met elkaar leven, verschillen van mening over de vaccinatie. De moeder vindt het geen probleem. Maar de vader weigert toestemming te geven. Ook wil hij niet dat zijn zoon zich laat testen.\n\nEen rechter mag het ouderlijk gezag overstemmen als er een meningsverschil is tussen de ouders. De Gezondheidsraad heeft ook het advies gegeven om kinderen van 12 tot 18 jaar de mogelijkheid te bieden om een prik te halen.\n\nUit de uitspraak blijkt dat de 12-jarige het moeilijk vindt om hier met zijn vader over te praten en hij zich niet gehoord voelt. Daarom heeft hij besloten de kinderrechter te vragen of hij zich mag vaccineren. Een van de belangrijkste redenen daarvoor is de ziekte van zijn oma.\n\nDie is in de laatste fase van haar leven door uitgezaaide longkanker. En de tiener wil zijn oma nog kunnen bezoeken, maar omdat hij niet gevaccineerd is, is hij bang dat hij zijn oma zal besmetten. Hij is ervan overtuigd dat dit direct levensbedreigend voor haar is.\n\nHartziekten\n\nVolgens de vader kan de vaccinatie op korte termijn ernstige hartziekten veroorzaken en zou zijn zoon onvruchtbaar kunnen worden. Ook op de langere termijn zijn de risico’s te groot, meent hij. De rechter zegt dat er ’inderdaad een klein risico is op ernstige bijwerkingen, zoals ontsteking van het hartzakje of de hartspier’. Die komt voor bij 1 op de 15.000 gevaccineerde jongens van 12 tot 18 jaar en in nagenoeg alle gevallen volgt volledig herstel, zegt de rechter.\n\nVolgens de rechter missen de door de vader aangedragen risico’s op langere termijn iedere feitelijke grondslag.","intensity":0,"negativity":0,"cluster_id":37,"similar_texts":"text274"},{"id":"76","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/2/4","title":"Later zon","text":"### Het weer\n\nHet blijft vandaag vrijwel droog en vanuit het westen komt er steeds meer ruimte voor de zon. Het wordt 18 tot 21 graden. Morgen vooral in het noorden veel wolken maar droog, later meer zon. pagina V21","intensity":0,"negativity":0,"cluster_id":23,"similar_texts":"text211"},{"id":"77","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=c9c609d8ff240dad6870#/pages/12-13","title":"Leidseplein open na twaalf uur","text":"Leidseplein open na twaalf uur\n\nHet uitgaansleven gaat zaterdag rond het Leidseplein vermoedelijik ook na middernacht door. \n\nAMSTERDAM Ondernemers op het Leidseplein in Amsterdam willen hun horeca-zaken zaterdagavond na twaalf uur open houden. Met de coronapas, die verplicht is om een club of restaurant of café te bezoeken, hebben ze weinig moeite, maar met de sluitingstijd om middernacht des te meer. \n\nMet het openhouden van de zaken willen ze protesteren tegen de in hun ogen veel te vroege sluitingstijd. Daarnaast wijzen de ondernemers erop dat de staatssteun vanwege corona eind volgende week wordt gestopt. Dat zou volgens hen ook het moment moeten zijn om ’s nachts weer open te kunnen. \n\nOndernemers op de Reguliersdwarsstraat laten weten dat de coronapas aankomend weekend maar één keer gescand hoeft te worden. Wie eenmaal bij een horeca-gelegenheid in de uitgaansstraat gescand is, komt alle zaken binnen.","intensity":0,"negativity":0,"cluster_id":57,"similar_texts":"text453"},{"id":"78","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=f6ca0bda2fc5400fc3d1#/pages/46-47","title":"Leidseplein wil in de nacht open","text":"Leidseplein wil in de nacht open\n\nHet uitgaansleven rond het Leidseplein gaat over twee weken vermoedelijk ook na middernacht door. \n\nfoto ANP/hh  \n\n\nAMSTERDAM Ondernemers op het Leidseplein willen hun horecazaken op zaterdagavond 9 oktober na twaalf uur openhouden. Oorspronkelijk was een protestactie bedoeld voor komend weekeinde, maar de ondernemers hopen dat hun initiatief de komende twee weken uitgroeit tot landelijk protest. \n\nMet het openhouden van de zaken, protesteren de ondernemers tegen de in hun ogen veel te vroege sluitingstijd van 12 uur ’s nachts. „Het is een onzinnige maatregel”, zegt Giel Swaan, voorzitter van de BIZ Leidseplein. „Deze moet zo spoedig mogelijk worden afgeschaft.” \n\nDaarnaast wijzen de ondernemers erop dat de staatssteun vanwege corona eind volgende week stopt. Dat zou volgens hen ook het moment moeten zijn om weer in de nacht open te kunnen. Er wordt gevreesd voor faillissementen. \n\nMet de coronapas, die verplicht is om een club, restaurant of café te bezoeken, hebben ze minder moeite. Ondernemers in de Reguliersdwarsstraat laten weten dat de pas komend weekeinde maar één keer gescand hoeft te worden. Wie bij één horecagelegenheid in de straat gescand is, komt alle zaken binnen.","intensity":0,"negativity":0,"cluster_id":57,"similar_texts":"text788"},{"id":"79","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/2","title":"Leonardo DiCaprio stapt in kweekvleesbedrijf","text":"Acteur Leonardo DiCaprio investeert in het Nederlandse bedrijf Mosa Meat, dat technologie heeft ontwikkeld om vlees te kweken als alternatief voor het slachten van dieren. De Amerikaan ziet kweekvlees als oplossing tegen klimaatverandering, omdat er veel minder broeikasgassen bij vrijkomen dan bij veeteelt. Hoeveel de Oscarwinnaar in Mosa Meat steekt, is niet bekendgemaakt. Het in 2016 opgerichte kweekbedrijf is een spin-off van de Universiteit Maastricht. Het maakt rundvlees met slechts enkele dierlijke cellen, die vervolgens 'gevoed' worden om er vlees uit te laten ontstaan.","intensity":0,"negativity":0,"cluster_id":66,"similar_texts":"text539"},{"id":"80","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=cf25f461a2ec0ce3725a#/pages/12-13","title":"Lezen en gamen gaan hand in hand","text":"Lezen en gamen gaan hand in hand\n\nFragment uit het populaire computerspel Assassin’s Creed.\n\ndoor Eline Verburg \n\nAmsterdam ’Jongeren lezen niet meer, ze zitten maar achter hun beeldscherm te gamen.’ Door vanuit deze klacht na te denken over een oplossing, is succes behaald met een proef waarin gamen en lezen bij elkaar kwamen. De eerste resultaten van Readification stemmen optimistisch.\n\nHet experiment, dit voorjaar gehouden, had tot doel de op het eerste oog onverenigbare werelden van computerspellen en literatuur met elkaar te combineren. In de meest recente uitgave van de razend populaire game Assassin’s Creed konden twee unieke verhalen worden gedownload van Ronald Giphart en Margje Woodrow. Dit spel heeft wereldwijd meer dan honderd miljoen spelers en gaat prat op het realisme waarmee het is opgebouwd.\n\nRuim 75.000 downloads vonden plaats en de beoordeling van de verhalen was in ruim 90 procent van de gevallen positief. De auteurs lieten zich onderdompelen in de game, met hulp van YouTuber Jordan ’JorRaptor’ van Andel. Op zijn populaire YouTube-kanaal met meer dan 650.000 abonnees neemt hij wekelijks gamers over de hele wereld mee langs de virtuele werelden uit verschillende spellen. \n\nGiphart en Woodrow schreven een verhaal van 3000 woorden, passend bij de meest recente game in de Assassin’s Creed-reeks in de Vikingtijd. Via de Ubisoft Special-app konden gamers – maar ook anderen – ze lezen. Inclusief geluiden en beelden uit de game.\n\nUit vragenlijst onder ruim 200 jongeren trekken onderzoeksbureau GfK en Stichting Lezen de volgende conclusies: \n\nEen meerderheid van de ondervraagden verwacht meer van dit soort unieke verhalen te gaan lezen wanneer die zo worden aangeboden; vier op de tien jongeren zegt door de verhalen ook daadwerkelijk gestimuleerd te worden om meer te gaan lezen; eenzelfde aantal jongeren geeft aan dat Readification lezen leuker maakt, met name om zelf meer online verhalen te gaan lezen; de visuals bij de verhalen dragen volgens 65% bij aan een positieve leeservaring; van de jongeren die geen papieren boeken lezen, verwacht 30% nu vaker online verhalen te gaan lezen.","intensity":0,"negativity":0,"cluster_id":32,"similar_texts":"text760"},{"id":"81","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/1/1","title":"Ligt in China de kiem voor nieuwe crisis?","text":"De financiële crisis van 2008 begon met problemen op de Amerikaanse vastgoedmarkt, daarom houden beleggers de adem in nu de gigantische vastgoedontwikkelaar Evergrande in China in geldnood zit. Als het bedrijf omvalt en de Chinese woningmarkt in het slop raakt, kan dat grote gevolgen hebben voor de wereldeconomie. Net zoals de val van de Amerikaanse bank Lehman Brothers in 2008 het begin was van veel meer onheil.  \n  \nOok de beurs in Amsterdam reageert deze week gevoelig op het nieuws over Evergrande. Dat komt door de verwevenheid van het bouwbedrijf met de Chinese economie en het belang van China voor de wereldeconomie. Als de bouw in China stilvalt, zullen mijnbouwers en Nederlandse exporteurs van machines dat gaan merken. Ook kan de Chinese consumptiemarkt worden geraakt.  \n  \nVandaag is een belangrijke dag, omdat Evergrande dan een betaling moet doen over een obligatielening. Gisteren zei het bedrijf dat dit toch gaat lukken dankzij 'onderhandelingen buiten de markt om', maar binnenkort volgen alweer nieuwe deadlines. Evergrande heeft een schuld van ruim 200 miljard dollar en doet bezittingen van de hand om aan geld te komen.  \n  \nAl jaren kijken analisten naar de bubbels in de Chinese vastgoedsector, die goed is voor 25 procent van de economie en een belangrijke aanjager is geweest van de economische groei. En al jaren vragen zij zich af hoe lang dat goed zal gaan. De prijsstijgingen, het speculeren met woningen en de opgeleverde vastgoedprojecten die soms helemaal leegstaan, wekken de nodige zorgen.  \n  \nOok bij de Chinese overheid. Die kwam vorig jaar met nieuwe regels voor bedrijven zoals Evergrande, dat groot is geworden door veel te lenen. Die schulden moeten snel worden teruggebracht. Beleggers zijn nerveus geworden, omdat Evergrande daar grote moeite mee heeft.  \n  \n\"Evergrande kan niet aan de nieuwe financiële maatstaven voldoen, waardoor het de toegang tot de obligatiemarkten heeft verloren. Hierdoor komt het zeer agressieve en schuldgedreven verdienmodel onder druk te staan\", zegt Stefan Koopman, die zich bij Rabobank als senior markteconoom bezighoudt met de wereldeconomie.  \n  \nEvergrande staat in het rood bij lokale overheden, bij obligatiebeleggers, bij leveranciers en bij de talloze toekomstige huiseigenaren die een flinke aanbetaling hebben moeten doen voor hun nog te bouwen woning, zegt Koopman. \"Vooral de laatste maanden werden deze aanbetalingen gebruikt om rente en aflossingen op andere leningen te betalen. De bedrijfsvoering is gaan lijken op een piramidespel. Dan weet je dat het misgaat.\"  \n  \nEr zijn veel meer spelers op de Chinese vastgoedmarkt die de strategie van Evergrande hanteren. Als ook zij moeilijker aan financiering komen en hun activiteiten verminderen, kan dat tot problemen leiden bij lokale of provinciale overheden. Die halen hun inkomsten vooral uit de verkoop van land aan vastgoedontwikkelaars.  \n  \nVan de vermogens van Chinese huishoudens is 80 procent belegd in woningen. Als de huizenprijzen dalen, kan dat gevolgen hebben voor het vertrouwen en de consumptie van huishoudens. \"Dat is slecht nieuws voor Europese bedrijven die consumptiegoederen naar China exporteren\", zegt Koopman.  \n  \nBeleggers dachten lang dat Evergrande te groot was om te vallen, maar het is geen staatsbedrijf. In welke mate de overheid bijspringt, is de vraag.  \n  \nKoopman: \"Is dit een Chinees Lehman-moment, waarbij talloze branchegenoten en hun financiers in de problemen komen, of blijft de ellende beperkt? Wie moeten hun verlies nemen en wie worden gecompenseerd? Het is een politieke afweging die president Xi Jinpings Communistische Partij zal maken.\"\n\nIn het kort\n\nDe Chinese vastgoedgigant Evergrande heeft een schuld van ruim 200 miljard dollar  \n  \n'De bedrijfsvoering is gaan lijken op een piramidespel', zegt een markteconoom  \n  \nDe beurs in Amsterdam reageerde gevoelig","intensity":0,"negativity":1,"cluster_id":4,"similar_texts":"text367"},{"id":"82","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/43/8","title":"Lindsey Buckingham","text":"Pop  \n  \nLindsey Buckingham  \n  \nWarner Music  \n  \nLindsey Buckingham (71) viel de laatste jaren niet te benijden. Hij werd in 2018 uit zijn band Fleetwood Mac gezet, kreeg een hartaanval en scheidde na 21 jaar van zijn vrouw. Al deze ellende heeft hem een creatieve impuls gegeven die van zijn zevende soloalbum Lindsey Buckingham zijn beste heeft gemaakt, met openhartige teksten en vooral erg pakkende liedjes.  \n  \nDenk tijdens I Don't Mind of On the Wrong Side de stemmen van Stevie Nicks en Christine McVie erbij en heel ver van Big Love of Go Your Own Way verwijderd voelt het niet. Leuk is verder de sixtiescover Time van de Pozo-Seco Singers, waarop Buckingham even als Roy Orbison klinkt. En dan zijn er ook nog zijn fraaie gitaarspel en zijn ratelende percussie, zoals we die kennen van Fleetwood Macs Tusk (1979).  \n  \nLindsey Buckingham klinkt soms wat gezapig, maar is voor het grootste deel een verrassend montere en frisse plaat. GK","intensity":0,"negativity":0,"cluster_id":13,"similar_texts":"text166"},{"id":"83","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/12/2","title":"Litouwen: Koop geen nieuwe Chinese telefoons","text":"### Censuur\n\nEU-lidstaat Litouwen waarschuwt consumenten voor censuursoftware op telefoons van het Chinese Xiaomi. Daarmee kunnen teksten worden gedetecteerd en geblokkeerd die gevoelig liggen in China, concluderen experts van de Litouwse overheid. Het gaat onder meer om 'Tibet moet worden bevrijd', 'lang leve de onafhankelijkheid van Taiwan' en 'democratische beweging'.  \n  \n\"Onze aanbeveling is om geen nieuwe Chinese telefoons te kopen. En om toestellen die al zijn aangeschaft zo snel mogelijk weg te gooien\", zei onderminister van defensie Margiris Abukevicius bij de presentatie van een onderzoeksrapport.  \n  \nDe censuurfunctie zou op het Mi 10T 5G-toestel van Xiaomi staan en momenteel niet zijn geactiveerd in de 'regio Europese Unie'. Cyberexperts waarschuwen dat het filter op afstand kan worden aangezet. In het rapport van het cybercentrum staat dat momenteel 449 Chinese termen gecensureerd kunnen worden op de Xiaomi-telefoon.","intensity":0,"negativity":0,"cluster_id":71,"similar_texts":"text724"},{"id":"84","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/18/1","title":"Louis van Gaal terug op het veld van Telstar: Dat is een goeie bal!","text":"Als geluk deze dag een naam heeft, dan is dat Pieter de Waard. Zie de voorzitter van Telstar eens stralen, gisterochtend langs het veld in Velsen-Zuid.  \n  \nDe Waard, gekleed alsof hij rechtstreeks uit een western komt lopen, heeft er alle reden toe. Voor een volle tribune verzorgt bondscoach Louis van Gaal (70) een training van de selectie van zijn club. \"Nee, aan enige gelukzaligheid kan ik mij niet onttrekken\", glimlacht de flamboyante preses, terwijl hij naar de oefensessie kijkt. Achter hem doet betaalzender ESPN live verslag.  \n  \nVan Gaal als trainer van Telstar, wie had dat ooit gedacht? Bij de Witte Leeuwen, nooit verlegen om een publiciteitsstunt, hadden ze een lumineus idee: een loterij voor het goede doel, waarbij de winnaar eenmalig assistent kon worden van de hoofdtrainer. Of Van Gaal, ambassadeur van Spieren voor Spieren, daarvoor te porren was?  \n  \nVanuit Portugal, waar Van Gaal (70) van zijn pensioen genoot, volgde verrassend genoeg een 'ja'. \"Ik heb gewoon een keurige brief naar zijn vrouw Truus geschreven\", verklapt De Waard. Schaterend: \"Zoals een oud spreekwoord luidt: 'Wie de dochter wil beminnen, moet bij de moeder beginnen'.\"\n\nDealbreaker\n\nMaar ja, het pensioen van Van Gaal kwam eind augustus abrupt ten einde: hij werd weer bondscoach. Of De Waard 'm kneep? \"Welnee\", zegt hij. \"Je kent Louis: een man van de tijd, een man van afspraken. Sterker nog: ik denk dat dit een dealbreaker was in zijn onderhandelingen met de KNVB. Ik denk dat hij heeft gezegd: als ik niet naar Telstar mag, dan kom ik niet.\"  \n  \nSupporter Frans van Essen (73) volgt de training. \"Dit moet de spelers een enorme boost geven\", glundert de man, die zelf van 1966 tot 1979 het Telstarshirt droeg. \"Waar maak je dit nou mee? Dit kan alleen bij Telstar.\"  \n  \nOp het veld staat Van Gaal, in die typische trainershouding: observerend, met de armen over elkaar geslagen. Het duurt niet lang voordat zijn stem door het Buko-stadion schalt. \"Dat is een goeie bal!\" En, even later: \"Ah jongens, fantastisch hoor. Top!\"  \n  \nVan Gaal had zich minutieus voorbereid op zijn eenmalige klus. Morgenavond zit hij op de bank bij Telstar, dat tegen koploper Jong AZ moet. Hij bekeek vijf wedstrijden, analyseerde de spelers en sprak de selectie toe voor zijn eerste training. In de kleedkamer zat ook Ronald Koeman jr., die onder de lat staat bij Telstar. \"Hij is heel duidelijk, iemand van wie wij alleen maar kunnen leren\", vindt de zoon van de ex-bondscoach, die nu Barcelona traint.  \n  \nVan Gaal en Koeman in hetzelfde team, wie had dat gedacht? Koeman jr., glimlachend tegenover een groepje journalisten: \"Jullie vinden dat natuurlijk bijzonder, maar voor mij is dit een normale werkdag. Ik ken Louis al. Vroeger kwamen we ook bij elkaar over de vloer.\"  \n  \nOf Koeman jr. speelt, is nog de vraag. Van Gaal zei zich niet met de opstelling te willen bemoeien, omdat hij niet tussen hoofdtrainer Andries Jonker en de spelersgroep wenst te staan. \"Ik zal alleen mijn mening geven\", stelt Van Gaal na afloop op een drukbezochte persconferentie.\n\nGrootste winst\n\nDat perspraatje is, zoals vaak, een lust voor oog en oor. Of Van Gaal al spelers met potentie voor het Nederlands elftal had gezien? Bits: \"Nee, want anders had ik ze wel geselecteerd\". Of hij een speler had gezien die hem deed denken aan de Van Gaal van Telstar, waar hij in het seizoen 1977/1978 zelf speelde? Onbescheiden: \"Nee, ik was uniek\". En of hij bij Telstar in een paar dagen hetzelfde kan bewerkstelligen als bij Oranje? Kraakhelder: \"Nee, want de kwaliteit van de spelers is hier minder dan bij het Nederlands elftal\".  \n  \nMaar Van Gaal wil wel winnen, ook morgenavond in het uitverkochte onderkomen van Telstar (3400 plaatsen). De grootste winst is overigens al behaald: via de loterij werd 55.000 euro ingezameld voor Spieren voor Spieren.","intensity":0,"negativity":2,"cluster_id":47,"similar_texts":"text735"},{"id":"85","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/16/3","title":"Lukaku wil meer actie tegen racisme in voetbal","text":"### Oproep\n\nChelsea-spits Romelu Lukaku vindt dat de voetbalwereld krachtiger moet optreden tegen racisme. Hij zet vraagtekens bij het effect van het knielen van spelers voor duels in de Premier League. Hij roept topspelers op om ook aan tafel te gaan met de bazen van socialmediabedrijven om racisme op hun platforms aan te pakken. \"Als je iets wilt stoppen, kun je het echt doen\", aldus Lukaku.","intensity":0,"negativity":1,"cluster_id":29,"similar_texts":"text639"},{"id":"86","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=e290741c80c29b5cf201#/pages/34","title":"Lukaku: ’Spelers om tafel over racisme’","text":"Lukaku: ’Spelers om tafel over racisme’\n\nChelsea-spits Romelu Lukaku vindt dat de voetbalwereld krachtiger moet optreden tegen racisme. „Ik denk dat we sterkere standpunten kunnen innemen. Ja, we knielen, en uiteindelijk klapt iedereen, maar soms zie je na de wedstrijd weer een belediging”, aldus Lukaku tegen CNN Sport.\n\n„De aanvoerders en vier of vijf spelers van elk team, zouden een vergadering moeten hebben met de CEO’s van Instagram en overheden en de voetbalbonden. We zouden gewoon rond de tafel moeten gaan zitten en er een grote vergadering over hebben. Als je iets wilt stoppen, kun je het echt doen”, aldus Lukaku.","intensity":0,"negativity":0,"cluster_id":29,"similar_texts":"text239"},{"id":"87","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/8/5","title":"Man geeft zich aan voor mislukte Zaanse kunstroof","text":"Een 49-jarige Amsterdammer heeft zich dinsdagavond bij de politie gemeld voor de mislukte kunstroof uit het Zaans Museum in Zaandam halverwege vorige maand. De man is aangehouden. De politie doet nog onderzoek naar een tweede verdachte. Op 15 augustus trokken twee mannen het schilderij De Voorzaan en de Westerhem van de hand van Claude Monet (1840-1926) van de muur en namen het mee naar buiten. Bezoekers en personeel wisten hen tegen te houden. Kunstdetective Arthur Brand suggereert een mogelijk motief: een buitenlandse crimineel heeft laatst gevraagd naar gestolen kunst, vertelt hij, om die in te zetten als ruilmiddel voor strafvermindering.","intensity":0,"negativity":0,"cluster_id":41,"similar_texts":"text57"},{"id":"88","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/11/1","title":"Man meldt zich voor mislukte kunstroof","text":"Een 49-jarige Amsterdammer heeft zich dinsdagavond bij de politie gemeld voor de kunstroof in het Zaans museum op 15 augustus. De verdachten, die tot nu toe voortvluchtig waren, probeerden toen een schilderij van Monet te stelen.   \n  \nDe man is aangehouden. Het gaat vermoedelijk om Henk B. Dat zeggen bronnen uit het criminele circuit en kunstdetective Arthur Brand tegen De Telegraaf . B. stal in 2002 met Octave D. twee schilderijen uit het Van Gogh Museum in Amsterdam. De politie wil niet bevestigen of het inderdaad om Henk B. gaat. De politie doet nog onderzoek naar een tweede verdachte.   \n  \nDe twee Van Goghs die B. in 2002 stal, verdwenen jarenlang van de aardbodem. Ze doken eind september 2016 op in Italië bij een onderzoek naar de maffia in Napels. Octave D. en Henk B. kregen in 2005 in hoger beroep respectievelijk 3,5 jaar en drie jaar en twee maanden cel opgelegd voor de diefstal van de twee schilderijen.  \n  \nBij de mislukte kunstroof op 15 augustus probeerden twee mannen het schilderij De Voorzaan en de Westerhem van de Franse kunstschilder Claude Monet te stelen. Het lukte om het schilderij naar buiten te krijgen, maar omstanders wisten de roof te verhinderen. De verdachten vluchtten vervolgens, op een scooter. Tijdens de roof loste een van de verdachten schoten met een vuurwapen. Niemand raakte gewond. De scooter werd later teruggevonden in Wijdewormer, maar de verdachten ontkwamen.","intensity":0,"negativity":0,"cluster_id":14,"similar_texts":"text178"},{"id":"89","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/13/3","title":"Marechaussee mag controleren op ras","text":"De marechaussee maakt zich niet schuldig aan discriminatie door reizigers onder andere op basis van ras en huidskleur te controleren op hun verblijfsstatus. Het vreemdelingentoezicht op luchthavens en in grensgebieden hoeft daarom niet te worden aangepast.   \n  \nDe rechtbank in Den Haag heeft dat gisteren bepaald in een zaak die werd aangespannen door onder anderen het Eindhovense raadslid Mpanzu Bamenga van de D66-fractie.   \n  \nBamenga werd drie jaar geleden na een vliegreis uit Italië uit de rij gepikt op Eindhoven Airport voor een controle. De Eindhovenaar van Congolese afkomst is overtuigd dat uitsluitend zijn huidskleur een rol heeft gespeeld bij het optreden van de marechaussee.   \n  \nDe rechtszaak was aangespannen samen met Amnesty International, Controle Alt Delete en antidiscriminatiebureau Radar. Ze zeggen dat de marechaussee zich schuldig maakt aan etnisch profileren en eisten een verbod.   \n  \nMpanzu Bamenga noemt de uitspraak van de rechter 'schokkend' en kondigde gisteren meteen hoger beroep aan.  \n  \nMark Wijdeven","intensity":0,"negativity":0,"cluster_id":54,"similar_texts":"text356"},{"id":"90","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/23/vreemdelingentoezicht-marechaussee-mag-etnisch-profileren-a4059357#20210923-79820-110","title":"Marechaussee mag etnisch profileren","text":"De Koninklijke Marechaussee mag bij grenscontroles iemands vermeende etniciteit meewegen in het besluit om iemand uit de rij te halen en te controleren. Dat heeft de rechtbank in Den Haag woensdag geoordeeld in een rechtszaak aangespannen door onder meer Amnesty International.Middels controles probeert de Koninklijke Marechaussee illegaal verblijf in Nederland tegen te gaan en nationaliteit speelt hierbij volgens de rechtbank een belangrijke rol als indicator. Iemands vermeende etniciteit en huidskleur kunnen daarom een reden zijn tot controle. Zo’n controle is dus geen discriminatie, aldus de rechtbank. Etniciteit mag echter niet de enige indicator zijn.De organisaties die de rechtszaak hadden aangespannen tegen de marechaussee stelden dat mensen van kleur eerder uit de rij worden gehaald dan anderen. Zij willen dat dit stopt. De Koninklijke Marechaussee stelt dat het selecteren van mensen van kleur geen discriminatie is, omdat dat niet de enige indicator is waarop ze deze persoon hebben geselecteerd. Onder andere het gedrag is nog een indicator.De advocaat van de eisers zegt tegen persbureau ANP dat de uitspraak „een gemiste kans” is voor Nederland. „De deur voor discriminatie staat wagenwijd open. Dat is schadelijk, voor iedereen in Nederland, maar ook voor de marechaussee.” De organisaties gaan waarschijnlijk in hoger beroep.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":40,"similar_texts":"text318"},{"id":"91","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/6/2","title":"McDonald's stopt met plastic Happy Meal-speeltjes","text":"Fastfoodbedrijf McDonald's zet een belangrijke stap in het verkleinen van zijn ecologische voetafdruk: plastic speeltjes in Happy Meals zijn wereldwijd vanaf 2025 verleden tijd. In Nederland zien we eind dit jaar al duurzaam speelgoed in de kindermenu's.  \n  \nWouter Peer  \n  \nAmsterdam  \n  \nMcDonald's heeft aangekondigd in de toekomst te kiezen voor speeltjes die zijn gemaakt van herbruikbaar, milieuvriendelijk materiaal, zoals gerecycled papier. Door dit besluit hoopt de fastfoodgigant vanaf 2025 maar liefst 90 procent minder plastic te gebruiken. Dit staat gelijk aan 650.000 mensen per jaar die ineens volledig stoppen met het gebruiken van plastic.  \n  \n,,Onze klanten die met hun kinderen genieten van Happy Meals maken zich ook zorgen om de toekomst van deze generatie'', vertelt Jenny McColloch, hoofd van de duurzaamheidsafdeling van McDonald's. ,,Als we de planeet willen beschermen moeten we naar alle delen van ons bedrijf kijken, dus ook naar de klantervaring.''  \n  \nEind jaren 70 werd het Happy Meal, bekend van het rode doosje en het speeltje dat vaak gekoppeld is aan een film of kinderserie, toegevoegd aan het vaste menu van de fastfoodgigant. Door de jaren heen heeft McDonald's al meerdere dingen moeten veranderen aan het kindermenu. Zo werd het yoghurttoetje een aantal jaren geleden in de ban gedaan en kunnen tegenwoordig ook het zakje friet en de burger worden vervangen door groente.  \n  \nIn Nederland begint het bedrijf nog dit jaar met de transitie naar duurzaam materiaal voor de speeltjes, vertelt Eunice Koekkoek, woordvoerder van McDonald's Nederland. ,,Eind oktober voeren we het eerste Happy Meal-programma in de duurzame variant uit. En de komende jaren gaan we meer zien, zo stoppen we bijvoorbeeld ook met de plastic verpakkingen om de speeltjes.''","intensity":0,"negativity":0,"cluster_id":69,"similar_texts":"text64"},{"id":"92","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/17/3","title":"Meer prijzengeld voor voetbalsters","text":"### EK 2022\n\nDe Europese voetbalbond Uefa heeft het prijzengeld voor het EK voor vrouwen, dat volgend jaar in Engeland wordt gehouden, verhoogd naar 16 miljoen euro. Dat is een verdubbeling ten opzichte van het EK van 2017 in Nederland. Een deel van dat bedrag is startgeld, het andere deel is een prestatiebonus. Verder stelt de Uefa voor de clubs die speelsters afstaan aan de landenploegen, nog eens 4,5 miljoen euro beschikbaar.","intensity":0,"negativity":0,"cluster_id":1,"similar_texts":"text251"},{"id":"93","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/34/2","title":"Melvin Van Peebles ( 1932-2021 ) Pionier van de zwarte Amerikaanse cinema","text":"### Vandaag - Postuum\n\nEen van de eerste filmmakers die stilstonden bij het overlijden van Melvin Van Peebles, pionier van de zwarte Amerikaanse cinema, was Spike Lee. De filmmaker deelde een door Van Peebles gesigneerde filmposter op Instagram. 'Ik ben zo bedroefd om het verlies van mijn brother Melvin Van Peebles, die de onafhankelijke zwarte cinema in de schijnwerpers zette met zijn film Sweet Sweetback's Badasssss Song.'  \n  \nDie laatste titel verscheen in 1971 en hoewel de film uiteindelijk in 2020 zou worden opgenomen in het prestigieuze National Film Registry van de Library of Congress in Washington, vanwege het 'culturele, historische en esthetische belang', kende de totstandkoming van deze inmiddels klassieke lowbudgetfilm vele hindernissen. Multitalent Van Peebles schoot zelf het budget voor, draaide de film in negentien dagen op de straten van Los Angeles en stond op de credits als hoofdrolspeler, scenarist, regisseur en editor.  \n  \nDaarnaast deed hij zijn eigen stunts en gaf zichzelf een belangrijke rol in diverse seksscènes. En zijn zoon Mario Van Peebles, de latere acteur en filmmaker, was ook in een kleine rol te zien. Mario zou in 2003 een documentaire maken over de film van zijn vader met als titel BAADASSSSS!  \n  \nBij de première draaide de film in slechts twee zalen, maar toen rondging dat er hier iets geheel nieuws te zien was, trok de film een jong en zwart publiek aan. Uiteindelijk zou de film 15 miljoen dollar (ruim 12 miljoen euro) opleveren, waardoor Van Peebles onder meer de lening van 50 duizend dollar van financier Bill Cosby kon terugbetalen.  \n  \nDe film, waarvan de muziek door Earth, Wind & Fire werd gemaakt, was esthetisch vooruitstrevend met razendsnelle montage en camerawerk waarbij de horizon voortdurend zoek was. Het militante aspect speelde een grote rol bij de populariteit. Held van de film (Sweet Sweetback) is in een voortdurende strijd met de (witte) politie verwikkeld en slaat op de vlucht met zijn vriend Mu-Mu, lid van de Black Panther Partij. De film van Van Peebles gold als verplichte kost binnen Panther-kringen.  \n  \nVan Peebles wist dat hij om een trotse zwarte held bij het grote publiek te brengen niet een college moest geven. Hij moest een film maken die, in zijn woorden, niet alleen onderwijst maar ook entertaint.  \n  \nDe aanloop naar Sweet Sweetback's Badasssss Song ging bepaald niet in een rechte lijn. Van Peebles werd geboren in Chicago (als Melvin Peebles), studeerde literatuur en diende drieënhalf jaar bij de Amerikaanse luchtmacht. Tussen zijn filmavonturen door studeerde hij astronomie in Nederland en vestigde zich later in Parijs, waar hij een serie romans, korte verhalen en toneelstukken schreef.  \n  \nHij won zijn eerste prijs op een Amerikaans filmfestival met de Franse film La permission (1968). In 1970 maakte hij zijn eerste Hollywoodfilm. Watermelon Man gaat over een racist die op een ochtend ontwaakt als een zwarte man.  \n  \nVan Peebles'ervaringen met filmstudio Columbia Pictures leidden ertoe dat hij voortaan volledige controle over elk facet van het filmmaken wilde hebben. Hij overleed dinsdagavond op 89-jarige leeftijd in zijn huis in New York.","intensity":0,"negativity":0,"cluster_id":7,"similar_texts":"text398"},{"id":"94","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/2/4","title":"Melvin Van Peebles overleden","text":"### personalia\n\nFilmmaker Melvin Van Peebles, die wordt gezien als godfather van de zwarte cinema, is op 89-jarige leeftijd overleden. Toen hij in Amerika nog geen voet aan de grond kreeg, vertrok Van Peebles naar Europa. Hij stond in Nederland in het theater, en trok vervolgens door naar Frankrijk, om uiteindelijk terug te keren naar de Verenigde Staten. In het overlijdensbericht schrijft zijn zoon, acteur Mario Van Peebles: \"Pa wist dat zwarte representatie ertoe doet. Als één beeld meer zegt dan duizend woorden, wat is een film dan wel niet waard?\".","intensity":0,"negativity":0,"cluster_id":7,"similar_texts":"text14"},{"id":"95","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=aad979316bc93bc05dfd#/pages/14-15","title":"Mislukte aanslag op rechterhand Zelenski","text":"Mislukte aanslag op rechterhand Zelenski\n\nSergei Sjefir (links).\n\nFOTO AFP\n\nBeschuldigende vingers wijzen in de richting van oligarchen\n\nVan onze redactie buitenland\n\nKIEV Ondanks minstens tien kogelgaten in zijn auto en een gewonde chauffeur heeft een belangrijke assistent van de Oekraïense president Volodimir Zelenski woensdagochtend een aanslag zonder kleerscheuren overleefd. „Wat een zwaktebod om mij te begroeten door een vriend vanuit de bosjes te beschieten”, reageerde Zelenski vanaf de VN-vergadering in New York. \n\nDe beschieting vond plaats bij een dorpje onder de rook van Kiev. De presidentiële rechterhand Sergei Sjefir kwam met de schrik vrij. Zelenski’s entourage wijst met de beschuldigende vinger naar de oligarchen, schaduwmachten die de Oekraïense politiek, economie en media in hun greep houden. \n\n„Langer dan een maand zien wij extreem agressieve ondermijning van de staat door partijen die de oude spelregels van de oligarchen in ere houden”, reageerde een adviseur van de president. Zelenski probeert een campagnebelofte in te lossen door de strijd aan te gaan met de oligarchen.\n\nIn juli dwong Zelenski zijn machtige minister van Binnenlandse Zaken tot aftreden. Die stond sinds 2014 aan het hoofd van de politie en heeft nauwe banden met een extreemrechts hulpbataljon dat in Oost-Oekraïne vecht tegen de Russen. \n\nEen oppositieleider met nauwe banden met het Kremlin zit ondertussen onder huisarrest vanwege verdenkingen van landverraad: hij zou pro-Russische separatisten gesteund hebben. \n\nTelevisie\n\nSjefir zou verantwoordelijk zijn voor de dagelijkse agenda van zijn oude vriend Zelenski. Samen richtten zij het tv-productiebedrijf Kvartal 95 op. In hun grootste hit ’Dienaar van het Volk’ speelde Zelenski een geschiedenisleraar die plots president werd. Het gaf de acteur en grappenmaker een ongekende populariteit. Zelenski werd zelfs zo geliefd dat hij in 2019 meedeed aan de verkiezingen en, net zoals in de tv-serie, daadwerkelijk tot het hoogste ambt werd verkozen. \n\nDe fractievoorzitter van Zelenski’s partij Dienaar van het Volk noemt naast de oligarchen ook criminele groeperingen als mogelijke dader. Een ’Russisch spoor’ sluit hij ook niet uit. \n\nVolgens BBC Oekraïne meldden media in de maanden voorafgaande aan de beschieting juist dat de relatie tussen Sjefir en de president bekoeld raakte.","intensity":0,"negativity":1,"cluster_id":62,"similar_texts":"text5"},{"id":"96","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/13/2","title":"Nabil B: 'Selectief geknipt in appjes'","text":"### Kroongetuige praat weer, maar zegt weinig\n\nYelle Tieleman  \n  \nAmsterdam  \n  \nVoor het eerst na een maandenlange pauze gaf de man in de getuigenbox weer antwoord op vragen: Nabil B. De kroongetuige in het liquidatieproces Marengo werd gisteren door de rechtbank en advocaten van zijn medeverdachten bevraagd over verschillende onderwerpen. Onder meer over de gegevensdragers die in september 2017 bij hem werden aangetroffen en nu zoek blijken te zijn. Hoe dat precies is gegaan, kon Nabil B. niet reproduceren. En dat een dongel werd gevonden, een apparaat waarmee je een internetverbinding kunt maken, kon hij zich niet herinneren. ,,Daar staat mij echt niets van bij.''  \n  \nEen prangend onderwerp betrof de iPhone waarmee de kroongetuige in gevangenschap maandenlang communiceerde met zijn vriendin en twee familieleden. Nabil B. heeft altijd gesteld dat de inhoud van deze telefoon zijn getuigenissen zou ondersteunen.\n\nGeld\n\nHet beeld dat uit die berichten rees, is anders. Ze geven de indruk dat de kroongetuige zoveel mogelijk geld wilde veiligstellen met zijn belastende verklaringen. Maar volgens B. zijn de presentaties die advocaten hierover gaven uit de context gehaald. ,,Het is selectief knippen en plakken.\"  \n  \nGevraagd naar een voorbeeld kwam de kroongetuige met berichten waaruit zou blijken dat hij in een beker koffie van een gevangenismedewerker zou hebben geplast. ,,Ik heb nooit bij een bewaarder in de koffie gepist. Klinkklare onzin. En dat blijkt duidelijk uit de dataset. Maar ik ga dat niet verder toelichten.\" Volgens de kroongetuige zijn de berichten niet compleet en is het daardoor moeilijk er conclusies uit te trekken.  \n  \nZo ging het de hele dag door. Op veel vragen over appjes wilde de kroongetuige geen antwoord geven. In de berichten schreef Nabil B. dat hij niet bang was voor een controle in zijn cel, omdat hij contact had met een 'relaxte bewaarder'. Hoe zat dat precies? wilde advocaat Inez Weski weten. Weski staat hoofdverdachte Ridouan Taghi bij in het proces, waarin de verklaringen van Nabil B. belangrijk bewijs vormen. ,,Ik beroep me op mijn verschoningsrecht\", zei de kroongetuige, wat betekent dat hij geen antwoord geeft om zichzelf niet strafrechtelijk te belasten. Ook op appberichten waarin staat dat hij de directeur van de gevangenis 'bij de ballen heeft', wilde hij niet reageren.\n\nGeheime overeenkomst\n\nDat had hij overigens wel graag willen doen, vertelde hij. ,,Sommige dingen wil ik echt graag uitleggen. Maar het is verdomd moeilijk. Want op het moment dat ik het ga uitleggen, zeg ik iets over mijn geheime overeenkomst, waarover ik niks mag zeggen. Dus ik mag het niet zeggen en daardoor zit ik tussen de wal en het schip. Ik snap de vragen, die zijn heel legitiem.\" De rechtbank moet later bepalen of de kroongetuige alsnog de vragen moet beantwoorden. Het proces gaat in oktober verder.","intensity":0,"negativity":0,"cluster_id":59,"similar_texts":"text46"},{"id":"97","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/24/3","title":"Netflix koopt Dahl","text":"Netflix heeft de rechten van alle boeken van Roald Dahl (foto) gekocht, meldt The Hollywood Reporter. Het gaat om een van de grootste aankopen in de geschiedenis van de streamingdienst.","intensity":0,"negativity":0,"cluster_id":65,"similar_texts":"text559"},{"id":"98","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/4","title":"Netflix verwerft rechten alle boeken Roald Dahl","text":"### Film\n\nNetflix heeft de rechten van de boeken van Roald Dahl gekocht. Dat meldt The Hollywood Reporter. Hoeveel geld ermee is gemoeid, is niet gemeld. De streamingdienst kan nu films en series maken van alle werken van Dahl. Er werden al verschillende succesvolle films van zijn boeken gemaakt, zoals Charlie and the Chocolate Factory, Matilda en The Witches. Netflix zegt plannen te hebben voor animatieseries, liveactionfilms, games en toneelstukken. Netflix sloot in 2018 al een deal met de nabestaanden van Dahl (1916-1990) om drie jaar lang animatieseries te maken gebaseerd op zijn werk. Daarvoor zou de streamingdienst tussen de 500 miljoen en 1 miljard dollar hebben betaald.","intensity":0,"negativity":0,"cluster_id":65,"similar_texts":"text535"},{"id":"99","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=b4ba9694c9cb5abb7892#/pages/24-25","title":"NHG-grens opgeschroefd","text":"NHG-grens opgeschroefd\n\nWoningmarkt\n\nDe kostengrens van een Nationale Hypotheek Garantie (NHG) stijgt volgend jaar naar €355.000. Die grens ligt dit jaar op €325.000 en wordt nu dus flink verhoogd vanwege de enorme stijging van de huizenprijzen. Met het verhogen van die kostengrens naar ruim drieënhalve ton komen meer woningen vrij waarvoor een hypotheek met hypotheekgarantie voor meer kopers bereikbaar is, zo hoopt NHG althans. De gemiddelde koopprijs is nu €400.000, maar de nieuwe NHG-grens kan niet nog hoger. „Dat is olie op het vuur, dan stijgen de huizenprijzen nóg meer”, aldus NHG.","intensity":0,"negativity":0,"cluster_id":64,"similar_texts":"text556"},{"id":"100","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=27ac202a42991ab29954#/pages/32-33","title":"Nibali keert in 2022 terug bij Astana","text":"Nibali keert in 2022 terug bij Astana\n\nWielrennen\n\nVincenzo Nibali vertrekt bij Trek-Segafredo en rijdt volgend seizoen weer voor Team Astana. De 36-jarige Italiaan kwam tussen 2013 en 2016 ook al uit voor de Kazachstaanse ploeg, waarmee hij zijn grootste successen vierde. In het lichtblauwe shirt won de Italiaan onder meer twee keer de Ronde van Italië (2013 en 2016) en was hij de beste in de Tour de France van 2014. „Nibali behoeft geen introductie. Hij is een echte kampioen en leider”, zegt teambaas Aleksandr Vinokourov. „Waarschijnlijk heeft hij de beste jaren van zijn carrière in onze ploeg doorgebracht en ik denk dat het symbolisch is dat hij zo’n geweldige wielercarrière hier zal afsluiten.”","intensity":0,"negativity":1,"cluster_id":52,"similar_texts":"text776"},{"id":"101","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/23/nijmeegse-asfaltfabriek-moet-voor-2030-weg-a4059411#20210923-79820-302","title":"Nijmeegse asfaltfabriek moet voor 2030 weg","text":"Overlast Protest uit Nijmeegse wijken tegen een aanpalende asfaltcentrale is gehonoreerd. De gemeenteraad stemde woensdag voor vertrek van de vervuilende fabriek.,De omstreden Nijmeegse asfaltfabriek APN moet uiterlijk voor 2030 vertrekken uit het industriegebied in Nijmegen. Ook gaat de gemeente structureler controleren wat er uit de schoorsteen van het bedrijf komt – op kosten van APN. Dat heeft de gemeenteraad van Nijmegen woensdagavond besloten. Begin deze maand bleek dat de asfaltcentrale zeventien keer meer paks – polycyclische aromatische koolwaterstoffen – uitscheidt dan is toegestaan. Het gaat vooral om de stof naftaleen. Paks kunnen het risico op kanker vergroten.APN, eigendom van bouwconcern Dura Vermeer, bevindt zich op een industrieterrein vlakbij de stad. Bewoners van aangrenzende wijken als Hees en Neerbosch-Oost klagen al langer over stankoverlast. Sinds de normoverschrijding bekend werd, groeit het protest tegen de fabriek. Voordat het probleem woensdag in de gemeenteraad werd besproken, hielden bewoners een protest met waxinelichtjes op het fabrieksterrein. De wijkvereniging van Hees ziet de fabriek het liefst direct sluiten. Gisteravond was daarom „een grote overwinning voor de inwoners van Nijmegen-West en Weurt”, zegt Roel van Tiel, voorzitter van de wijkvereniding. „Het geeft duidelijk aan dat er geen toekomst voor APN in Nijmegen is. De sluiting kan nog jaren duren, maar woensdagavond is de lijn wel getrokken.”De motie voor een ‘exitstrategie’ voor APN was afkomstig van GroenLinks. Ook andere bedrijven met een substantieel negatief effect op het leefmilieu moeten binnen tien jaar aanpassen of verdwijnen. „Tot die tijd moeten we APN frequent blijven controleren, niet alleen welk materiaal de fabriek ingaat, maar ook wat er de pijp uitkomt”, zegt Groenlinks raadslid Quirijn Lokker.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021","intensity":0,"negativity":0,"cluster_id":28,"similar_texts":"text237"},{"id":"102","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/11/1","title":"Nog een tandje bij voor het klimaat","text":"Nederland moet veel meer maatregelen nemen om aan de klimaatdoelstellingen uit Brussel te voldoen, stelt het Planbureau voor de Leefomgeving (PBL). In veel sectoren moeten de emissies kooldioxide (CO2) veel sterker omlaag. Een ander belangrijk element is dat het Nederlandse stelsel van energiebelasting op de kop moet, zodat de veranderingen voor iedereen betaalbaar blijven. Een positief effect van de voorstellen uit Brussel is dat er een 'gelijk speelveld' ontstaat: alle Europese landen en het bedrijfsleven moeten voldoen aan dezelfde normen.  \n  \nEuropees commissaris Frans Timmermans presenteerde in juli zijn klimaatplannen onder de titel Fit for 55. Op verzoek van de Tweede Kamer en het ministerie van economische zaken en klimaat analyseerde het PBL wat deze voorstellen betekenen voor Nederland. Een belangrijke kanttekening daarbij is dat over de plannen in Brussel nog gebakkeleid gaat worden voordat die hun definitieve vorm vinden. Maar afgesproken is inmiddels wel dat het doel is om de uitstoot van CO2 tot 2030 te verminderen met 55 procent ten opzichte van 1990. Daar moeten de plannen sowieso bij aansluiten.\n\nMeer dan Nederland dacht\n\nIn politiek Den Haag beseffen de grootste partijen dat er een flinke schep bij moet. Alhoewel er geen schot zit in de formatie van een nieuw kabinet, noteerden de twee grootste partijen, VVD en D66, begin deze maand in een 'opzet' voor verdere gesprekken dat de klimaatdoelen voor 2030 worden verhoogd van een reductie van 49 procent (volgens het huidige regeerakkoord) naar 55 procent in de komende regeerperiode.  \n  \nTimmermans schetste in juli wat er moet gebeuren om 55 procent reductie van CO2-uitstoot in Europa te halen. De basis van de voorstellen is een hogere heffing en strengere regels voor CO2-uitstoot voor energiebedrijven en de zware industrie (en straks ook voor de luchtvaart en de scheepvaart). Dit moet bedrijven ertoe aanzetten de uitstoot rap terug te dringen. Om te voorkomen dat Europese bedrijven een concurrentienadeel ondervinden, moet er voor producten uit landen buiten de EU-grenzen die geen klimaatbeleid voeren een importheffing komen.  \n  \nHuiseigenaren, kantoren, de landbouw, de lichte industrie en het wegverkeer krijgen ook te maken met een CO2-heffing. \"Nederland zal beleid moeten formuleren waarmee het aan deze verplichtingen kan voldoen\", schrijft het PBL. In deze sectoren moet in 2030 de emissie van CO2 met 15 megaton extra dalen ten opzichte van de huidige Nederlandse plannen. Het PBL wijst op de bijzondere positie van de landbouw met 'relatief hoge emissies'.\n\nHogere energieprijzen\n\nHet PBL verwacht dat de energieprijzen stijgen. Door de CO2-heffing op fossiele brandstoffen kan gas 10 cent per kuub duurder worden en benzine 13 cent. Het PBL verwacht dat ook de prijs voor elektriciteit stijgt. Onderdeel van het plan van Timmermans is dat landen 'energiearmoede' voorkomen. Het PBL stelt dat het Nederlandse stelsel van energiebelasting mogelijk flink moet veranderen om ervoor te zorgen dat burgers door de maatregelen niet in de problemen komen.  \n  \nTimmermans ziet bij de energietransitie een belangrijke rol voor groene waterstof (afkomstig van hernieuwbare energie). Dat kan een flinke extra investering van Nederland vragen, stelt het PBL, want Nederland koerst nu op afvang en opslag van CO2 en het gebruik van blauwe waterstof (afkomstig van fossiele bronnen).","intensity":0,"negativity":0,"cluster_id":38,"similar_texts":"text479"},{"id":"103","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/29/1","title":"Nummer 3 van K3 moet vooral sprankelen","text":"### K2 zoekt K3\n\nMaxime Segers  \n  \nIn februari dit jaar maakte K3-zangeres Klaasje Meijer tijdens een persconferentie bekend de meidengroep te verlaten. Ondanks de geweldige jaren vond Meijer het tijd om haar 'vleugels uit te slaan' en 'een andere invulling aan haar leven te geven'.  \n  \nMedezangeressen Hanne en Marthe waren zelf nog niet klaar met hun K3-carrière, en zo ontstond de zoektocht naar een nieuwe collega. Die zoektocht gaat vanavond van start in K2 zoekt K3 op SBS 6. Met een verfrissende wending: iedereen is welkom, niet alleen meiden, ook jongens of mannen of non-binaire personen. ,,Nadat bekend werd dat Klaasje ging stoppen, wisten wij een ding: wij gaan door. De eerste vraag was: wat zoeken we dan?\" legt Hanne uit. ,,We willen vooral dat de juiste persoon op de juiste plek komt te staan. Als je specifieke eisen hebt, elimineer je al direct mensen. We zoeken gewoon iemand die een groot hart heeft voor K3. Het zou zo jammer zijn als iemand die droom niet kan verwezenlijken door onze eisen.\"   \n  \nHet is een belangrijke stap op weg naar een inclusieve samenleving, vinden ook Hanne en Marthe. ,,Wij hopen dat door onze zoektocht naar de nieuwe K3 meer begrip ontstaat voor genderdiversiteit. Het gaat er uiteindelijk om dat je jezelf kan zijn en gelukkig bent. Het doet er helemaal niet toe wat je verhaal is, je moet er staan om wie jij bent\", legt Marthe uit. Waar de meiden dan wél naar op zoek zijn? ,,Iemand die kan zingen, dansen en een echte teamplayer is. Je bent niet alleen, dat is belangrijk om te onthouden.\" \n\nRust bieden\n\nSamantha Steenwijk, die in het programma het luisterende jurylid is, sluit zich aan bij de woorden van Hanne en Marthe. ,,Ik vind het echt fantastisch dat iedereen welkom is. We moeten laten zien dat het oké is om te zijn wie je wilt zijn. Het deed me denken aan het recreatieteam op de camping, vroeger. Het maakte voor mij helemaal niet uit of het jongens of meisjes waren: ik vond het toch wel leuk.\"  \n  \nHet is aan Gordon en de Vlaamse zangeres Ingeborg om de kandidaten te beoordelen op looks en performance. Steenwijk en de Vlaamse Natalia spitsen zich juist toe op de stemmen van de deelnemers. Dat lijkt makkelijk, maar is het niet. ,,K3 is een bepaald soundje, daar ga je naar op zoek. Iemand met een rockstem past bijvoorbeeld niet binnen de groep. Uiteindelijk moet alles kloppen. Het belangrijkste is dat het nieuwe K3-lid sprankelt en energie weet over te brengen.\"  \n  \nDe Haagse zangeres benadrukt dat het nieuwe lid wel ongelooflijk sterk in de schoenen moet staan. Ze weet als geen ander hoe het is om binnen een mum van tijd razend bekend te worden. ,,K3 is een instituut; het is echt serious business. Je stapt in een geoliede machine en ook al heb je de looks en de stem: je moet dat wel aankunnen. Dat heb ik ook tegen de kandidaten gezegd.\"\n\nRollercoaster\n\nDat het een geoliede machine is en er van alle kanten mensen iets van je willen, beamen Hanne en Marthe. Maar het nieuwe K3-lid hoeft zich echt geen zorgen te maken: ,,Na zes jaar K3 weten we inmiddels wel hoe we het moeten aanpakken. Dat gaat voor de nieuwe persoon heel fijn zijn. We kunnen veel meer rust bieden en de kandidaat zich thuis laten voelen, hoewel het een rollercoaster zal worden.\" De meiden hopen vooral dat het nieuwe lid zich dadelijk onderdompelt in een warm bad en er een echte vriendschap ontstaat. ,,Niemand weet zo veel van elkaar als wij van elkaar weten. Zelfs onze mama's niet. Je maakt samen iets mee wat niemand anders meemaakt.\"  \n  \nK2 zoekt K3, elke vrijdagavond om 20.30 uur bij SBS 6.","intensity":1,"negativity":0,"cluster_id":70,"similar_texts":"text642"},{"id":"104","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/42/1","title":"Oasis Knebworth 1996 is vooral de moeite waard als verdiepende appendix bij eerdere, betere documentaires.","text":"Oasis Knebworth 1996\n\nDocumentaire  \n★★★  \nRegie  \n  \nJake Scott  \n  \n110 minuten, alleen op 23 en 26/9 te zien, in 82 zalen.  \n  \nKijkend naar Oasis Knebworth 1996 snap je waarom het glooiende landschap bij Knebworth House, even boven Londen in Hertfordshire, als concertlocatie in onbruik is geraakt.  \n  \nHet treinstationnetje is klein, de toegangsweggetjes zijn smal. Duizenden auto's en bussen, geparkeerd op groene hellingen. Het verkeersinfarct duurde na afloop soms een etmaal. Sanitair: wat denkt u zelf?  \n  \nOasis vierde er zijn grootste triomf: 10 en 11 augustus 1996, voor tweemaal 125 duizend uitzinnige fans. Dick Carruthers filmde de optredens en de happening eromheen, regisseur Jake Scott smeedde er een documentaire van.  \n  \n'Liam beleefde daar zijn hoogtepunt', zegt gitarist en songschrijver Noel Gallagher over zijn jongere broer, met wie hij nu al jaren ruzie heeft. 'Zijn stem. Hoe hij eruitzag.'  \n  \nHet is alweer 25 jaar geleden, de tijd van 'Cool Britannia' en Britpop, van concertkaarten via een telefoonlijn (miljoenen probeerden het, alles ging plat). Noel en Liam waren 29 en 23, het gsm-loze publiek was nog jonger. Een kaartje kostte 22,50 pond. Daarvoor kreeg je onder anderen de Manic Street Preachers, The Chemical Brothers en The Prodigy als voorprogramma erbij.  \n  \nEn wat was Oasis goed. Cigarettes & Alcohol, Slide Away, Champagne Supernova. Jammer dat bezoekers door de muziek heen mogen vertellen hoe bijzonder, uniek en onvergetelijk het allemaal was. Soms wil je 'hou nou eens je kop' schreeuwen. Gelukkig verschijnen de volledige concerten in november op dvd en blu-ray (en een compilatie als live-album).  \n  \nEen enkele bezoeker zegt iets interessants: 'Het was bij Oasis-concerten nog niet zo'n testosterontoestand als in latere jaren. Er was een heel leuke mix van jongens en meisjes.'  \n  \nOasis Knebworth 1996 is vooral de moeite waard als verdiepende appendix bij eerdere, betere documentaires: Live Forever (2003, over de Britpopgolf) en Supersonic (2016, over Oasis' gloriejaren 1994-1996), waarin de Gallaghers ook mooiere uitspraken over Knebworth deden dan hier.  \n  \nLiam: 'We hadden daar het podium af moeten lopen en nooit meer terug moeten komen. De groeten, wij wáren Oasis.' Noel: 'We hadden moeten verdwijnen in een rookwolkje.'  \n  \nDaarmee doen ze hun laatste twaalf jaar als Oasis (1997-2009) wat tekort, maar dat Knebworth de vroege climax was, wordt goed voelbaar.  \n  \nWe zien vooral een léúkere band dan in latere jaren: losser, vrolijker, spraakzamer. Tijdens de Beatles-apotheose I Am the Walrus kijken Liam en Noel elkaar gelukzalig aan. Dit is me wat, zie je ze denken - en dan lachen ze. Broertjes. Prachtig.","intensity":1,"negativity":1,"cluster_id":68,"similar_texts":"text550"},{"id":"105","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/37/2","title":"Oasis liet de oude en nieuwe tijd samensmelten","text":"### Concertfilm\n\nIn het weekend van 9 en 10 augustus 1996 togen jongeren en masse naar het Engelse graafschap Hertfordshire om dé Britpopsensatie te zien optreden: Oasis. Het was het tot dan toe grootste concert in het Verenigd Koninkrijk, met een kwart miljoen popliefhebbers op het uitgestrekte grasveld van Knebworth Park.  \n  \nGoed idee om dat popfestijn vijfentwintig jaar later te memoreren met een concertfilm die aandacht heeft voor de muziek én z'n fans. Door middel van grappige ensceneringen, waarin jongeren uren aan ouderwetse draaitelefoons hangen of in telefooncellen staan om kaartjes te bemachtigen, wordt een tijdsbeeld neergezet.  \n  \nHet was midden jaren negentig. Danny Boyle's krankzinnige drugsfilm Trainspotting was eerder dat jaar uitgegroeid tot een wereldhit. Britpop, denk ook aan Blur, Pulp en Suede, zorgde voor een enorme opleving van de Britse popmuziek. Ergens valt de term Cool Britannia, en Oasis vormde het absolute middelpunt van die roes.  \n  \nOasis Knebworth 1996 doet onder regie van Jake Scott, zoon van de Britse Hollywoodregisseur Ridley Scott, de sfeer van dat augustusweekend in 1996 herleven. Oasis had net twee albums gemaakt die waren ingeslagen als een bom: Definitely Maybe en (What's the Story) Morning Glory?  \n  \nWe zien de arrogantie en het nihilisme van zanger Liam Gallagher, het schoffie uit Manchester, op dat moment pas 23 jaar. Het is een enorme 'showboy', maar zijn intense, schrapende zang ontroert ook. Zijn zes jaar oudere broer Noel Gallagher, gitarist, zanger en songwriter, is wat ingetogener, maar wacht maar tot hij het nummer Don't Look Back in Anger aanheft.  \n  \nTussendoor horen we, in voice-over, veelal lyrisch commentaar van de fans, wat een beetje obligaat is. Sterker zijn de beelden van het jonge publiek dat in vervoering is, precies zoals ooit bij The Beatles, die aan het slot van de film een hommage krijgen. Oasis zet het Beatles-nummer I Am The Walrus in, uit 1967, en de vonken spatten ervanaf. De oude en de nieuwe tijd herenigd ergens op een grasveld in Engeland.  \n  \nOasis Knebworth 1996  \n  \nRegie: Jake Scott  \n  \n****","intensity":0,"negativity":0,"cluster_id":68,"similar_texts":"text738"},{"id":"106","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/6/2","title":"Oekraïne voert strijd tegen oligarchen op, daags na mislukte aanslag op adviseur","text":"Zelenski maakt in Oekraïne machtige vijanden met zijn campagne tegen corruptie. De nieuwe wet is zijn meest ambitieuze poging tot dusver om een eind te maken aan de invloed van steenrijke zakenlieden op de binnenlandse politiek en het rechtssysteem. 'We zijn een land zonder oligarchen aan het bouwen', zei hij deze zomer bij indiening van het wetsvoorstel.  \n  \nDe wet verbiedt oligarchen om politieke partijen te financieren en om deel te nemen aan privatiseringen. Ook moeten regeringsleden, topambtenaren en rechters al hun contacten met oligarchen voortaan vastleggen in een register. Oekraïense politieke partijen en de rechterlijke macht staan al decennia bekend om hun aansturing door oligarchen. Die hebben sinds schimmige privatiseringsdeals in de jaren negentig het grootste deel van de economie in handen.  \n  \nZelenski kreeg zijn wetsvoorstel door het parlement dankzij een meerderheid van Dienaar van het Volk, zijn partij die vernoemd is naar de tv-serie waarin oud-tv-komiek Zelenski een onderwijzer speelt die president wordt. Ook Golos (De Stem), een andere anti-establishmentpartij (opgericht door een rockzanger), steunde Zelenski's wetsvoorstel.  \n  \nFelle tegenstand is er van traditionele partijen, waaronder die van oud-president Petro Porosjenko. Zijn invloed loopt gevaar door de wet. Die definieert oligarchen als individuen met aanzienlijke financiële middelen en macht binnen de media en/of politiek - Porosjenko leidt een oppositiepartij, heeft een eigen tv-zender en staat bekend om zijn snoepimperium. Porosjenko's partij noemt de wet een poging van Zelenski om Porosjenko 'te verwijderen als leider van de machtigste pro-Europese oppositiepartij en om diens politieke activiteiten te verbieden'.\n\nVerdwenen miljarden\n\nEen andere oligarch die mogelijk macht verliest, is Ihor Kolomojski, een voormalige sponsor van Zelenski. Kolomojski stelde Zelenski een populaire tv-zender ter beschikking tijdens zijn presidentscampagne en probeert sindsdien om controle terug te krijgen over een genationaliseerde bank. Die poging is geblokkeerd door het Oekraiense parlement, maar het Internationaal Monetair Fonds en westerse regeringen willen dat Zelenski's autoriteiten meer werk maken van een zoektocht naar miljarden euro's die verdwenen zijn toen Kolomojski eigenaar was van de bank.  \n  \nZelenski's regering zet sinds enkele maanden vaart achter zijn campagne tegen de oligarchen. Het Oekraïense anti-corruptiebureau voerde de eerste arrestaties uit in de zoektocht naar de verdwenen miljarden bij Kolomojski's voormalige bank. Zelenski stelde sancties in tegen een pro-Russische oligarch en sloot drie van diens tv-zenders wegens verspreiding van Russische propaganda. Ook is een internationale commissie van juristen aangesteld die Oekraïense rechters op onafhankelijkheid gaat beoordelen - een van de leden is de Nederlandse advocaat Robert Hein Broekhuijsen, bekend als officier van justitie bij de vastgoedfraude.\n\nAanslag\n\nDe maatregelen brengen Zelenski op ramkoers met oligarchen. Zelenski's team zegt er rekening mee te houden dat ontevredenheid over de nieuwe wet de reden is voor een aanslag op Sergej Sjefir, een topadviseur en goede vriend van de president. De auto van Sjefir werd dinsdag beschoten bij een dorp buiten Kiev. De kogels uit een machinegeweer verwondden Sjefirs chauffeur.  \n  \n'Ik weet nog niet wie hierachter zit', zei Zelenski, die zijn bezoek aan het VN-hoofdkwartier in New York afbrak wegens de aanslag. 'Maar mij een bericht sturen door mijn vriend te beschieten, is een teken van zwakte.'","intensity":0,"negativity":2,"cluster_id":62,"similar_texts":"text510"},{"id":"107","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/8/1","title":"Ondervraagde kroongetuige spreekt, maar zegt weinig","text":"### Reportage - Marengo-proces - Rechtbank Amsterdam\n\n'Ik heb niet in een koffiebeker gepist', zegt kroongetuige Nabil B. vanuit de afgeschermde getuigenbox in de zwaarbeveiligde rechtbank in Amsterdam-Osdorp. 'Ik heb nimmer nooit in een koffiebeker gepist.'  \n  \nVoor het eerst in maanden legde de kroongetuige woensdag weer verklaringen af in het liquidatieproces Marengo, nadat hij dit eerder uit onvrede had geweigerd en vervolgens, om gezondheidsredenen, niet hoefde te doen.  \n  \nNico Meijering ondervraagt hem. De advocaat vertegenwoordigt verdachte Mohamed R., de voormalige boezemvriend van de kroongetuige. R. neemt zelf ook het woord, en spreekt zijn oude vriend met 'u' aan.  \n  \n'U schrijft in een iPhone-bericht dat u bij iemand 160 K had liggen. Bedoelt u daarmee 160 duizend euro, of dollar?'  \n  \n'Ik beroep me op mijn verschoningsrecht', antwoordt kroongetuige Nabil B.  \n  \n'Had u dat geld toevallig bij mij liggen?', vraagt Mohamed R.  \n  \n'Ik beroep me op mijn verschoningsrecht.'  \n  \n'Heeft u in wiet gehandeld?'  \n  \n'Verschoningsrecht.'  \n  \n'Heeft u in detentie strafbare feiten gepleegd?', neemt raadsman Meijering het over.  \n  \n'Verschoningsrecht', herhaalt Nabil B.  \n  \n'U verwijt advocaat Weski dat ze in haar presentatie over uw iPhone-berichten gisteren heeft zitten knippen en plakken', vervolgt Meijering. 'Waar is geknipt en geplakt?'  \n  \n'Dat ik in het koffiebekertje van een gevangenisbewaarder heb gepist', antwoordt de kroongetuige. 'In de volledige weergave van de berichten kunt u zien dat ik dat niet was. Ik heb nimmer nooit in een koffiebeker gepist.'  \n  \n'En erbij staan kijken toen het werd leeggedronken', onderbreekt Inez Weski het verhoor van Meijering. Ze is de advocaat van hoofdverdachte Ridouan T., en benadrukt dat ze in haar powerpointpresentatie dinsdag niet stelde dat het de kroongetuige was die in een koffiebeker had gepist. 'Dat zou best iemand anders geweest kunnen zijn.'\n\nBeeldvorming\n\n'Wat is de relevantie van dit alles?', vraagt de rechtbankvoorzitter.  \n  \n'Ik parkeer plassen en koffie even', reageert Meijering, die vindt dat de kroongetuige met zijn 'knippen-en-plakken'-opmerking de suggestie wekt dat Meijering en Weski op eerdere zittingen een onjuist (geld- en machtsbelust) beeld van de kroongetuige hebben gecreëerd.  \n  \n'Wat bedoelde u met het bericht: het maximale eruit halen?', vraagt advocaat Weski. 'Probeerde u iets voor elkaar te krijgen voor het sluiten van de kroongetuigedeal?'  \n  \n'Daar mag ik in het kader van mijn overeenkomst met justitie niets over zeggen', antwoordt Nabil B.  \n  \n'Heeft u weleens overwogen om die overeenkomst niet te tekenen omdat een weekendje weg uit detentie u niet luxe genoeg was?', vervolgt Weski.  \n  \n'Ik heb nooit en te nimmer iemand gedreigd of gechanteerd', reageert B. fel.  \n  \n'Waarom noemt u zichzelf in een bericht dan de kip met de gouden eieren?'  \n  \n'De officier die de deal sloot heeft mij zo genoemd', antwoordt de kroongetuige. 'Het Openbaar Ministerie stelde dat Ridouan T. mensen uit het leven schoot, en daarom van straat moest worden gehaald. Daarom werd ik, met mijn verklaringen, de kip met de gouden eieren genoemd.'  \n  \n'Nog zeven minuten', zegt de voorzitter tegen Weski.  \n  \n'Negen', kaatst zij terug.\n\nKroongetuigedeal\n\nBoos en op gehaaste toon briest Nabil B. dat het Openbaar Ministerie zich niet hield aan de afspraak over het tijdstip waarop de kroongetuigedeal naar buiten zou worden gebracht. 'Ik heb gesmeekt om die nog niet bekend te maken.' Toen de aanklagers de deal in maart 2017 op zitting onthulden, werd een week later Nabil B.'s broer Reduan doodgeschoten. 'Met mijn verklaringen probeerde het OM Mohamed R. langer in de cel te houden', fulmineert de kroongetuige. 'Daar ben ik pissig over. Dat had anders gekund en gemoeten.'  \n  \n'U heeft het in uw iPhone-berichten over collateral damage, bijkomende schade', zegt advocaat Meijering. 'Wat bedoelt u daar precies mee?'  \n  \n'Mohamed en ik zijn door Ridouan T. een onderwereldconflict in gezogen', antwoordt Nabil B. 'Wij hadden hier nooit mogen zitten naar aanleiding van wat Ridouan T. allemaal heeft bekokstoofd.'  \n  \n'Klopt het dat u helemaal geen geld van het Openbaar Ministerie krijgt?', vervolgt Meijering.  \n  \n'Daar kan ik in verband met mijn regeling geen antwoord op geven', herhaalt de kroongetuige, die het 'verdomd moeilijk' vindt om steeds af te wegen of hij een vraag mag beantwoorden of niet - met het sluiten van de kroongetuigedeal tekende hij ook voor een zwijgplicht over de deal en zijn detentieomstandigheden.\n\nDongel\n\nAan het eind van de middag krijgt advocaat Max den Blanken het woord. 'Hebt u ooit in uw leven een dongel gehad waarmee u op het internet kon?', vraagt hij aan de kroongetuige.  \n  \n'Een leven is lang', interfereert de rechter.  \n  \n'Heeft u in detentie een dongel gehad?', corrigeert de advocaat zichzelf.  \n  \n'Nee', antwoordt de kroongetuige. 'Ik heb, behalve mijn iPhone 5, nooit iets in detentie gehad wat niet mocht.'  \n  \n'Heeft u ooit een bewaker onder druk gezet om u een telefoon te leveren?', vervolgt Den Blanken.  \n  \n'Ik beroep me op mijn verschoningsrecht.'","intensity":0,"negativity":1,"cluster_id":59,"similar_texts":"text688"},{"id":"108","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/10/1","title":"Onderzoek: Games stimuleren jongeren om te gaan lezen","text":"Readification, een onderzoek of jongeren via gamen kunnen worden geïnspireerd om meer te gaan lezen, blijkt een groot succes. Sinds de introductie in mei zijn de verhalen van schrijvers Ronald Giphart en Margje Woodrow via de speciale app al meer dan 75.000 keer gedownload.   \n  \nBovendien werden de verhalen opmerkelijk goed beoordeeld: ruim 90 procent van de lezers was positief, jubelen de initiatiefnemers. Het idee achter het vernieuwende project is dat populaire games en de bijbehorende fictieve werelden de basis vormen voor nieuwe verhalen van bekende auteurs.  \n  \nDe huidige leesverhalen spelen zich af in de wereld van de populaire game Assassin's Creed Valhalla. Via een app krijgt de gamer toegang tot de verhalen, die worden verrijkt met extra plaatjes, videobeelden en geluidseffecten.  \n  \nNa de lancering is onderzoek gedaan onder de doelgroep van jongeren tussen de 15 en 18 jaar door GfK en Stichting Lezen. Daaruit blijkt onder meer dat een meerderheid van de ondervraagde jongeren meer van dit soort unieke verhalen denkt te gaan lezen. Vier op de tien jongeren zegt door de verhalen ook daadwerkelijk gestimuleerd te worden meer te gaan lezen.  \n  \nDe Leescoalitie, een samenwerkingsverband van zeven leesbevorderaars, en Ubisoft, een van de grootste gameproducenten ter wereld, zitten achter de proef. Zij gaan kijken of in de toekomst ook andere games in aanmerking komen voor verhalen. Op de wensenlijst voor toekomstig onderzoek staat verder de mogelijkheid om het lezen door jongeren te belonen met extra's voor hun favoriete game.\n\nTrots\n\nEveline Aendekerk, directeur CPNB namens de Leescoalitie: ,,De resultaten overtreffen mijn verwachtingen. Dat deze eerste pilot laat zien dat het kan en we een goede weg zijn ingeslagen, geeft ons allen een trots gevoel. Nog niet alles is perfect, maar er is veel potentie en die moeten we nu met elkaar gaan benutten.\"  \n  \nMarcel Keij, marketingdirecteur Ubisoft Benelux, zegt: ,,Met Readification hebben we bewezen dat gamen meer is dan het spelen van een computerspel. Zeker nu we zien dat de verhalen echt bijdragen aan het leesplezier van jongeren. Wij zijn erg blij met de resultaten die samen met de Leescoalitie zijn bereikt.'","intensity":1,"negativity":0,"cluster_id":32,"similar_texts":"text262"},{"id":"109","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=0e650824249547925a99#/pages/40-41","title":"Ontsnappen uit verstikkend reservaat","text":"Ontsnappen uit verstikkend reservaat\n\nMikuan voelt zich verstikt door haar reservaat.\n\n’Kuessipan’\n\nWat: drama\n\nRegie: Myriam Verreault\n\nMet: Sharon Fontaine-Ishpatao, Yamie Grégoire, Étienne Galloy\n\nIn de taal van de Innu – de oorspronkelijke Indiaanse bewoners van Oost-Canada – betekent ’kuessipan’ zoveel als ’het is jouw beurt om je verhaal te vertellen’. Dat doet regisseur Myriam Verreault dan ook met de verfilming van de roman van Innu-auteur Naomi Fontaine.\n\nTegenpolen\n\nMikuan en Shaniss zijn twee hartsvriendinnen op de drempel van volwassenheid. Maar tegenpolen zijn de meiden uit het Innu-reservaat in Quebec ook. De één komt uit een warm nest, wil schrijfster worden en droomt ervan naar de grote stad te verhuizen. De ander heeft een alcoholistische moeder, is gestopt met school en blijkt zwanger van de lokale wietdealer. \n\nMet Kuessipan serveert Verreault een aandoenlijk coming-of-age-drama dat zich afspeelt binnen de gemeenschap van een volk dat dreigt te verdwijnen. Want Mikuan en Shaniss belichamen het dilemma waarmee de nog circa 22.000 overgebleven Innu worstelen. Blijven zij hun inheemse cultuur en tradities trouw? Of vallen zij – al dan niet noodgedwongen – voor de verlokkingen van de moderne wereld? Mikuan voelt zich verstikt door haar reservaat en wil voor haar kansen gaan als zij een wit vriendje krijgt en in Quebec kan studeren. Shaniss daarentegen vindt dat ze haar identiteit verkwanselt. Zo is het poëtische Kuessipan tragisch en hoopvol tegelijk.\n\nE.l.D.","intensity":0,"negativity":0,"cluster_id":8,"similar_texts":"text144"},{"id":"110","publisher":"Trouw","date":"2021-09-24","url":"https://krant.trouw.nl/titles/trouw/8321/publications/1363/articles/1451605/17/1","title":"Ook in Enschede blijft ommekeer voor AZ uit","text":"Bij AZ, een club die zich gezien zijn karakteristieken niet leent voor crisissferen, vormen zich steeds meer de contouren van een tussenjaar. Na nederlagen tegen RKC, PSV en Heracles Almelo werd gisteravond in de zesde speelronde ook verloren bij FC Twente (3-1), waardoor de Alkmaarders alleen PEC Zwolle nog onder zich houden in de eredivisie.  \n  \nDat AZ, vorig seizoen nog de nummer drie van de eredivisie, een moeizame competitiestart kent, mag bijna geen verrassing heten. Basisspelers als Koopmeiners (Atalanta Bergamo), Stengs (Nice), Boadu (AS Monaco), Svensson (Demirspor) en doelman Bizot (Stade Brest) vlogen allemaal uit, terwijl er maar minimaal werd ingekocht.  \n  \nFinancieel mag AZ er dan florissant voor staan, want de transfers leverden de club ongeveer vijftig miljoen euro, maar sportief zal een pas op de plaats gemaakt moeten worden, zoals ook bleek in Europa, waar de Alkmaarders verzuimden om zich te plaatsen voor de groepsfase van de Europa League en genoegen moeten nemen met de Conference League. Ook voor de binnenlandse ambitie van AZ, om elk seizoen bij de beste vier te eindigen, lijkt deze selectie te mager.  \n  \nVan trainer Pascal Jansen, die vorig jaar werd doorgeschoven als opvolger van Arne Slot, wordt verwacht dat hij de beloften die AZ heeft, zoals Reijnders, Aboukhlal en Gudmundsson, ontwikkelt tot volwaardige eredivisiespelers. Dat kost tijd, en dat mag Jansen gezien zijn cv als talentenopleider toevertrouwd zijn, maar in deze fase van het seizoen worden ook andere dingen gevraagd van een coach. Een ervaren, zelfverzekerde gids, iemand die weet waar het schip naartoe moet in een prille najaarsstorm, is Jansen niet.  \n  \nJansen had in de aanloop naar het duel met FC Twente nadrukkelijk gewezen naar de meer geroutineerde krachten bij AZ. Aan Letschert, Martins Indi en de Noor Midtsjø de taak om hun verantwoordelijkheid te nemen en het jonge, vertwijfelde elftal bij de hand te nemen.  \n  \nDe AZ-coach moest echter toezien dat met name Letschert en Martins Indi niet thuisgaven. Al na 31 seconden lag de centrale defensie volledig open, toen Vlap op links doorbrak en kon terugleggen op Van Wolfswinkel: 1-0. Een kwartier later ging Letschert opzichtig in de fout. Hij liet zich aftroeven door Rots, die niet faalde voor de Deense goalie Jensen. Voor Jansen reden genoeg om Letschert al na twintig minuten te wisselen.  \n  \nVeerkracht kon AZ niet ontzegd worden. Met goed verzorgd voetbal, iets wat AZ wel is toevertrouwd, probeerden de Alkmaarders de vroege achterstand goed te maken. Pavlidis (2x), Midtsjø en Karlsson waren al kansrijk geweest, toen de Zweedse buitenspeler vlak voor rust naar binnen kwam en hard raak schoot achter Unnerstall: 2-1. Na de pauze was FC Twente de bovenliggende partij, al dacht Pavlidis de gelijkmaker te maken. De Griek stond echter buitenspel. De Griek van FC Twente, Limnios, trof wel doel. Hij besliste het duel in blessuretijd: 3-1. Waardoor AZ slechts drie punten heeft na vijf speelronden.","intensity":0,"negativity":1,"cluster_id":44,"similar_texts":"text441"},{"id":"111","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/1/1","title":"Pesten strafbaar stellen in toekomst","text":"### Optie kinderombudsvrouw:\n\nEdwin van der Aa  \n  \nDen Haag  \n  \nMomenteel is pesten zelf niet strafbaar. Hooguit kunnen pesters strafbare feiten plegen waarvoor ze vervolgd kunnen worden. ,,Misschien zijn pestprotocollen niet genoeg en moet je wel toe naar een strafbaarheidstelling van pesten'', zegt Kalverboer daarover. ,,Dat is op zich nog steeds geen aanpak van het fenomeen, maar dan laat je wel zien hoe ernstig dit wangedrag is. Want de gevolgen van pesten zijn levensgroot.''  \n  \nDe samenleving en de politiek lijken, na jarenlange discussies, nog altijd geen effectieve aanpak van pestgedrag te hebben. Dat baart Kalverboer grote zorgen. ,,De impact van pesten is enorm, terwijl dit wangedrag vaak juist wordt gebagatelliseerd wanneer het plaatsvindt'', zegt ze in aanloop naar de Week tegen pesten. ,,'Daar word je hard van', krijgt een slachtoffer dan te horen. Maar als je volwassenen spreekt die zoiets vreselijks hebben moeten ondergaan in hun jeugd, dan dragen zij de sporen ervan de rest van hun leven met zich mee.''  \n  \nDe belangrijkste knelpunten bij de bestrijding hebben te maken met het (h)erkennen van pesten en een gedegen aanpak van pestgedrag en andere vormen van uitsluiting, stelt de kinderombudsvrouw. Te vaak wordt het fenomeen onderschat.  \n  \nVolgens iets meer dan de helft van de leerlingen die te maken hadden met schelden of pesten was er daarbij sprake van discriminatie, meldt het Sociaal en Cultureel Planbureau. ,,Mogelijk moet je ingrijpen of anders omgaan met een kind dat door klasgenootjes gepest wordt met flaporen dan met een jongen die het strenge schoolbestuur moet trotseren vanwege zijn seksuele geaardheid'', zegt Kalverboer daarover.\n\nBelgië\n\nIn verschillende Amerikaanse staten en België is pesten wél strafbaar gesteld als vorm van 'belaging'. In 2014 vond een meerderheid (71 procent) van de Nederlanders al dat pesten in zware gevallen hier ook strafbaar moet kunnen zijn, maar gegevens over de huidige stand van zaken ontbreken. Kinderen tot 12 jaar kunnen overigens überhaupt geen straf of boete krijgen. De kinderombudsvrouw start vandaag een onderzoek naar de oorzaken, impact en aanpak van pesten.  \n  \nP8","intensity":0,"negativity":2,"cluster_id":36,"similar_texts":"text462"},{"id":"112","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=df83f56ccc77afb2f3b3#/pages/2-3","title":"Poetin speelt gas-spel","text":"Poetin speelt gas-spel\n\nPijplijn\n\nWaarom levert Rusland met verreweg de grootste voorraad ter wereld, maar beperkt aan West-Europa?\n\nHeel Europa bibbert voor een strenge winter, nu de gasvoorraden op het continent nog altijd halfleeg zijn, en de prijs van gas onverwacht de hoogte in is geschoten. De energierekening wordt voor sommige gezinnen onbetaalbaar, waarschuwen experts als TNO en Ben Woldring. Kwade genius in veel ogen\n\nis Rusland: het land met verreweg de grootste gasvoorraad ter wereld levert maar beperkt aan West-Europa. Welk spel speelt Poetin met ons?\n\nMischa van Diepen en Edwin van der Schoot\n\n’Die slimmeriken van de Europese Commissie hebben bedacht dat er een vrije prijsvorming op gas moet zijn”, verklaarde de Russische president Poetin de prijsrecords medio september op een persconferentie met zijn Wit-Russische bondgenoot Loekasjenko. „En hier hebben ze hun resultaat.” \n\nPoetin is een expert in gas en olie, en hoe de grondstoffen geopolitiek in te zetten. George Verberg, oud Gasunie-topman, sloot in 1996 de eerste Nederlands-Russische gasdeal omdat hij voorzag dat het Groninger gasveld zou opraken. Ook schoof hij later bij Poetin aan tafel. Hij kent het land en zijn leiders. „Ik vrees dat er hier een spel gespeeld wordt door Poetin. Hij heeft gezegd dat met het in gebruik nemen van gaspijpleiding Nord Stream 2 de tekorten in Europa zo zijn opgelost. Terwijl deskundigen prima weten dat Nord Stream 2 daar helemaal niet voor nodig is”, zegt Verberg. \n\nVolgens de oud-Gasuniebaas is er al voldoende pijpleidingen-capaciteit. Zo is ons staatsbedrijf Gasunie – en dus de belastingbetaler – mede dankzij Verbergs inspanningen mede-eigenaar van Nord Stream 1.\n\nDe Russen op hun beurt hebben het duidelijk niet zo op de Europese mededingingsregels. Want die vormen de laatste obstakels voor de certificering van hun Nord Stream 2, de pijpleiding die 55 miljard kuub gas uit Siberië per jaar naar Duitsland en ook het leidingennetwerk van de Gasunie moet pompen. \n\nDruk\n\nNord Stream 2 is al jaren inzet van politiek geruzie tussen Europa, de VS en Rusland. Maar nu de druk op de gasketel ongekend is, neemt ook onder het Europese publiek de onrust toe: een situatie die het Kremlin in de kaart speelt.\n\nDe krapte op de gasmarkt is een samenloop van veel omstandigheden. De afgelopen winter duurde lang, waardoor het vullen van gasreservoirs pas laat kon beginnen. In Azië neemt de vraag naar scheepsladingen vloeibaar gas (LNG) enorm toe. En door het dichtdraaien van de gaskraan in Groningen en de toenemende behoefte aan aardgas als relatief schone brandstof, moet Europa het steeds meer buiten de deur zoeken.\n\nAl voor de zomer waren er tekenen. Gazprom, dat in meerderheid door het Kremlin gecontroleerd wordt, liet in Russische media optekenen dat het bedrijf ’slechts’ 183 miljard kuub gas voor de Europese export zou reserveren in 2021, het maximum wat zonder extra Oekraïense pijpcapaciteit geleverd kan worden. Ter vergelijking: in 2019, vóór corona, ontving Europa een kleine 200 miljard. „Maar ik verwacht dit jaar enkele aangename verrassingen, waardoor de volumes mogelijk toenemen”, hintte het hoofd van Gazprom Export op de gewenste opening van Nord Stream 2, waarmee gas rechtstreeks van Rusland naar Duitsland stroomt en om Polen en Oekraïne heen. \n\nSommige analisten zetten nog wel vraagtekens bij de kwade wil van het Kremlin. Gazprom zou simpelweg te veel hebben geïnvesteerd in pijpleidingen, en niet genoeg nieuwe gasvelden hebben aangeboord om aan de stijgende binnenlandse én buitenlandse vraag te voldoen. Ook omdat de extreem vertragende sancties tegen de aanleg van Nord Stream 2 grote verliezen hebben veroorzaakt. „Maar er zijn zat gasproducenten in Rusland die maar wat graag een klusje zullen uitvoeren”, zegt energieanalist Jilles van den Beukel daarover.\n\nAchterkamertjes\n\nDe Russische zakenkrant Kommersant zinspeelt daar ook op. Gazprom heeft het alleenrecht om gas te exporteren, maar is binnen Rusland niet de enige partij met gasvelden. Ook Rosneft, bestuurd door Poetins trouwe kompaan Igor Setsjin, kan leveren. In de achterkamertjes van het Kremlin zou onderhandeld worden om het almachtige oliebedrijf Rosneft bij wijze van ’experiment’ ook 10 miljard kuub gas per jaar te laten exporteren. „En daarom neig ik meer naar niet willen dan niet kunnen: het is echt niet zo moeilijk voor Gazprom om een beetje gas te kopen van Rosneft”, zegt Van den Beukel. „Als Poetin zou willen, zou de BV Rusland meer gas exporteren.” \n\nVerberg sluit onkunde niet helemaal uit: „Er zijn ook berichten over technische beperkingen.”\n\nDie onderhandelingen over exportvergunningen gaan niet over klein bier: de prijzen op de Europese markt liggen inmiddels meer dan tien keer zo hoog als de binnenlandse gereguleerde prijzen. De verschillende kampen in Poetins entourage die aan olie en gas verdienen moeten natuurlijk wel tevreden gehouden worden.\n\n„Ik denk wel dat de druk nu groot wordt om gas door Nord Stream 2 te laten stromen”, zegt Van den Beukel, volgens wie technisch gezien binnen een maand gas door de nieuwe leiding kan stromen. „Het ligt alleen politiek heikel omdat het gezien kan worden alsof je een knieval voor Poetin maakt. Maar daar komt het wel een beetje op neer.”\n\nLeiding al jaren inzet politiek geruzie\n\n’Druk groot om gas door Nord Stream 2 te laten stromen’","intensity":0,"negativity":0,"cluster_id":73,"similar_texts":"text783"},{"id":"113","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/22/5","title":"Primeur Rwanda met WK wielrennen","text":"WielrennenRwanda huisvest over vier jaar als eerste land in Afrika de wereldkampioenschappen wielrennen. De internationale federatie UCI heeft de WK van 2025 toegewezen aan het Oost-Afrikaanse land. Het evenement gaat plaatsvinden in Kigali, de hoofdstad. Het was al bekend dat de wielrenners in 2025 naar Afrika zouden gaan. De UCI had Afrikaanse landen enkele jaren geleden opgeroepen om zich kandidaat te stellen. Voorzitter David Lappartient zei in mei dat er twee kandidaten waren: Kigali en de Marokkaanse stad Tanger. Rwanda heeft ervaring met het organiseren van wielerkoersen. De Ronde van Rwanda maakt al jaren onderdeel uit van de UCI-kalender.","intensity":0,"negativity":0,"cluster_id":35,"similar_texts":"text271"},{"id":"114","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/36/1","title":"PSV komt erg goed weg","text":"### Zondagse optater van Feyenoord lijkt nog na de dreunen tegen Go Ahead\n\nPSV heeft grote problemen in de eredivisie gisteravond op het nippertje voorkomen. Na de dikke nederlaag tegen Feyenoord (0-4) was nu promovendus Go Ahead Eagles voor de Eindhovenaren 85 minuten lang een niet te nemen obstakel. Al voor rust vroeg PSV om een draai om de oren en die kwam na de pauze, door de gelijkmaker van Inigo Cordoba. Die domper kwam de ploeg van de geplaagde trainer Roger Schmidt pas in de slotfase te boven. Aanvoerder Marco van Ginkel redde zijn team met de winnende treffer uit een corner.  \n  \nPSV kreeg zelf genoeg kansen, maar gaf in de sfeervolle Adelaarshorst zelf ook volop mogelijkheden weg. De thuisploeg kon in de eerste 45 minuten al vier keer het doel van Joël Drommel onder vuur nemen, maar een goal was nog een brug te ver. Bij PSV was Cody Gakpo wel trefzeker, in een helft waarin opviel dat de Eindhovenaren niet in staat waren om Go Ahead de wil op te leggen. Nieuwelingen in de ploeg als Ryan Thomas en Ritsu Doan blonken uit in onzichtbaarheid.  \n  \nWisselen is het woord waar in Eindhoven onderhand iedereen van gruwelt en waar buiten de stadsgrenzen om gegniffeld wordt. Ook gisteren had Schmidt weer vijf wijzigingen in zijn startopstelling in petto. Naast Doan en Thomas kwamen ook Marco van Ginkel, Phillipp Mwene en Noni Madueke terug bij de eerste elf.  \n  \nHet leidde niet echt tot de reactie waar in het PSV-kamp op gehoopt was. De tik die Feyenoord had uitgedeeld, leek nog na te dreunen. Go Ahead ging er enthousiast tegenaan en dwong veel meer af dan voor mogelijk was gehouden. Dat kwam ook door een onthutsend zwak begin van bijvoorbeeld Mwene en linksback Philipp Max, die halverwege werd gewisseld. Mwene leverde een bal zomaar in door deze dwars door het midden in de voeten van een tegenstander te spelen.  \n  \nVia Gakpo kwam PSV daarna snel op voorsprong, maar te veel moest gisteravond van hem komen. Eran Zahavi liet een grote kans liggen en werd bij rust opnieuw gewisseld, hoewel hij wel de beslissende aanzet had gegeven voor de goal van Gakpo. Na rust was Gakpo een van de weinigen die echt gevaar konden stichten of de boel op gang konden trekken, ook omdat Madueke met een spierblessure wegviel.  \n  \nVan Ginkel wendde in de slotfase een blamage af met de 1-2. Hij kopte raak uit een ongelukkig door Joris Kramer veroorzaakte hoekschop, waar PSV ook nog geluk had gehad dat de tegenstander naliet om een tweede dreun uit te delen.  \n  \nVan Ginkel weet na twee eerdere kampioensjaren met PSV maar al te goed hoe belangrijk het is om ook de slechte wedstrijden te winnen en koesterde daarom deze drie punten. Veel meer was er ook niet te koesteren, want PSV kwam gewoon heel goed weg in Deventer.  \n  \nGo Ahead Eagles - PSV 1-2 (0-1) 15. Gakpo 0-1, 55. Cordoba 1-1, 86. Van Ginkel 1-2.  \n  \nGo Ahead Eagles: Hahn 6, Lucassen 6,5, Nauber 7,5, Kramer 7, Kuipers 6,5; Cordoba 7,5 (60. Berden 6), Rommens 6,5 (90+2. Bourhane-), Botos 6,5 (81. Deijl-), Brouwers 7, Oratmangoen 6,5 (60. Heil 6,5); Cardona 6,5 (60. Lidberg 6).  \n  \nPSV: Drommel 6; Mwene 5,5, Ramalho 6, Boscagli 5,5, Max 5 (46. Obispo 5,5), Van Ginkel 6, Thomas 5 (66. Pröpper-); Madueke 5,5 (69. Vertessen-); Doan 5 (64. Vinícius-); Gakpo 7,5; Zahavi 5 (46. Teze 5,5). Scheidsrechter: Nijhuis 7. Geel: Max, Obispo (PSV).","intensity":1,"negativity":0,"cluster_id":18,"similar_texts":"text192"},{"id":"115","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/36/2","title":"Ramselaar in centrale rol brengt Utrecht zege","text":"De individuele klasse van Bart Ramselaar brak NEC-FC Utrecht gisteren open. De bezoekers hadden het vijandelijke zestienmetergebied nog niet eens gezien toen de 25-jarige Ramselaar na zeven minuten van afstand prachtig uithaalde en NEC-doelman Mattijs Branderhorst verbouwereerd achterliet. Het was Ramselaars eerste doelpunt voor Utrecht in de eredivisie sinds 19 februari en, nog veel belangrijker, pas het eerste uitdoelpunt van de ploeg van trainer René Hake dit seizoen (na de 0-0 bij FC Groningen en de nederlaag bij Twente).  \n  \nRamselaar op het middenveld, dat zag er sowieso fris uit. Niet zelden is het wat bleu als hij hangend vanaf links speelt. Daar stond nu Othmane Boussaid, met Ramselaar op de plek van de geblesseerde Simon Gustafson. Meteen werd weer duidelijk dat Ramselaars voetballende vermogen en dribbels beter tot uiting komen in de as van het veld, waar hij vaak de combinatie zocht met de sleurende spits Tasos Douvikas. Die beloonde zijn opnieuw sterke optreden met de belangrijke tweede treffer en Ramselaar (na de invalbeurt van Sander van de Streek toch weer op links) kreeg zelfs ruimte om 0-3 te maken.  \n  \nNEC - FC Utrecht 0-3 (0-1)  \n  \n7\\. Ramselaar 0-1, 67. Douvikas 0-2, 79. Ramselaar 0-3.  \n  \nNEC: Branderhorst 6; Van Rooij 5, Márquez 5, Odenthal 5, El Karouani 5; Schöne 5 (73. Bruijn -), Duelund 5 (48. Mattsson 5), Barreto 5; Tavsan 5 (74. Vet -), Akman 5 (81. Romeny -), Okita 6.  \n  \nFC Utrecht: Paes 6,5; Ter Avest 6,5, Van der Hoorn 6,5, Van der Maarel 6,5 (83. Janssen -), Warmerdam 6,5; Van Overeem 6, Ramselaar 7,5 (84. Balk -), Maher 6,5; Sylla 5,5, Douvikas 7 (77. Mahi -), Boussaid 5,5 (69. Van de Streek -). Scheidsrechter: Nagtegaal 6.  \n  \nToeschouwers: 8.333. Geel: Van der Maarel (FC Utrecht).","intensity":0,"negativity":0,"cluster_id":19,"similar_texts":"text197"},{"id":"116","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/6/2","title":"Rechtbank zet uitbreiding veestallen op de tocht","text":"Een uitspraak van de rechtbank Midden-Nederland kan grote gevolgen hebben voor boeren die willen uitbreiden. De rechtbank vindt dat bij de uitbreiding van stallen van acht boeren eerst verder onderzocht moet worden of de stikstofuitstoot niet toeneemt. De vergunningen die de provincie Utrecht al verleende, zijn vernietigd. Daarmee staan ook andere vergunningen voor de bouw van nieuwe stallen op de tocht.  \n  \nDe melkveehouders, en ook de provincie Utrecht, stelden via hun juridisch adviseurs dat de uitstoot van stikstof niet zou toenemen na de bouw van een nieuwe stal omdat boeren een innovatieve 'emissiearme' vloer aanbrengen. De rechtbank Midden-Nederland concludeert dat in verschillende wetenschappelijke rapporten twijfel is of die emissiearme stallen daadwerkelijk een lagere uitstoot halen, zoals de milieuorganisaties Mobilisation for the Environment (Mob) en Vereniging Leefmilieu op de zitting naar voren brachten.  \n  \nDe uitspraak van de rechtbank in Midden-Nederland staat niet op zichzelf. In maart concludeerde de rechtbank van Noord-Nederland al in een zaak tussen Mob/Vereniging Leefmilieu en de provincie Friesland dat 'onvoldoende zeker is dat de emissie van het bedrijf niet zal toenemen'. Ook daar is de vergunning voor de bouw van een nieuwe stal vernietigd.  \n  \nTwee jaar geleden zette de Raad van State met een verstrekkende uitspraak Nederland op z'n kop. De rechter bepaalde dat de manier waarop Nederland vergunningen verleende aan (landbouw)bedrijven en bouwprojecten op basis van het Programma Aanpak Stikstof (Pas) in strijd was met de Wet natuurbescherming en de Europese wet, omdat de hoeveelheid stikstof in de natuur te hoog was. De Europese Habitatrichtlijn schrijft voor dat de natuur in beschermde gebieden niet mag verslechteren en dat gebeurde wel. Sindsdien liggen vergunningen voor boeren om een nieuwe stal te bouwen onder een vergrootglas.  \n  \nRaadsman Valentijn Wösten van Mob denkt dat de Utrechtse uitspraak grote consequenties heeft. \"De rechtbanken zitten helemaal op de lijn die twee jaar geleden door de Raad van State is uitgezet. Eerst Noord-Nederland en Overijssel en nu Midden-Nederland. Ik denk niet dat er een rechtbank komt die een andere koers volgt. De provincies moeten hier iets mee. Als wij in een rechtstaat leven kunnen er nagenoeg geen nieuwe vergunningen voor de bouw van nieuwe stallen meer worden afgegeven.\"  \n  \nOpvallend is dat de rechtbank naar Den Haag wijst voor een oplossing voor de stikstofproblemen in Nederland. In een woord vooraf bij de uitspraken staat dat het erop lijkt alsof iedereen elkaar nu afwachtend aankijkt. \"Het is aan het kabinet en aan de wetgever om in actie te komen voor een oplossing die verder gaat dan een individuele rechtszaak.\"","intensity":0,"negativity":0,"cluster_id":24,"similar_texts":"text214"},{"id":"117","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=9ddf6136af38296ec605#/pages/4","title":"Rechtbank: niks mis met controles marechaussee","text":"Rechtbank: niks mis met controles marechaussee\n\nGeen vorm van discriminatie \n\nDEN HAAG De Koninklijke Marechaussee maakt zich niet schuldig aan etnisch profileren bij het controleren van mensen die Nederland willen binnenkomen. Marechaussees mogen huidskleur meewegen bij de beslissing om iemand aan de grens uit een rij te halen en te controleren. De dienst hoeft de controles daarom niet te veranderen, heeft de rechtbank in Den Haag woensdag bepaald. Enkele burgers en maatschappelijke organisaties, waaronder Amnesty International, hadden een zaak aangespannen. Mensen met een donkere huidskleur worden volgens hen eerder uit de rij gepikt dan anderen. De klagers zeggen dat dit discriminatie is. De marechaussee, die werd bijgestaan door landsadvocaat Cécile Bitter, bestreed dat er wordt gediscrimineerd op basis van etniciteit.","intensity":0,"negativity":1,"cluster_id":54,"similar_texts":"text575"},{"id":"118","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/11/2","title":"Rechter zet streep door vergunning 'emissiearme' stallen","text":"De rechtbank vernietigt eerder genomen besluiten van de provincie Utrecht over zeventien agrarische bedrijven en een slachthuis in de provincie. Al die bedrijven liggen in de buurt van beschermde natuurgebieden, zogenoemde Natura 2000-gebieden.  \n  \nDe besluiten van de provincie zijn niet goed onderbouwd en moeten opnieuw worden genomen, zo oordeelt de rechter. Onder de zeventien bedrijven zitten acht veehouderijen die toestemming kregen om meer melkkoeien te houden. Dat mocht van de provincie, omdat ze gebruik maken van 'emissiearme stallen'. Dat zijn stallen die ontworpen zijn om de uitstoot van stoffen als ammoniak en fijnstof te verlagen, bijvoorbeeld door het afsluiten van de roosterspleten of het afzuigen van de stallucht.  \n  \nMaar voor de rechtbank is het helemaal niet bewezen dat deze stallen ook daadwerkelijk uitstootverminderend werken. Daarbij verwijst de rechter naar meerdere wetenschappelijke rapporten waarin de werking van de emissiearme stallen in twijfel wordt getrokken.  \n  \nVoordat toestemming voor uitbreiding van agrarische activiteiten die gerechtvaardigd worden met emissiearme stallen kan worden gegeven, is volgens de rechter eerst nader onderzoek naar de technieken nodig. 'De reductie van die emissiearme stallen is beperkt', zegt hoogleraar duurzaamheid Jan Willem Erisman van de Universiteit Leiden. 'De uitstoot is erg afhankelijk van de manier waarop je met mest in die stallen omgaat.'  \n  \nNiet alleen de emissiearme stallen staan ter discussie, de rechter twijfelt ook over de werking van compenserende maatregelen, zoals natuurontwikkeling in de regio, die een aantal van de desbetreffende landbouwbedrijven nam. De gestandaardiseerde emissiefactoren die de provincie gebruikt zijn volgens de rechter geen gerechtvaardigde grond voor stikstofbesluiten.  \n  \nWoensdag liet een woordvoerder weten dat de provincie Utrecht de uitspraak 'momenteel nauwgezet bestudeert', maar de kans is groot dat er hoger beroep wordt aangetekend. Als de uitspraak van de rechtbank ook bij de Raad van State blijft staan, kan deze ook voor andere provincies grote gevolgen hebben. Andere provincies gebruiken namelijk dezelfde gestandaardiseerde emissiefactoren bij hun stikstofbesluiten als de provincie Utrecht. Al die besluiten zouden dan opnieuw moeten worden genomen.  \n  \nDe actiegroepen die de provincie Utrecht voor de bestuursrechter hadden gesleept, Mobilisation for the Environment en Vereniging Leefmilieu, hebben in andere provincies tientallen vergelijkbare zaken aangespannen. Ook daar gaat het om vergunningen van veehouderijen die in de buurt van Natura 2000-gebieden liggen.  \n  \nAls rechters de lijn van de rechtbank in Midden-Nederland volgen, zal ook bij die tientallen stikstofbesluiten in andere provincies de berekening opnieuw moeten worden gemaakt. Valentijn Wösten, jurist van de milieuorganisaties, schat in dat de uitspraak van de rechter woensdag van belang is voor bijna driehonderd stikstofprocedures in Nederland.  \n  \nHoogleraar duurzaamheid Erisman zegt dat iedere vergunningaanvraag die gebaseerd is op technische oplossingen zoals emissiearme stallen, tegen deze uitspraak van de rechtbank Midden-Nederland zal oplopen. 'Zolang er geen wetenschappelijke onderbouwing is komt er veel stil te liggen.'  \n  \nZeker is dat de zeventien landbouwbedrijven en het slachthuis nu onzeker zijn over hun toekomst. In een persverklaring is rechtbank Midden-Nederland zeer kritisch over het gebrek aan actie van het kabinet en de Tweede Kamer in het stikstofdossier.\n\nKabinet aan zet\n\n'De rechtbank beseft dat er met deze uitspraken nog veel onduidelijk is voor de betrokken bedrijven en natuurorganisaties. Dat is onbevredigend', aldus de rechtbank in de verklaring. 'Het lijkt erop dat iedereen elkaar nu afwachtend aankijkt, terwijl de stikstofproblematiek een maatschappelijk vraagstuk is. Het is aan het kabinet en aan de wetgever om in actie te komen voor een oplossing die verder gaat dan een individuele rechtszaak.'  \n  \nDat denkt hoogleraar Erisman ook. 'De uitstoot van stikstof moet omlaag worden gebracht door het kabinet, maar dat gebeurt nu niet. Dat zorgt voor een hoop ellende en daardoor zullen dit soort rechtszaken gevoerd blijven worden.'","intensity":0,"negativity":1,"cluster_id":24,"similar_texts":"text666"},{"id":"119","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/3/2","title":"Rechter: bij controle aan de grens mag etniciteit meewegen","text":"### Etnisch profileren\n\nEtnisch profileren aan de grens moet stoppen, vinden maatschappelijke organisaties waaronder Amnesty International. Zij spanden dit jaar samen met burgers een rechtszaak aan tegen de marechaussee. Maar de rechter geeft hun geen gelijk.  \n  \nBij grenscontroles mag etniciteit meewegen in wie er staande wordt gehouden, oordeelde de rechtbank gisteren. Maar \"het staat wel buiten kijf dat het grote impact maakt om door de marechaussee uit de rij te worden gehaald\", zegt de rechter. Ze wil daarmee laten zien dat ze de gevoelens van de mensen die eerder in de rechtszaak getuigden niet bagatelliseert.  \n  \nBurgers getuigden dat zij het als zeer vernederend hadden ervaren om als passagier van kleur te worden gecontroleerd door de grenswacht, terwijl witte passagiers mochten doorlopen.  \n  \nEén van hen, Mpanzu Bamenga, noemde de controles 'oneerlijk en pijnlijk.' Hij werd na een vliegreis van Rome naar Eindhoven Airport uit de rij van passagiers gehaald. Bamenga stelde dat zijn huidskleur de doorslag gaf voor die beslissing.  \n  \nToch vindt de rechter dat de staat overtuigend heeft bewezen dat de marechaussee bij het opstellen van risicoprofielen niet alleen naar etniciteit kijkt. \"Het profiel is de uitkomst van een optelsom.\" Daarom vindt de rechter dat er geen sprake kan zijn van discriminatie. De profielen worden gebruikt bij zogenaamde MTV-controles. Daarbij kijkt de marechaussee of passagiers die per trein, vliegtuig of auto het land binnenkomen wel in Nederland mogen verblijven.  \n  \nDe rechtbank erkent wel dat het 'in individuele gevallen' kan gebeuren dat mensen puur en alleen op basis van hun huidskleur worden gecontroleerd, maar dan is er geen 'structurele uitvoeringspraktijk', en dus geen reden voor een verbod.  \n  \nBovendien is de taak van de marechaussee om aan de grens te controleren of iemand niet illegaal het land binnenkomt. Daartoe moeten mensen worden gecontroleerd op nationaliteit. En 'etnische uiterlijke kenmerken kunnen een objectieve aanwijzing zijn voor iemands herkomst of nationaliteit', aldus de rechter. De marechaussee heeft dus een goede reden om naar iemands uiterlijk te kijken, vindt ze.  \n  \nJelle Klaas, de advocaat van de eisers, zegt dat zij zeer waarschijnlijk in beroep gaan. \"Deze uitspraak is een enorme gemiste kans voor Nederland. De deur voor discriminatie staat wagenwijd open. Dat is schadelijk, voor iedereen in Nederland maar ook voor de marechaussee.\"","intensity":0,"negativity":0,"cluster_id":40,"similar_texts":"text575"},{"id":"120","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=ec25ef029bd976066379#/pages/48-49","title":"Rotterdam stijgt in toplijst fashionmekka’s","text":"Rotterdam stijgt in toplijst fashionmekka’s\n\nOntwerpster Martine Praat in Platform 104 in Hillegersberg.\n\nFoto Roel Dijkstra\n\ndoor Gerda Frankenhuis\n\nRotterdam Rotterdam heeft kans om als modestad de fashionmekka’s Parijs en Milaan naar de kroon te steken. Dat stelt FashionUnited, een toonaangevend onafhankelijk platform voor de modebranche.\n\nRotterdam strijdt volgens hen samen met Berlijn, Marseille, Valencia en Zürich om een plaats als ’potentiële troonopvolger van het volgende grote modecentrum’. Als redenen worden genoemd dat de steden opkomend talent aantrekken en met hun innovaties zorgen voor een positieve ontwrichting van de industrie.\n\nRotterdam Partners, die de Maasstad nationaal en internationaal promoot, ziet dat er vanuit het buitenland meer aandacht is. „Wij bemerken een toenemende interesse voor duurzame mode en lokale ontwerpers. Zo ontvingen we afgelopen zomer een populair reisprogramma uit Italië en zij wilden erg graag een bezoek brengen aan De Wasserij (broedplaats voor innovatieve mode, red.) en waren onder de indruk van de locatie. Ook zien we dat buitenlandse reisjournalisten steeds vaker publiceren over onderscheidende winkels en ontwerpers. Het is een ontwikkeling waar we blij mee zijn, want we geven graag een podium aan Rotterdams talent en bijzonder aanbod”, zegt woordvoerster Kim Heinen, die onder meer verwijst naar Fruitleather Rotterdam, dat van oude mango’s een product maakt dat voor leer kan doorgaan. „Maar er zijn meer initiatieven. Rotterdam onderscheidt zich omdat het op modegebied innovatief is en circulair denkt.”\n\nDe Rotterdamse modeontwerpster Martine Praat van het label MLS onderstreept de innoverende kwaliteiten. „Rotterdam heeft alle culturen in huis en is toonaangevend in architectuur. Daarnaast zijn wij een wereldhaven. Die elementen zie je terug in de mode. Wij hebben goede modeontwerpers in huis, zoals Joline Jolink. Maar vergeet ook niet ontwerper NAN en Susanne Bijl die met haar tassen aan de weg timmert. Niet alleen nationaal maar ook internationaal”, vertelt Praat in conceptstore Platform 104, een verzamelplek voor ontwerpers, kunstenaars en creatief talent, in Hillegersberg.\n\n„De kleding hier is anders dan in Milaan of Parijs. Wij zijn circulair bezig en hergebruiken producten. We zijn milieubewust en eigenwijs. Er is echt een mentaliteit van ’we doen wat we willen’. De mode van Rotterdam kun je wel omschrijven als ’urban chic’. Het gaat voornamelijk om gemak en comfort, waar de Nederlandse vrouw dol op is. We houden hier van ’niet-moeilijk-doen-kleding’. Zo is mijn eigen collectie ’one size fits all’.” Bij Platform 104 is het volgens Praat een vereiste dat alles ontworpen en geproduceerd wordt op eigen bodem. „Het voordeel is dat de prijzen niet veel duurder zijn dan in China. Daarnaast wordt de kleding in kleinere oplages gemaakt, dat maakt het unieker. Er zijn in Rotterdam zeker 53 modemerken die mode aanbieden die in de stad geproduceerd wordt. Dat maakt Rotterdam echt uniek”, aldus Praat.","intensity":0,"negativity":0,"cluster_id":74,"similar_texts":"text87"},{"id":"121","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=4a4946ec16f3910432c5#/pages/12-13","title":"Rotterdam wordt een modemekka","text":"Rotterdam wordt een modemekka\n\nOntwerpster Martine Praat: „Rotterdam heeft alle culturen in huis en is toonaangevend in architectuur.” \n\nFoto \n\nRoel Dijkstra\n\ndoor Gerda Frankenhuis\n\nRotterdam Rotterdam heeft kans om als modestad de fashionmekka’s Parijs en Milaan naar de kroon te steken. Dat stelt FashionUnited, een toonaangevend onafhankelijk platform voor de modebranche.\n\nRotterdam strijdt samen met Berlijn, Marseille, Valencia en Zürich om een plaats als ’potentiële troonopvolger van het volgende grote modecentrum’. Als redenen worden genoemd dat de steden opkomend talent aantrekken en met hun innovaties zorgen voor een positieve ontwrichting van de industrie.\n\nRotterdam Partners, die de Maasstad nationaal en internationaal promoot, ziet dat er vanuit het buitenland meer aandacht is. „Wij bemerken een toenemende interesse voor duurzame mode en lokale ontwerpers”, zegt woordvoerster Kim Heinen. „Zo ontvingen we afgelopen zomer een populair reisprogramma uit Italië en zij wilden erg graag een bezoek brengen aan De Wasserij (broedplaats voor innovatieve mode, red.) en waren onder de indruk van de locatie.”\n\n„Ook zien we dat buitenlandse reisjournalisten steeds vaker publiceren over onderscheidende winkels en ontwerpers. Het is een ontwikkeling waar we blij mee zijn, want we geven graag een podium aan Rotterdams talent en bijzonder aanbod.” Heinen verwijst onder mee naar Fruitleather Rotterdam, dat van oude mango’s een product maakt dat voor leer kan doorgaan. \n\n„Maar er zijn meer initiatieven. Rotterdam onderscheidt zich omdat het op modegebied innovatief is en circulair denkt.”\n\nDe Rotterdamse modeontwerpster Martine Praat van het label MLS onderstreept de innoverende kwaliteiten. „Rotterdam heeft alle culturen in huis en is toonaangevend in architectuur. Daarnaast zijn wij een wereldhaven. Die elementen zie je terug in de mode. Wij hebben goede modeontwerpers in huis zoals Joline Jolink. Maar vergeet ook niet ontwerper NAN en Susanne Bijl, die met haar tassen aan de weg timmert. Niet alleen nationaal, maar ook internationaal”, vertelt Praat in conceptstore Platform 104, een verzamelplek voor ontwerpers, kunstenaars en creatief talent in Hillegersberg.\n\n„De kleding hier is anders dan in Milaan of Parijs. Wij zijn circulair bezig en hergebruiken producten. We zijn milieubewust en eigenwijs. Er is echt een mentaliteit van ’we doen wat we willen’. De mode van Rotterdam kun je wel omschrijven als ’urban chic’. Het gaat voornamelijk om gemak en comfort, waar de Nederlandse vrouw dol op is. We houden hier van ’niet-moeilijk-doen-kleding’. Zo is mijn eigen collectie one size fits all.” \n\nBij Platform 104 is het volgens Praat een vereiste dat alles ontworpen en geproduceerd wordt op eigen bodem. „Het voordeel is dat de prijzen niet veel duurder zijn dan in China. Daarnaast wordt de kleding in kleinere oplages gemaakt, dat maakt het unieker. Er zijn in Rotterdam zeker 53 modemerken die mode aanbieden die in de stad geproduceerd wordt. Dat maakt Rotterdam echt uniek.”","intensity":0,"negativity":0,"cluster_id":74,"similar_texts":"text806"},{"id":"122","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=b483f66f39d2a4b2df05#/pages/32","title":"Schöne: ’Wij waren beter dan FC Utrecht’","text":"Schöne: ’Wij waren beter dan FC Utrecht’\n\nBart Ramselaar\n\n❮❯\n\ndoor Robin Jongmans\n\nAMSTERDAM Lasse Schöne (35) is het er totaal niet mee eens dat FC Utrecht een maatje te groot is voor NEC. Dat heeft alles te maken met het gevoel bij de manier waarop de Nijmegenaren zich als promovendus presenteren in de Eredivisie. Tegen de Domstedelingen bleek alleen dat er nog groei moet worden doorgemaakt op het hoogste niveau, om ook tegen clubs als FC Utrecht te kunnen bijten.\n\n„Wij waren voetballend beter, maar misschien kijk ik een beetje door een roze bril”, zei Schöne tegenover ESPN na de 0-3 nederlaag. „We waren alleen niet gevaarlijk genoeg. In de Eredivisie komen er soms ook andere dingen bij kijken. We verliezen met 0-3, maar mijn gevoel erbij is niet heel slecht.”\n\nSchöne vormde samen met de twee jaar oudere Edgar Barreto (37) het oudste middenveld van de Eredivisie. Het energieke NEC voetbalt heel erg verzorgd, maar dat stokte tegen Utrecht vaak (te) ver van het vijandelijke doel. Bij FC Utrecht lopen met Bart Ramselaar, Mike van der Hoorn, Adam Maher en Joris van Overeem spelers die jaren in de top van de Eredivisie gewend zijn óf die de Eredivisie-jaren in de benen hebben, die velen bij hen nog moeten doormaken. Ramselaar pegelde binnen zeven minuten de 0-1 in de verre hoek en gooide het duel later (79e minuut) op aangeven van invaller Mimoun Mahi definitief op slot (0-3). \n\nUtrecht deed na het puntenverlies tegen FC Twente en RKC wat het moest doen en had de buit binnen na de 0-2 van Anastasios Douvakis. Zijn derde van het seizoen. Dient zich een nieuwe Griekse topschutter aan na Giorgios Giakoumakis bij VVV-Venlo vorig seizoen?\n\nNEC-FC Utrecht 0-3 (0-1). 7\\. Ramselaar 0-1, 67. Douvikas 0-2, 79. Ramselaar 0-3. Scheidsrechter Nagtegaal. Gele Kaart: Van der Maarel (FC Utrecht). Toeschouwers 8.333.","intensity":0,"negativity":1,"cluster_id":19,"similar_texts":"text536"},{"id":"123","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=46133864ad83cefe16c0#/pages/1","title":"Spaans benauwd","text":"Spaans benauwd\n\nVulkaanuitbarstingen die La Palma al bijna een week teisteren, brachten het Spaanse eiland donderdag opnieuw grote schade en ellende toe. Honderden gebouwen zijn inmiddels verzwolgen door de lavastromen, duizenden inwoners zijn geëvacueerd. Reisorganisatie TUI haalde donderdag 79 Nederlandse vakantiegangers op. Eén van hen, die blij was weer naar huis te kunnen, zei: „Het regende as. Als je een paar minuten buiten liep, kreeg je last van je luchtwegen.” Er werden ook honderden andere toeristen met schepen naar Tenerife gebracht, al kiest reisorganisatie TUI daar niet voor. foto anp/hh\n\nWeg van La Palma Pagina T4","intensity":0,"negativity":1,"cluster_id":51,"similar_texts":"text412"},{"id":"124","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/34/1","title":"Stevig potje jij-bakken als voorafje","text":"### Tot nu toe botsten ze hooguit met hun auto's, maar in Sotsji gaan Verstappen en Hamilton ook woordenstrijd niet uit de weg\n\nHet grote jij-bakken gisteren in Rusland was minstens zo vermakelijk als wat ze de wereld al maanden op het asfalt voorschotelen. In een grijs, grauw en nat Sotsji vuurden Lewis Hamilton en Max Verstappen een dag voor de eerste actie meteen verbaal maar wat pijlen op elkaar af. De te verwachten nasleep van de crash in Monza, van anderhalve week terug. Beide auto's boven op elkaar, de titelkandidaten met nul punten naar huis. Een iconisch moment in een toch al bloedstollend Formule 1-seizoen. Dat vroeg natuurlijk nog om een nabrander.  \n  \nZevenvoudig wereldkampioen Hamilton liet er in Sotsji geen onduidelijkheid over bestaan dat de druk nu toch echt zijn tol begint te eisen bij zijn ruim twaalf jaar jongere tegenstrever. ,,Hij zal dat nooit toegeven en ik ga hier geen aannames doen. Maar ik weet zelf hoe het werkt. Ik herinner me nog heel goed mijn eigen eerste gevecht om de titel'', aldus Hamilton, die meteen in zijn debuutseizoen (2007) al op één puntje strandde van kampioen Kimi Räikkönen en een jaar later zijn eerste titel veroverde op de slotdag, waar hij Felipe Massa verwees naar plaats 2. ,,Het was moeilijk, intens, er kwam veel druk bij kijken, veel emotie. Je zit in een groot team, met verwachtingen. De wens om te winnen is gigantisch. En ik zeg alleen maar dat ik dan begrijp wat er met je gebeurt.\"\n\n'Zó nerveus'\n\nLiet de 36-jarige Hamilton hier nu zijn empathische vermogen zien, of was dit weer een van zijn psychologische spelletjes? Laat duidelijk zijn dat Verstappen (bijna 24) niet zo gecharmeerd was van de teksten. De Limburger, spottend: ,,Ik ben zó nerveus, ik kan amper slapen. Het is zo vreselijk om voor een titel te vechten. Ik háát het.\"  \n  \nEn daarna, serieuzer: ,,Als je me een beetje kent, weet je dat ik helemaal op m'n gemak ben. Chill, kalm. Elke race weer meedoen om de zege, dat geeft een geweldig gevoel'', aldus Verstappen, die niets kon met de uitspraken van zijn Britse rivaal. ,,Zijn commentaren laten wel zien dat hij me écht niet kent. En dat is prima, dat hoeft ook niet. Ik hoef hem ook niet goed te kennen.''  \n  \nIs er nog contact geweest tussen beide coureurs, na de crash in Italië? ,,Nee'', bekende Verstappen. ,,Hij zat natuurlijk ook in Amerika, met tijdsverschil...\"  \n  \nUiteraard verwees hij niet zomaar naar die trip naar de VS, van Hamilton. Na de crash in Monza, waarbij een achterwiel van Verstappen zijn helm raakte, klaagde de Brit over toenemende nekpijn. De teneur in de Britse pers was daarna duidelijk: 'hun' F1-held was aan de dood ontsnapt. Maar nog geen etmaal na de Italiaanse GP zat Hamilton als een ware 'fashionista' alweer op een vlucht naar New York voor het jaarlijkse Met Gala. Dan zal het met die blessure wel meevallen, concludeerde Red Bull-topman Helmut Marko meteen. En Verstappen: ,,Zo'n vlucht maak je alleen als je in orde bent, lijkt me.\"  \n  \nToen hem werd gevraagd waarom hij in Italië zomaar was weggelopen bij de twee auto's, zonder de fysieke staat van Hamilton te checken, beet de Nederlander nog eens van zich af. Ongetwijfeld omdat Hamilton eerder dit jaar na een eerder incident waarbij Verstappen hard in de bandenstapel belandde, ook doodleuk een uitgebreid feestje vierde met zijn thuispubliek. ,,Er zijn veel hypocrieten op de wereld, dat is duidelijk'', verzuchtte de Nederlander. ,,Ik liep weg in Monza, ja. Maar Lewis was prima in orde, hoor. Hij probeerde zelfs nog weg te komen in de achteruit.\"  \n  \nDe trip naar de New York was volgens Hamilton overigens prima te doen, aan de uitspraken van Marko wenste hij gisteren geen woorden vuil te maken. Wel sprak hij over dagenlange intensieve therapie aan de nek, yoga en acupunctuur. ,,Ik heb geluk gehad dat zware schade me bespaard is gebleven. Maar ik heb niet gezegd dat ik doodging...\"\n\nKemphanen\n\nVerbaal pingpong was het in Sotsji, waar de Formule 1-bonzen bij in hun handen wreven. Zelfs zonder motorgeronk leeft de koningsklasse op bij de meest explosieve rivaliteit in jaren. Niet in de laatste plaats omdat iedereen voortdurend zijn zegje doet over de twee kemphanen. ,,Ook wel een beetje logisch wat er nu gebeurt\", meende Verstappen, die onverstoorbaar blijft knokken voor zijn grote doel, zoals hij ook al deed als tiener in een kart. ,,Ik heb ook hier een gaspedaal en een stuur, het maakt voor mij niet uit hoeveel mensen er naar me kijken en over me schrijven. Druk? Ik heb genoeg dingen meegemaakt waar ik nerveuzer van werd. Dit is allemaal kinderspel.\"  \n  \nDe strijd, de rivaliteit, de speldenprikjes, zelfs crashes: het hoort er allemaal bij, weet Verstappen, die jarenlang is klaargestoomd voor dit gevecht. ,,Als je voor een titel strijdt en je zit zo dicht op elkaar, dan gebeurt er soms wat. Dat hoort ook bij racen\", aldus de Limburger, die verwacht dat beide coureurs 'professioneel genoeg' zijn om de crash in Monza nu definitief te parkeren en met wederzijds respect het WK te vervolgen. ,,Het is ook belangrijk om dingen te vergeten en weer door te gaan. Dus nu de volle focus op Sotsji.\"  \n  \nGRAND PRIX VAN RUSLAND  \n  \nLive op Ziggo Sport, liveblog en samenvatting op AD.nl","intensity":1,"negativity":0,"cluster_id":34,"similar_texts":"text270"},{"id":"125","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/41/2","title":"Superbatterij boost voor Max","text":"Honda heeft de motoren van de F1-bolides van Red Bull voorzien van een superbatterij, die Max Verstappen (foto) moet helpen aan de wereldtitel. De noviteit is zonder daar echt ruchtbaarheid aan te geven al ingebracht tijdens de Grote Prijs van België.","intensity":0,"negativity":0,"cluster_id":66,"similar_texts":"text591"},{"id":"126","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/6/1","title":"Taliban eisen de Afghaanse VN-zetel op, maar de zittende ambassadeur wil hem houden","text":"De VN staan daarmee voor een lastige keuze. Als een VN-commissie, waarin onder meer de VS zitten, de VN-zetel aan de Taliban geeft, betekent dat een erkenning van de omstreden nieuwe regering in Kabul als vertegenwoordiger van de Afghanen. In de Talibanregering, die bestaat uit louter mannen, zitten ministers die op terreur- en sanctielijsten staan van de VN en de VS.  \n  \nDe Taliban willen door hun eigen kandidaat naar voren te schuiven een herhaling voorkomen van hun eerste machtsperiode. Toen ze tussen 1996 en 2001 ook de scepter zwaaiden over Afghanistan, weigerden de VN de Taliban-regering te erkennen. De ambassadeur van de afgezette regering-Rabbani bleef daardoor jarenlang op de VN-post.  \n  \nDe Taliban deden deze week opnieuw een beroep op de internationale gemeenschap om tot erkenning van hun regering over te gaan. Alleen dan, zo benadrukte staatssecretaris van Informatie Zabihullah Mujahid, zullen ze zich buigen over de internationale zorgen over de mensenrechtensituatie in het land. 'Het zou goed zijn als ze onze regering erkennen als een verantwoordelijke regering', aldus Mujahid, na kritiek van de EU op de positie van vrouwen in Afghanistan.  \n  \nDe strijd om de VN-zetel kwam aan het licht toen zowel de huidige Afghaanse VN-ambassadeur Ghulam Isaczai als de Taliban VN-baas Antonio Guterres verzochten te mogen spreken tijdens Algemene Vergadering die deze en volgende week in New York wordt gehouden. Wereldleiders houden daar hun jaarlijkse toespraak.  \n  \nEen kleine week nadat Isaczai, die zegt de afgezette regering van president Ashraf Ghani te vertegenwoordigen, zijn delegatielijst had ingediend kwamen de Taliban in actie. Zij schoven deze week woordvoerder Suhail Shaheen naar voren als VN-ambassadeur. Hij zal mogelijk de vergadering van wereldleiders toespreken als Afghanistan maandag aan de beurt is. Volgens de Taliban is de zaak eenvoudig: Ghani is afgezet en gevlucht en de internationale gemeenschap 'erkent hem niet langer als president'. Een 'geloofsbrievencommissie' van de VN, waarin negen landen zitten, moet in de komende dagen de lastige knoop doorhakken.  \n  \nBehalve de VS zitten onder meer ook Rusland, China en Zweden in deze commissie. Rusland en China riepen de VS vorige week op de dialoog met de Taliban aan te gaan. De regering-Biden heeft tot nu toe echter de boot afgehouden, zeker wat betreft erkenning van de voorlopige regering. Washington zegt de Taliban op hun daden te zullen beoordelen.  \n  \nWashington voelt weinig voor het accepteren van een Taliban-regering met ministers op wier hoofd de VS een miljoenenpremie hebben gezet. Minister van Binnenlandse Zaken Sirajuddin Haqqani - voor wiens aanhouding de FBI tien miljoen dollar heeft uitgeloofd - wordt bijvoorbeeld al jaren door de VS gezocht voor aanslagen op Amerikaanse militairen. Hij staat ook op een terreurlijst van de VN. De nieuwe premier, Mullah Hassan Akhund, staat op een zwarte lijst van de VN omdat de Taliban in hun vorige regeerperiode terreurgroepen zoals Al Qaida vrijelijk lieten opereren in het land. Hij was toen minister van Buitenlandse Zaken.  \n  \nDe vraag is of de VS en de VN dit moeten negeren en de VN-zetel aan de Taliban-regering geven. De VN staan daarbij ook nog voor het probleem dat ze de internationale hulp aan de Afghaanse bevolking de komende maanden willen opvoeren. Dit kan niet zonder toestemming en de medewerking van de Taliban.  \n  \nDe Taliban zouden willen dat de sancties tegen hun leiders en de signalering op de terreurlijsten worden geschrapt. Begin deze maand deden ze een beroep op de VS om onder anderen Haqqani van de lijst te halen.","intensity":0,"negativity":2,"cluster_id":6,"similar_texts":"text139"},{"id":"127","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/12/1","title":"Taliban eisen plek op binnen VN","text":"Suhail Shaheen, tot voor kort een van de weinige bekende gezichten van de Taliban, krijgt een nieuwe functie: ambassadeur van Afghanistan bij de Verenigde Naties. Althans, als het aan de regering in Kaboel ligt.  \n  \nDe Taliban hebben een brief gestuurd aan Antonio Guterres, secretaris-generaal van de VN, met het verzoek Shaheen toe te laten in New York. Het is maar de vraag of Shaheen maandag, als Afghanistan aan de beurt is tijdens de Algemene Vergadering , ook het spreekgestoelte mag betreden.  \n  \nHet lijkt simpel: de Taliban hebben de macht in Afghanistan, dat bestrijdt vrijwel niemand, en dus heeft de radicaal-islamistische beweging ook het recht om namens dat land het woord te voeren op de jaarvergadering van wereldleiders in New York.  \n  \nMaar zo gemakkelijk gaat dat niet. Guterres is niet de persoon die beslist wie een land mag vertegenwoordigen, dat doet een comité voor de geloofsbrieven. En het is onzeker of dit comité, waarin onder meer de Verenigde Staten, China en Rusland zitten, voor maandag een beslissing neemt.  \n  \nDie beslissing zou een technische kwestie moeten zijn, maar internationale politiek speelt op de achtergrond mee. Het is daarom wellicht geen toeval dat de Taliban dinsdag een aantal namen van nieuwe ministers bekendmaakten. Onder hen technocraten en ook vertegenwoordigers van etnische minderheden, maar geen vrouwen.  \n  \nHet is geen automatisme dat een nieuw regime ook het podium krijgt in New York. Toen de Taliban eerder aan de macht waren, van 1996 tot 2001, bleef de verdreven regering het land vertegenwoordigen. Ook nu is er in New York nog altijd een Afghaanse VN-ambassadeur aanwezig, die is aangesteld door de vorige president. Het is goed mogelijk dat deze Ghulam Isaczai maandag gewoon spreekt.  \n  \nToch lijken de kansen voor de Taliban deze keer beter dan 25 jaar geleden. Destijds waren zowel de Verenigde Staten als Rusland fel gekant tegen erkenning van hun heerschappij en mede daardoor kreeg het nieuwe regime ook binnen de VN geen voet aan de grond. De Taliban zelf waren destijds ook meer isolationistisch.  \n  \nNu staan Rusland en China vrij welwillend tegenover de nieuwe regering en zelfs de VS hebben laten weten dat ze openstaan voor gesprekken met Kaboel. Intussen kan Afghanistan steun van de VN goed gebruiken. Het Wereldvoedselprogramma en Guterres hebben al gewaarschuwd voor voedselschaarste.  \n  \nAfghanistan is niet het enige land waarvan de vertegenwoordiging nog in de lucht hangt. Vergelijkbare kwesties spelen rond Myanmar en Guinee. De drie landen staan, samen met het zwarte VN-schaap Noord-Korea, maandagmiddag als laatste op de sprekerslijst van de Algemene Vergadering.  \n  \nMaandag is dus misschien nog te vroeg voor de Taliban, maar het zou zo maar kunnen dat Shaheen volgend jaar wel spreekt in New York. De kans lijkt in ieder geval klein dat het nu gaat zoals eerder met de vertegenwoordiging van Cambodja. Nadat buurland Vietnam daar in 1979 de dictatuur van de Rode Khmer had verdreven, erkenden de VS en China de nieuwe regering niet. En dus bleef de Rode Khmer het land nog vele jaren vertegenwoordigen binnen de VN, tot 1993.","intensity":0,"negativity":1,"cluster_id":6,"similar_texts":"text45"},{"id":"128","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/38/1","title":"Theatermakers George & Eran worden voorlopig geen veganist","text":"Het slot van de voorstelling is geruststellend en hoopvol. We hoeven niet allemaal Greta Thunbergs te zijn. Pfff. Opluchting. Alles met mate, is het wijze devies van het vierjarige meisje dat het publiek via een audioverbinding aan het eind toespreekt. Zorg een beetje voor elkaar, wees een beetje mild, en probeer ook een beetje goed met onze planeet om te gaan.  \n  \nIn de vijf kwartier daarvoor hebben we vier acteurs gezien die eerlijk zijn in hun tekortkomingen, die elkaar aansporen beter te zijn voor het klimaat, en die elkaar soms als op een familieverjaardag met het ene na het andere klimaatargument om de oren slaan. Het inmiddels fameuze artistieke duo George & Eran speelt het stuk onder regie van Koos Terpstra samen met Eline van Gils (in het stuk de activist) en Nazanin Taheri (de scepticus).  \n  \nDe voorstelling heet George & Eran worden veganisten, maar veganistisch worden de mannen niet. Zoveel is zeker. Net zoals ze niet racistisch werden door hun eerdere stuk George & Eran worden racisten. En oorlogen zijn er ook nog steeds sinds ze George & Eran lossen de wereldvrede op speelden. Toch hopen ze met elke voorstelling de wereld een beetje beter te maken, zoals ze zelf zeggen: 'ieniemienie-superkleine verandering' is al goed.  \n  \nNazanin Taheri speelt in het stuk op een ludieke manier een val-me-hier-niet-mee-lastig, ik-heb-het-al-druk-genoeg-met-mijn-leven-vrouw. Zij vertegenwoordigt de stem van mensen die het goed proberen te doen, maar het leven ook draaiende moeten houden. \"Ik wil best minder vlees eten, maar ik ga me niet schuldig voelen als het niet lukt, ik denk erover na, oké?\", zegt Nazanin heel beslist. En ze staat open voor een gesprek, zegt ze zo vaak als ze kan. Hoor je? Open-voor-een-gesprek.  \n  \nHet maakt je geen slecht mens als het niet lukt, is de boodschap die ze uitdraagt. En wat, zegt George, als Nazanin zou gaan scheiden omdat ze alleen nog maar groente eet? Haar man blijft echt wel vlees eten, dus wie helpen we daarmee? Als de activiste een steeds fellere toon aanslaat, reageert Nazanin met: \"Jij gaat te ver, je bent gek, je wilt zelfs dat baby's moedermelk uitspugen als die moeders niet veganistisch zijn.\" De vegetarische George duizelt het ook: \"Ik heb bijna zin om weer vlees te gaan eten.\"  \n  \nEen paar dagen na hun eerste optreden in theater de Meervaart in Amsterdam vertelt George Elias Tobal (35) dat hij zelf geen vlees en vis eet, maar wel melkproducten gebruikt. Voor een veganist natuurlijk uit den boze. Lacht: \"Ik hoor steeds dat stemmetje in mijn hoofd, door mijn christelijke achtergrond. Het is nooit genoeg, je moet meer doen.\"  \n  \nZijn compagnon Eran Ben-Michaël (38) somt op zijn beurt zijn rijtje op: hij scheidt zijn afval, eet weinig vlees en wil dat zijn volgende auto hybride is. Redelijk goed bezig dus. Hij vraagt zich af of het vooral iets van mensen in de grote steden is, die bewustwording. En dat je elkaar erover bevraagt en er soms zelfs op aanspreekt.  \n  \n\"Onze vriendinnen komen allebei uit Almelo en omgeving\", zegt Eran. \"Mijn schoonfamilie heeft een groot transportbedrijf, daar wordt niet altijd zo bewust gegeten. Mijn schoonouders kregen laatst wel een vegetarisch kookboek, zij veranderen langzaam.\" George: \"Mijn zwagers waren echte vleeseters, een zei er nu minder vlees te eten, en als hij vlees eet dan biologisch. Langzaam sijpelt het door.\"  \n  \nGeorge, jij hebt in de researchfase voor de voorstelling een kip geslacht, gewoon om het mee te maken. In de voorstelling wordt dat je kwalijk genomen.  \n  \n\"Ja, sindsdien staren alle kipfilets mij in de winkel ook aan, ik ben er nog vegetarischer van geworden. We waren in een Brabants slachthuis, ik herinner me de geur heel scherp: een mix van vlees, urine, stront en ammoniak. Als ik nu vlees zie, dan associeer ik dat met het slachthuis. Wist je dat in Nederland per seconde vier kippen worden gedood, zeven dagen in de week, een kwart miljoen per dag?\"  \n  \nEran: \"Ik was bij dat slachten, jij duwde een levende kip in een trechter, toen roteerde een machine de veren eraf, en daarna was het ineens een product dat we kenden uit de winkel. Bijna een opluchting. Dit was een prima slachterij, in Thailand zijn de omstandigheden tien keer erger. Die kip ligt in onze supermarkten en zit in onze kipnuggets.\"  \n  \nJullie werden tijdens het maken van de voorstelling ook geconfronteerd met die spanning tussen dierenwelzijn en milieu.  \n  \nEran: \"Ja, dat je beter plofkip uit Nederland kunt eten dan een maiskolf uit Kenia. Want dat is beter qua uitstoot van schadelijke stoffen. Als je het echt goed wilt doen, kom je finaal in de knoop. Besluit je alleen groente te eten, bijvoorbeeld asperges, blijken die door onderbetaalde Bulgaren uit de grond te zijn gehaald. Een moderne vorm van slavernij. Dat is dan seizoensgebonden groente van Nederlandse grond.\"  \n  \nJullie nemen in het stuk bijna alles op de hak, ook de subsidiegevers, die zoals jullie in het stuk zeggen 'gretig' zijn als het om klimaatvoorstellingen gaat.  \n  \nEran: \"Dat doen we niet elke avond, maar we wisten dat mensen van stichting DOEN in het publiek zaten, onze subsidiegever, zij doen veel om de transitie van vlees naar plantaardig voedsel te stimuleren. We zijn acteurs, maar als artistiek leiders hebben we ze wel nodig. Ze waren gelukkig heel tevreden na afloop.\"  \n  \nKennen jullie mensen die net als jullie medespeelster doorslaan in hun klimaatbewustzijn?  \n  \nEran: \"Ik ken een vrouw die heel consequent is in wat ze koopt, tot de potgrond aan toe, die haalt ze niet bij Intratuin, want die komt uit gebieden waar grond wordt vernietigd. Zij houdt daar rekening mee. De meeste mensen kiezen voor gemak, ik ook meestal.\" George: \"Ik weet van een muzikant die een huisje met grond heeft gekocht waarmee hij zelfvoorzienend leeft, helemaal geïsoleerd van het systeem. Is dat doorgeslagen? Ik weet het niet.\"  \n  \nGeorge & Eran worden veganisten speelt t/m 23 december door het hele land. Kaarten en info: georgeeneranproducties.nl\n\nOp het toneel een varken geslacht\n\nEen theatervoorstelling die onze vleesconsumptie ook aan de kaak stelt is Slachtvisite van theatergezelschap Peergroup. Artistiek leider Dirk Bruinsma deed een oproep aan ambachtelijke slagers om mee te spelen. Wat hij niet had verwacht: de een na de ander meldde zich aan. \"We hebben zelfs een slagerswachtlijst. Net als boeren willen slagers maar wat graag vertellen over hun vak en hoe ze het voedselsysteem duurzamer willen maken.\"  \n  \nMaar liefst tien Friese slagers doen mee aan de 24 voorstellingen die in november, van oudsher de slachtmaand, in de oude Molkfabryk in het Friese Burgum te zien zijn. Met 360 graden geprojecteerde animaties en filmbeelden vertelt Peergroup het verhaal van onze voedselindustrie terwijl een van de slagers voor de ogen van het publiek een half varken uitbeent en verwerkt tot karbonades, speklappen en wat dies meer zij.  \n  \nMet Slachtvisite wil Peergroup benadrukken hoe belangrijk het is om, als je toch vlees eet (slechts zo'n 4 procent van de Nederlanders is vegetarisch), dat bij de boer of de slager om de hoek te kopen, en dat we op Europees niveau onze vleesconsumptie beter moeten regelen. Geen goedkoop vlees meer uit Brazilië dus.  \n  \nDe term 'slachtvisite' stamt van net na de Tweede Wereldoorlog, toen boeren hun vetgemeste varkens in november slachtten en buiten ophingen. De hele buurt kwam erop af en deelde mee in de verdeling van de beesten, waarmee ze dan de winter door konden komen.  \n  \nDe voorstelling Slachtvisite is de hele maand november te zien in het Friese Burgum. Voor kaarten en info: peergroup.nl\n\nWie zijn George & Eran?\n\nActeurs en artistiek leiders George Elias Tobal (Aleppo, 1986) en Eran Ben-Michaël (Nijmegen, 1982) werken sinds twaalf jaar samen. Anders dan in hun vorige voorstellingen gaat de klimaatkomedie George&Eran worden veganisten niet over hun respectievelijk Syrisch-orthodoxe en Israëlisch-Joods-Roemeense achtergrond. Wel snijden ze met hun George & Eran Producties altijd maatschappelijke kwesties aan. Ze zijn sinds 2017 het huisgezelschap van de Meervaart in Amsterdam-Osdorp. Beiden zijn ook docent op de Amsterdamse toneelschool en kleinkunstacademie.","intensity":0,"negativity":0,"cluster_id":49,"similar_texts":"text389"},{"id":"129","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=b6f48859c233a069e235#/pages/4-5","title":"Tientallen Nederlanders weg van La Palma","text":"Tientallen Nederlanders weg van La Palma\n\nPolitiemensen blokkeren een weg die te gevaarlijk is geworden door de stromende lava. \n\nFoto REUTERS\n\nVan een onzer verslaggevers\n\nLA PALMA Reisorganisatie TUI haalt donderdag de 79 Nederlandse vakantiegangers van La Palma op, die daar een dag eerder niet weg konden. Hun vlucht moest worden uitgesteld vanwege de vulkaanuitbarsting op het Spaanse eiland dat deel uitmaakt van de populaire Canarische Eilanden. Asdeeltjes in de hogere luchtlagen zouden problemen kunnen geven bij vliegtuigen.\n\nDe vakantiegangers hebben woensdag op donderdag een extra nacht in hotels doorgebracht. De weersomstandigheden zijn donderdag beter, en dus is er een vlucht onderweg naar La Palma om de reizigers op te halen. Ook andere vakantiegangers die hun reis eerder willen afbreken, kunnen mee terug naar Nederland. TUI brengt de rest van de week geen vakantiegangers meer naar het eiland, waar voor de vijfde dag op rij lava uit een vulkaan stroomt.\n\nMaandag werden al tientallen reizigers geëvacueerd uit hotel Sol La Palma, dat zich in het door lava getroffen gebied van het eiland bevindt. Toegangswegen raakten geblokkeerd. Omdat sommige reizigers ergens anders op het eiland waren, konden hun spullen niet worden meegenomen. Die zijn donderdag nog niet terug en onduidelijk is wanneer dit wel lukt, omdat de lokale autoriteiten nog geen verkeer toestaan op dat deel van het eiland, aldus TUI. Deze vakantiegangers zijn al terug naar Nederland, of vliegen donderdag terug.\n\nAsregen\n\nJeroen van Oosten gaf woensdag aan het liefst al thuis zitten. In plaats daarvan moest hij nog een dag op La Palma blijven. „Het regende hier inmiddels as. Als je een paar minuten buiten liep, kreeg je last van je luchtwegen”, signaleerde hij somber. Hij was blij dat hij snel naar huis kon gaan.\n\nEr werden ook honderden andere toeristen de voorbije dagen met schepen naar Tenerife gebracht, al kiest reisorganisatie TUI daar niet voor. „We gaan vooralsnog geen mensen naar Tenerife per boot brengen, dat is als mogelijkheid ook overwogen wanneer niet geland zou kunnen worden op La Palma. Maar voor onze reizigers is het toch een stuk prettiger als ze direct vanaf Palma kunnen vliegen”, liet woordvoerster Petra Kok van TUI weten.\n\nVakantiegangers die een reis naar het Spaanse eiland hebben geboekt, kunnen later vertrekken of een andere bestemming kiezen, aldus TUI. Sommige vakantiegangers kiezen ervoor de vakantie op het westerse deel van La Palma af te maken, anderen zijn verkast naar buureiland Tenerife.\n\nDe vulkaan Cumbre Vieja barstte zondag uit, nadat al enkele dagen sprake was geweest van duizenden aardschokken. Lavastromen hebben al honderden gebouwen verwoest op het Canarische eiland voor de Marokkaanse kust. De autoriteiten evacueerden duizenden inwoners. Er vielen voor zover bekend geen slachtoffers.\n\n’Buiten snel last van je luchtwegen’","intensity":0,"negativity":0,"cluster_id":51,"similar_texts":"text81"},{"id":"130","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7c5c0483510d8e921238#/pages/22-23","title":"TNO vreest armoede door hoge gasprijs","text":"TNO vreest armoede door hoge gasprijs\n\nDe energienota loopt naar schatting €500 tot €550 op deze winter door de torenhoge gasprijs. \n\nFoto \n\nANP / HH\n\nOnderzoek naar betaalbaarheid energierekening\n\ndoor Edwin van der Schoot\n\nAmsterdam Ruim een half miljoen Nederlandse huishoudens hebben grote moeite om de energierekening te betalen. Hoge gasprijzen en het onvermogen bij ongeveer de helft van de bevolking om hun huis beter te isoleren, doen TNO vrezen dat de groep gaat groeien. Vooral in het noordoosten van Nederland is de energienota een probleem volgens de onderzoeksinstelling.\n\nVolgens de definitie van TNO in het rapport De feiten over energiearmoede in Nederland is er sprake van ’energiearmoede’ als huishoudens een laag inkomen hebben in combinatie met hoge energielasten of een slecht geïsoleerde woning. Dat geldt voor 550.000 huishoudens, 7% van de bevolking. \n\nDe gemiddelde Nederlander besteedt 5% van zijn maandinkomen aan energie, gezinnen in energiearmoede 13-20%. Driekwart van de 550.000 huishoudens in energiearmoede huren bij woningcorporaties. 12% huurt particulier, en 13% heeft een koopwoning.\n\nHet onderzoek is een vervolg op een eerder verschenen TNO-studie. In tegenstelling tot wat vaak wordt aangenomen doet het probleem zich volgens TNO met name voor buiten de Randstad. De drie noordelijke provincies zijn zwaar oververtegenwoordigd, en ook enkele gemeenten in Twente, Limburg en Zeeland scoren beroerd.\n\nVolgens Peter Mulder, hoofdauteur van de studie, is het om beter zicht te krijgen op energiearmoede niet alleen van belang naar de betaalbaarheid van de energierekening te kijken, maar ook naar de kwaliteit van de woning en in hoeverre de bewoners in staat zijn die te verduurzamen. Vaak is dat niet het geval: huurders hebben zelf geen zeggenschap over hun woning. Ook is er een grote groep mensen die weliswaar niet in armoede leeft, maar wel dusdanig hoge maandlasten heeft dat investeren in verduurzaming van een, zoals TNO het noemt, ’energieslurpende koopwoning’ er niet meer vanaf kan.\n\nMulder: „Opgeteld gaat het om bijna de helft van de bevolking, namelijk 48%. Een groot deel van hen heeft op dit moment geen probleem met het betalen van hun energierekening. Maar als de gasprijs verder gaat stijgen, zal een deel van de huishoudens uit deze groep alsnog een betalingsprobleem krijgen.”\n\nExtreem\n\nDe gasprijs zit extreem in de lift en is verdrievoudigd door grote tekorten op de Europese markt. TNO ziet op termijn een oplossing in de verduurzaming van huizen met ’gericht’ beleid. „Daarmee bestrijden we deze energiearmoede en helpen we de energietransitie op gang.” In 2019 constateerde het Planbureau voor de Leefomgeving ook al dat 900.000 huishoudens het risico lopen de energienota op termijn niet meer te kunnen ophoesten.\n\nVooral in het Noorden is de situatie slecht","intensity":0,"negativity":1,"cluster_id":16,"similar_texts":"text502"},{"id":"131","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=f31339c8e97338a18b8e#/pages/1","title":"TNO: energiearmoede dreigt","text":"TNO: energiearmoede dreigt\n\nAmsterdam Voor ruim een half miljoen Nederlandse huishoudens wordt het betalen van de energierekening een steeds groter probleem.\n\nDe gasprijs die in recordtempo stijgt plus het onvermogen bij ongeveer de helft van de bevolking om hun woonhuis beter te isoleren doen onderzoeksinstelling TNO zelfs vrezen dat die groep de komende tijd alleen maar zal groeien. \n\nTNO meldt dit in het rapport De feiten over energiearmoede in Nederland, waarin wordt berekend dat bij zo’n 550.000 Nederlandse huishoudens sprake is van ’energiearmoede’. Vooral in het noordoosten van het land is de energienota een probleem volgens de onderzoeksinstelling.\n\nDe gemiddelde Nederlander besteedt 5% van zijn maandinkomen aan energie, voor gezinnen in energiearmoede is dat 13-20%.\n\nBetaalbaarheid\n\nPagina T23","intensity":0,"negativity":0,"cluster_id":16,"similar_texts":"text188"},{"id":"132","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=1cc871245cfff46a7f4e#/pages/22-23","title":"Topman na drie maanden al weg bij zuivelreus","text":"Topman na drie maanden al weg bij zuivelreus\n\nFrieslandCampina\n\nDe onrust tussen de leden en de top bij FrieslandCampina heeft nu ook de kop gekost van bestuursvoorzitter Erwin Wunnekink. De topman heeft woensdag zijn functie neergelegd bij de zuivelcoöperatie. Hij is daarmee het tweede bestuurslid dat in korte tijd opstapt. Wunnekink heeft zijn functie maar drie maanden uitgevoerd. „De onrust, versplintering en verdeeldheid die je ziet in de samenleving en ook in de landbouwsector, nemen we ook mee binnen FrieslandCampina”, aldus Wunnekink.","intensity":0,"negativity":0,"cluster_id":15,"similar_texts":"text588"},{"id":"133","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/15/2","title":"Transavia onderzoekt nieuwe thuisbasis in Brussel","text":"### Luchthaven\n\nTransavia Nederland wil ook vanaf Brussel Zaventem vliegreizen gaan aanbieden voor vakantiegangers. Mede door de onzekerheid rond Lelystad Airport komt Brussel weer in beeld als thuisbasis, naast Schiphol en Eindhoven, zegt topman Marcel de Nooijer in een gesprek met Het Financieele Dagblad. \"We willen de komende jaren wel verder kunnen groeien.\" Deze beslissing heeft geen directe relatie met het omstreden besluit van Schiphol om het havengeld te verhogen met 40 procent, zegt De Nooijer, al noemt hij dat wel 'wrang en unfair'. \"We gaan bijna 20 miljoen euro meer betalen ten opzichte van 2019. Dit zie je op geen enkele andere luchthaven. Schiphol is onze thuisbasis, maar niet tegen elke prijs.\"","intensity":0,"negativity":0,"cluster_id":67,"similar_texts":"text705"},{"id":"134","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=59d7137a50ade679f9ed#/pages/22-23","title":"Transavia wil vliegen vanaf Brussel","text":"Transavia wil vliegen vanaf Brussel\n\nTransavia wil naar Brussel.\n\nfoto ANP/HH\n\ndoor Yteke de Jong \n\nen Koen Nederhof\n\nSchiphol Vakantievlieger Transavia wil onderzoeken of zij volgend jaar zomer een basis kan openen op Brussels Airport. Dat zegt topman Marcel de Nooijer in gesprek met De Telegraaf.\n\nDaarmee probeert de KLM-dochter opnieuw de stap te zetten; de eerder geplande uitbreiding ging vorig jaar niet door in verband met de coronacrisis. „Op Schiphol zijn geen nieuwe start-en landingsslots te krijgen. Er zijn weinig luchtvaartmaatschappijen vertrokken of failliet gegaan. Omdat er nog geen zicht is op de opening van Lelystad Airport, kijken we of Brussel een optie voor ons kan zijn. Daar is ruimte”, zegt De Nooijer.\n\nHij vervolgt: „We onderzoeken nu of we gaan vliegen en hoe we dit gaan doen als het zover komt.” De nieuwe stap zou op zijn vroegst in de zomer van 2022 gezet kunnen worden. De Belgische luchthaven is vooral het domein van de Duitse Lufthansa-groep, die ook flink gesneden heeft door corona.\n\nHet nieuwe kabinet moet een besluit nemen over de opening van Lelystad Airport. Het vorige kabinet liet dat na, onder meer door tegenstand van coalitiepartners CU en D66. De Transavia-topman verwacht dat vliegen weer terugkomt. „Mensen willen mobiliteit, dat laten ze zich niet afpakken. We moeten natuurlijk wel zorgen dat we als sector verder verduurzamen. Bij ons zal dat in de vlootvernieuwing zitten, zodat er sprake is van minder CO2\\- en stikstofuitstoot.”\n\nHet herstel van Transavia wordt bedreigd door de plus in havengelden van 40%. Dit noemt De Nooijer ’wrang’. „We zijn pas net aan het herstel begonnen, terwijl Schiphol op een eigen vermogen van €3,6 miljard zit.”\n\n’Verduurzaming komt uit \n\nnieuwe vloot’","intensity":0,"negativity":0,"cluster_id":67,"similar_texts":"text544"},{"id":"135","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/2/5","title":"Trap na trap hielp tegen overvallers","text":"### Man ontkent zaak-Van Leer\n\nEric Oosterom  \n  \nRotterdam  \n  \nDe zitting in de Rotterdamse rechtbank is pas een paar minuten oud als de ogen van S. nat worden. ,,Ik héb het niet gedaan. Het is heel jammer dat ik hier nog steeds zit.''  \n  \nDe Amsterdammer - een opvallend iele verschijning van slechts 51 kilo - heeft een vermoeden wie het wél was, maar kan daar niets over zeggen. ,,Dan word ik gepakt.'' hij hoorde een straf van vier jaar cel tegen zich eisen.  \n  \nTerug naar 18 november. Het is pas 07.45 uur als de bel gaat bij Fred van Leer (45). De stylist, woonachtig in Rotterdam-West, kijkt op zijn camerasysteem en ziet een man met PostNL-kleding, inclusief grote doos, voor de deur staan. Het geeft Van Leer, die geen bestelling verwacht, een 'raar gevoel'. Toch doet hij open. Misschien dat het pakket voor zijn buren is?  \n  \nDe stylist, die op het punt staat om naar zijn werk te gaan, loopt het trappenhuis in. Daar ziet hij hoe de 'bezorger' één hand angstvallig in zijn jaszak houdt. Als het licht op de haardos van de bezorger schijnt, signaleert de stylist een 'goedkope synthetische pruik'. Foute boel.  \n  \nZodra de 'bezorger' binnen zijn bereik is, deelt Van Leer een trap uit. En opnieuw, en wéér. Ondertussen verschijnt een tweede man, eveneens met outfit van PostNL, in het trappenhuis. Hij - justitie denkt dat dit S. is - richt direct een wapen op Van Leer en schreeuwt dat ie 'm dood gaat schieten.  \n  \nTrappen: het is het enige dat door het hoofd van Van Leer schiet. ,,Ik dacht letterlijk: de dood of de gladiolen'', zal hij later aan de politie verklaren. ,,Ik trapte. Overal waar ik 'm kon raken. Ik voelde me krachtig, sterk. De paniek kwam pas later.''  \n  \nUiteindelijk valt de voorste bezorger naar achteren en die neemt de tweede man mee in zijn val. Laatstgenoemde roept dat zijn maat een wapen moet trekken. Tot een schietpartij komt het niet: de belagers rennen weg. In het trappenhuis blijven onder meer een schoen en een doorgeladen vuurwapen achter. Twee weken na de mislukte overval houdt de politie Amsterdammer S. aan. Zijn dna blijkt op de achtergebleven schoen te zitten. Op zijn telefoon vindt de recherche foto's van de stylist.\n\nBekende Nederlander\n\nVolgens de aanklager koos S. - een tweede verdachte is nooit aangehouden - de bekende Nederlander uit 'omdat daar waarschijnlijk geld te halen viel'. S. ontkent elke betrokkenheid: ten tijde van het incident zou hij hebben liggen slapen. De foto's op zijn telefoon kwamen volgens hem van Instagram, waar hij 'honderden' bekende Nederlanders volgt. ,,Hij is stylist, volgens mij. Hij zit bij Chantals Beauty Camper en doet iets met jurken. Ik ben leergierig en wil van alles wat weten. Ik vind hem ook grappig. Dat 'dag schááát', bijvoorbeeld.''  \n  \nVan Leer zelf hoorde het gisteren allemaal niet aan: hij heeft nog altijd last van het incident en is om die reden thuisgebleven.","intensity":0,"negativity":2,"cluster_id":45,"similar_texts":"text358"},{"id":"136","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=2bc4acc28a896b09d2df#/pages/32","title":"UEFA roept FIFA op te stoppen met WK-plan","text":"UEFA roept FIFA op te stoppen met WK-plan\n\nDe Europese voetbalbond UEFA heeft in een verklaring de wereldvoetbalbond FIFA opgeroepen om te stoppen met het onderzoek naar de mogelijke invoering van een tweejaarlijks WK. De UEFA wil in plaats daarvan dat de FIFA met alle betrokken partijen een „oprecht overleg” aangaat over de hervorming van de internationale wedstrijdkalender.\n\nDe FIFA laat momenteel een haalbaarheidsstudie uitvoeren naar een WK om de twee jaar in plaats van de huidige vierjaarlijkse cyclus. De UEFA wil er echter niets van weten. Volgens de voetbalunie daalt de waarde van een WK eens in de twee jaar sterk, raken de spelers nog meer overbelast en gaat het vrouwenvoetbal lijden onder de jaarlijkse grote titeltoernooien bij de mannen.","intensity":1,"negativity":0,"cluster_id":3,"similar_texts":"text108"},{"id":"137","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/22/4","title":"Uefa verdubbelt prijzengeld vrouwen","text":"VoetbalDe Europese voetbalbond Uefa heeft het prijzengeld voor het EK voor vrouwen, volgend jaar in Engeland, verhoogd naar 16 miljoen euro. Dat is een verdubbeling ten opzichte van het EK van 2017 in Nederland. Een deel is startgeld voor de deelnemende landen, het andere deel is een prestatiebonus. Verder stelt de Uefa voor de clubs die speelsters afstaan aan de landenploegen nog eens 4,5 miljoen euro beschikbaar. De vergoedingen staan nog steeds in de schaduw van die bij de mannen. Voor het EK 2020 van afgelopen zomer was 371 miljoen euro aan prijzengeld beschikbaar. De clubs mochten nog eens 200 miljoen verdelen. Elk land kreeg een startbonus van 9,25 miljoen euro.","intensity":0,"negativity":0,"cluster_id":31,"similar_texts":"text78"},{"id":"138","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/6","title":"UEFA: 'Stop met WK-plan'","text":"De UEFA heeft in een verklaring de FIFA opgeroepen om te stoppen met het onderzoek naar de invoering van een tweejaarlijks WK. De Europese bond wil met alle betrokken partijen overleggen over de hervorming van de internationale wedstrijdkalender.","intensity":0,"negativity":0,"cluster_id":3,"similar_texts":"text195"},{"id":"139","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=742c3856ae639b48323f#/pages/32","title":"Van Gaal en Koeman op één veld","text":"Van Gaal en Koeman op één veld\n\nRonald Koeman Jr. (l.)\n\nVELSEN-ZUID Het gasthoofdtrainerschap van de bondscoach bij Telstar betekende ook dat Van Gaal weer eens samen met Ronald Koeman op het veld stond. Ronald Koeman junior welteverstaan. De zoon van de huidige Barcelona-trainer is de eerste keeper van Telstar. „Ik ken hem nog als een klein jongetje. In de tijd dat Ronald en ik in Barcelona samenwerkten, was hij nog een heel jong ventje. Nu tref ik hem als keeper. Hij heeft al een redelijke carrière achter de rug. Misschien speelt hij”, grapte Van Gaal.\n\nKoeman reageerde nonchalant op het weerzien met Van Gaal. „Vroeger zijn we redelijk omgegaan met Louis van Gaal en zijn vrouw. Dat is wel lang geleden, dus daar kan ik me niet zoveel meer van herinneren. Ik heb het er met mijn vader over gehad dat hij training kwam geven. Hij vond het ook leuk. Het moet alleen maar een extra boost geven voor de ploeg”, aldus de doelman, die er de humor niet zo van inzag dat Louis van Gaal en Ronald Koeman op één trainingsveld herenigd werden ondanks de fricties uit het verleden tussen de bondscoach en zijn vader. „Er wordt altijd zo benadrukt dat ze een hekel aan elkaar hebben. Er zijn wat dingen gebeurd volgens mij. Maar daar weet ik niet zoveel van.”","intensity":0,"negativity":0,"cluster_id":47,"similar_texts":"text672"},{"id":"140","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=6594cd75b4bcc244cf69#/pages/32","title":"Van Gaal-effect bij Telstar?","text":"Van Gaal-effect bij Telstar?\n\nLouis van Gaal geeft aanwijzingen tijdens de training van Telstar in het BUKO Stadion. \n\n❮❯\n\n’Door deze aandacht zullen de jongens misschien wel opgezweept worden’\n\nVELSEN-ZUID Als pensionado in Portugal zegde Louis van Gaal toe om één keer voor het goede doel hoofdtrainer te zijn van Telstar, een van zijn oude clubs. En zo zit bondscoach Van Gaal morgenavond op de bank bij Telstar-Jong AZ en verzorgde hij gisteren de training in het BUKO Stadion, het oude Sportpark Schoonenberg. Het was geen moment in Van Gaal opgekomen om de toezegging in te trekken, nadat hij aan zijn derde periode als bondscoach van het Nederlands elftal was begonnen. „Ik heb iets beloofd en dat kom ik na. Zo zit ik in elkaar.”\n\nHet begon allemaal met een brief van Telstar-voorzitter Pieter de Waard aan Louis en Truus van Gaal, die toen nog in Portugal verbleven en genoten van een rustig leven buiten de schijnwerpers. „In het begin dacht ik: ik schreeuw even ’koop deze loten en kom de wedstrijd verkloten’. Maar ja, dan word je bondscoach en krijgt het veel meer aandacht. Ik heb het gedaan om het goede doel (onder andere Spieren voor spieren, red.) te ondersteunen en omdat Telstar een oude ploeg van me is.”\n\nHet vaderlandse journaille was uitgelopen voor de woensdagochtendtraining van Telstar, die ook nog eens door een paar honderd supporters werd bezocht. Die telden vijf euro neer en voor de deur konden ze voor 12,13 euro een zogenaamde Louis van Gaal-sjaal kopen met een beeltenis van de bondscoach, allemaal voor het goede doel. Eerder was er al een loterij, waarbij 22.000 loten werden verkocht. De prijswinnaar, René van der Spek, mag assistent van Van Gaal zijn onder het motto ’koop deze loten en kom de wedstrijd verkloten’.\n\nDe spelers van Telstar waren onder de indruk van de opkomst bij de training. „Dit is ongekend. Normaal zijn er bij ons maar één of twee mensen op de training”, aldus aanvaller Gyliano van Velzen. Na een rustig begin, waarbij Van Gaal de kat uit de boom keek, liet hij zich toch nadrukkelijk horen op het trainingsveld. \n\n„Stop, stop, stoppen, zeg ik. Wat zeg ik nou? Jullie moeten een stationnetje overslaan. Zo maak je het spel sneller”, bulderde Van Gaal over het Velsense kunstgras.\n\nVolgens de bondscoach had hij zich ingehouden. „Ik heb tegen de spelers gezegd wat er wel goed ging. Maar veel ging er ook niet goed. Dat komt dan een beetje hard over”, aldus Van Gaal, die wel enige progressie zag op de oefensessie. „Er was de wil om het spel te verplaatsen. Daarvoor was het een beetje hottentottenvoetbal.”\n\nDe speler waar Van Gaal het meest mee bezig was, was Yassine Zakir, een 24-jarige creatieve middenvelder, die in de jeugd van FC Groningen en SC Cambuur speelde en tot voor kort een bestaan als loodgieter combineerde met zaalvoetbal bij ZVV White Stones uit Egmond. \n\nZakir was verguld met de extra aandacht van Van Gaal. „Ik kreeg complimentjes en goede tips. Het is een grote eer als je die krijgt van de grote Louis van Gaal”, aldus de Telstar-speler, die met een knoop in de maag naar de club was gereden ’s ochtends. „Je bent de hele week al zenuwachtig als je hoort dat Louis van Gaal komt. Het is een eer dat je zoiets mag meemaken. Toen hij binnenkwam zei hij tegen me dat hij wat wedstrijden van me had gezien en dat hij me een goede voetballer vond. Op het veld riep hij bij de eerste oefening meteen mijn naam en zei als grap: ’jij bent de beste’.”\n\nNet als bij Oranje de laatste keren lichtte Van Gaal al een tipje van de sluier op over de basisopstelling. „Yassine staat in de basis”, aldus de bondscoach, die daarbij met een lachje naar Andries Jonker keek. Zijn oude assistent bij FC Barcelona en Bayern München is degene die de opstelling gaat bepalen, ook al zit Van Gaal vrijdagavond op de bank. „Het was even terug naar hoe het was”, aldus Jonker. „Elke keer als we elkaar tegenkomen geeft het een gevoel van vertrouwelijkheid. Het klikt meteen weer”, aldus Jonker, die zijn 59e verjaardag vierde en nog even werd toegezongen door Louis van Gaal en het verzamelde journaille.\n\nVan Gaal erkende na afloop dat hij zich met het oog op Jonker minder had laten gelden dan hij bijvoorbeeld op het trainingsveld bij Oranje doet. \n\n„Omdat ik niet in het verhoudingenvlak wil treden van Andries Jonker en zijn spelers.”\n\nDe bondscoach keek ook nog even terug op zijn periode als speler bij Telstar in het seizoen 1977/1978, toen de Velsenaren roemloos laatste werden in de Eredivisie. Momenteel zitten De Witte Leeuwen ook niet in de sportief beste periode. Na slechts één zege in de eerste zeven speelronden staat Telstar op de achttiende plaats in de Keuken Kampioen Divisie. Van Gaal hoopt stiekem tegen Jong AZ toch op een klein Van Gaal-effect, zoals eerder bij Oranje te zien is geweest.\n\n„Nog mooier is als het invloed heeft op het resultaat van vrijdag. Maar dat zal niet gemakkelijk worden, want Jong AZ is de koploper. Maar door deze aandacht zullen de jongens misschien wel opgezweept worden.”\n\nBondscoach verzorgt de training: \n\n’Het was een beetje hottentottenvoetbal’","intensity":0,"negativity":0,"cluster_id":56,"similar_texts":"text735"},{"id":"141","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/3","title":"Verdachte aangehouden voor kunstroof Zaandam","text":"### Beeldende kunst\n\nEen 49-jarige Amsterdammer heeft zich bij de politie gemeld in verband met de mislukte kunstroof uit het Zaans Museum in Zaandam, halverwege vorige maand. De man is aangehouden op verdenking van betrokkenheid bij de poging een schilderij van Monet te stelen uit het museum nabij de Zaanse Schans. De politie doet nog onderzoek naar een tweede verdachte, maar geeft geen nadere informatie over de zaak.  \n  \nVolgens kunstdetective Arthur Brand is de verdachte Henk B. Hij stal in 2002 samen met Octave D. twee schilderijen uit het Van Gogh Museum in Amsterdam. Wie de andere dader in Zaandam zou zijn, weet de kunstdetective niet, zegt hij. Het gaat volgens hem in ieder geval niet om Octave D. Volgens Brand heeft een buitenlandse topcrimineel onlangs gevraagd naar gestolen kunst, om dat in te zetten als ruilmiddel voor strafvermindering. 'In het verleden is vaker gestolen kunst ingezet voor strafvermindering', aldus Brand. De oproep van de topcrimineel zou volgens Brand Henk B. ter ore kunnen zijn gekomen.  \n  \nBij de mislukte roof uit het Zaans Museum probeerden twee mannen op 15 augustus het schilderij De Voorzaan en de Westerhem van Monet te stelen. Onder meer door 'heldhaftig ingrijpen van bezoekers en personeel' mislukte de roof echter, aldus de politie.","intensity":0,"negativity":0,"cluster_id":68,"similar_texts":"text377"},{"id":"142","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/35/2","title":"Vitesse winnaar in knotsgek duel","text":"In Groningen was er 33 minuten niets aan de hand. De 'Trots van het Noorden' was beter, Vitesse creëerde nagenoeg niets. Maar na een sliding van Mike te Wierik stond de Euroborg ineens in brand. De verdediger raakte bij zijn glijpartij Vitessenaar Loïs Openda. Arbiter Lindhout gaf er na raadpleging van de VAR rood voor en het duel kantelde meteen.  \n  \nVoor Vitesse profiteerde Yann Gboho in blessuretijd. De huurling van Rennes, die de voorkeur kreeg boven Oussama Tannane, tikte in de drukte raak. Maar was de schade voor Groningen met de 0-1 al evident, twee minuten na de goal maakte Daniël van Kaam dom hands. Nog voor de pauze stond Groningen met negen man.  \n  \nDe aanhang van Groningen was furieus. Meteen na rust leverde dat een bombardement met bierglazen op Vitesse-doelman Markus Schubert op. Die werd door een glas geraakt en ging neer. Er ontstond volop commotie, waarna het duel tijdelijk werd onderbroken.  \n  \nNa een half uur werd het duel hervat. Vitesse worstelde met de negen man, maar bleef overeind.  \n  \nFC Groningen - Vitesse 0-1 (0-1) 45+3. Gboho 0-1.  \n  \nFC Groningen: Leeuwenburgh 6; El Hankouri 6, Te Wierik 4, Dammers 6, Kasanwirjo 6, Van Hintum 5 (90. Dankerlui -); Ngonge 5 (74. De Leeuw -), Suslov 6 (90. Abraham -), Van Kaam 4, Irandust 5 (46. Sverko 5); Strand Larsen 5 (75. Postema -).  \n  \nVitesse: Schubert 6; Hajek 6, Bazoer 6 (90. Oroz -), Rasmussen 6; Dasa 5,5, Bero 5,5 (63. Vroegh -), Tronstad 6 (46. Tannane 5), Gboho 6,5 (80. Huisman -), Wittek 5; Frederiksen 4, Openda 4 (81. Darfalou -). Scheidsrechter: Lindhout 5. Rood: 36. Te Wierik, 45+5. Van Kaam (FC Groningen). Geel: Bero, Tannane, Rasmussen (Vitesse).","intensity":0,"negativity":0,"cluster_id":55,"similar_texts":"text521"},{"id":"143","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/23/zuivelcooperatie-voorzitter-frieslandcampina-stapt-op-na-drie-maanden-a4059389#20210923-79820-302","title":"Voorzitter FrieslandCampina stapt op na drie maanden","text":"Het is onrustig in  het  FrieslandCampina bestuur. Deze maand stapten twee bestuursleden op, waaronder de voorzitter.,De voorzitter van zuivelcoöperatie FrieslandCampina, Erwin Wunnekink, stapt amper drie maanden na zijn benoeming alweer op. Wunnekink stopt bovendien bij de raad van commissarissen van het bedrijf. Dit maakte Wunnekink deze woensdag bekend tijdens de Centrale Vergadering Districtsraden.Wunnekinks vertrek is opvallend, omdat eerder deze maand Frans van den Hurk ook al stopte als bestuurslid bij het zuivelbedrijf. Van den Hurk stopte omdat hij zich te weinig herkende in het beleid van het bedrijf.De precieze reden van vertrek maakt Wunnekink niet bekend, maar in een korte uitleg die is gepubliceerd op de website van FrieslandCampina laat de voormalig voorzitter doorschemeren dat het onrustig is binnen het bedrijf. „Er is veel onrust in onze coöperatie en in de sector. Juist in deze tijd hebben we eenheid en daadkracht nodig. Ik wil met mijn vertrek bijdragen aan de verbetering van het draagvlak en herstel van vertrouwen in het bestuur.” Op welke onrust hij doelt, legt hij verder niet uit. Wunnekink volgde medio juni dit jaar Frans Keurentjes op. Keurentjes was bijna vijf jaar voorzitter van het bestuur van FrieslandCampina.2020 was een slecht jaar voor FrieslandCampina, een van de grootste zuivelproducenten ter wereld. De winst daalde dat jaar met bijna driekwart naar 79 miljoen euro. De omzet lag ruim 1 procent lager: 11,1 miljard euro. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":15,"similar_texts":"text187"},{"id":"144","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=7b1f4a176cbe24029a8f#/pages/28","title":"vrijdag","text":"vrijdag\n\ntelesport\n\npagina v2\n\nweer\n\npagina v8\n\nauto\n\npagina v9\n\npuzzel\n\npagina v10\n\neropuit\n\npagina v11\n\ncultuur\n\npagina v12\n\ntelevisie\n\npagina v14\n\nFOTO \n\nGetty images","intensity":0,"negativity":0,"cluster_id":33,"similar_texts":"text519"},{"id":"145","publisher":"NRC Handelsblad","date":"2021-09-23","url":"https://www.nrc.nl/nieuws/2021/09/22/waarom-heeft-het-chinese-evergrande-zon-impact-op-de-internationale-beurzen-en-vier-andere-vragen-a4059362#20210923-79820-101","title":"Waarom heeft het Chinese Evergrande zo’n impact op de internationale beurzen? En vier andere vragen","text":"Chinese vastgoedsector Een crisis ontluikt rond een van China’s grootste vastgoedbedrijven. In hoeverre is dat uniek voor de gigantische bouwsector?,Evergrande, een van de grootste vastgoedbedrijven van China, staat op omvallen. Het bedrijf torst een schuldenlast van maar liefst 255 miljard euro met zich mee. Hoe kon het bedrijf vrijwel ongemerkt zo’n astronomische schuld opbouwen? En heeft China nog meer lijken in de kast die straks naar buiten komen vallen? Vijf vragen over de ontluikende crisis rond Evergrande en de mogelijke impact daarvan.1 Waarom heeft wat er met Evergrande gebeurt zo’n invloed op de internationale beurzen?De Chinese bouwsector bepaalt voor een belangrijk deel de internationale vraag naar bijvoorbeeld koper, staal en aluminium. Maar liefst 5 tot 20 procent van de wereldwijde vraag naar grondstoffen voor de bouw wordt gedreven door de Chinese vastgoedsector. Alleen al het terugvallen van die vraag zou schadelijk zijn voor de wereldeconomie: de prijzen van grondstoffen zouden teruglopen, dat zou kunnen leiden tot deflatie en tot een rem op investeringen in veel sectoren van de economie.Niet alleen veel Chinese banken en financiële instellingen zitten in vastgoed. Dat geldt ook voor buitenlandse instellingen. Buitenlandse eigenaren bezitten zo’n 20 miljard dollar (17 miljard euro) aan obligaties Evergrande. Ze kunnen nauwelijks invloed uitoefenen op wat er in China gebeurt en zijn waarschijnlijk als eersten hun investeringen kwijt.De problemen rond Evergrande zijn vooral ontstaan omdat de Chinese economie niet meer zo hard groeit, waardoor het oude model van veel lenen, snel veel uitgeven en het geld ook snel en met winst terugverdienen, niet langer houdbaar is gebleken. Als China dat model niet soepel en zonder ongelukken weet te vervangen door een ander ontwikkelingsmodel, dan kan de Chinese economie gaan stagneren. Indien dat gebeurt, valt de groeimotor van de wereldeconomie stil.2 Hoe groot is de vastgoedmarkt in China ?Elk jaar begint China met de bouw van vijftien miljoen nieuwe woningen, zo meldde The Economist begin dit jaar. Dat is meer dan vijf keer zo veel als de Verenigde Staten en Europa samen. China’s economie drijft grotendeels op vastgoed. Naar schatting 25 tot 29 procent van de Chinese economie bestaat uit aan vastgoed gerelateerde activiteiten. In Nederland gaat het om 9 procent.Van de Chinese woningen staat naar schatting zo’n 20 procent leeg. Dat komt omdat ze veel worden aangeschaft om ermee te speculeren. Investeren in huizen levert meestal meer op dan investeren in aandelen, en zowel het bezit van vastgoed als de opbrengst van speculatie met huizen is vrijgesteld van belasting. In 2019 stegen de huizenprijzen nog met 10 procent per jaar. De prijzen stijgen nog steeds, maar vooral in de kleinere steden gaat dat nu veel minder snel dan voorheen. Woningen zijn daar in sommige gevallen zelfs onverkoopbaar geworden. Met hulp van de overheid kunnen bedrijven als Evergrande lange tijd overeind blijven3 Waarom gaat het juist nu zo mis? Evergrande heeft last van de stagnatie op de huizenmarkt. Dat komt vooral door een zwakke economie en een overaanbod aan vaak slecht gebouwde huizen in de kleinere steden. Dat zijn precies de huizen die Evergrande bouwt.Ook kwam de Chinese overheid met nieuwe, strenge regels die vastgoedbedrijven verplicht hun schuldenpositie terug te dringen. Dat is hard nodig. Het gaat speculatie tegen en brengt ook de grondprijs omlaag.De schuldenpositie van Evergrande is slecht. Het bedrijf leende geld om land mee aan te kopen. Het verkocht vervolgens vastgoed dat op dat land moest komen te staan nog voordat het gebouwd was, en het stak het verdiende geld weer in nieuwe projecten op velerlei gebied. Ook hamsterde het bedrijf grond in de hoop daar later, als de prijzen verder waren gestegen, op te kunnen bouwen. Prettig voor de lokale overheden, die de grond beheren en die door de verkoop ervan veel financiële armslag verkregen. Maar voor de gewone burgers werden door dat hamsteren de woningen zo goed als onbetaalbaar.Dat vindt de Chinese overheid een gevaarlijke ontwikkeling. Het kan leiden tot onvrede onder de bevolking. Daarnaast wordt zo de zeepbel op de woningmarkt alleen maar groter. Maar het plotseling doorprikken van de zeepbel brengt op korte termijn grote risico’s met zich mee.Vastgoedbedrijven komen door de nieuwe regelgeving moeilijker aan leningen. Ze moeten eerst hun schulden afbetalen. Vaak lukt dat niet. Ze kunnen ook hun aannemers niet meer betalen. Daardoor komt de bouw stil te liggen, nieuwe kopers durven geen geld meer te steken in appartementen die in eerste instantie alleen nog op papier bestaan.Evergrande heeft geprobeerd om aan geld te komen door bedrijfsonderdelen te verkopen en door de prijs van huizen omlaag te brengen. Ook probeerde het kleinere schuldeisers te betalen in bijvoorbeeld parkeerplaatsen en woningen in plaats van ze geld te geven.\n\nLees ook dit artikel: Als het Chinese Evergrande valt, kan het de internationale economie meeslepen in zijn val\n\n4 Is de rest van de Chinese vastgoedsector wel gezond?Nee, ook daar spelen grote problemen. De andere vastgoedbedrijven hebben in meerderheid een ongezonde schuldenpositie. Volgens investeringsbank UBS bevinden zo’n tien andere grote projectontwikkelaars zich in de gevarenzone. Evergrande is blijkens die informatie dus nog maar het tipje van de ijsberg.De problemen voor de andere vastgoedbedrijven zullen bovendien nog toenemen, mocht Evergrande inderdaad omvallen. Dan zullen de vastgoedprijzen in de hele sector waarschijnlijk verder onder druk komen te staan. Ook zal het publiek zijn vertrouwen in de sector verliezen. Chinese consumenten gingen er tot nu toe van uit dat huizen alleen maar duurder konden worden.Volgens een rapport van UBS van begin dit jaar hadden maar 5 van 52 grote vastgoedontwikkelaars recht op een ‘groene code’: dat zijn bedrijven die geen van de regels van de overheid op het gebied van leningen hebben overtreden. Evergrande was één van de acht vastgoedbedrijven met de code rood: het mocht dus niet meer lenen.China’s Centrale bank stelde in 2018 in een later uitgelekte brief dat bedrijven als Evergrande een risico vormen voor China’s financiële systeem. Evergrande had volgens de Centrale Bank op dat moment schulden bij 128 banken en bij 121 niet-bancaire instellingen.5 Hebben alleen vastgoedbedrijven onverantwoord hoge schulden? Het schuldenprobleem speelt al jaren in de gehele Chinese economie. Waar in de meeste westerse landen regelmatig sprake is van faillissementen van grote bedrijven, komen die in China vrijwel niet voor.Reden is de angst dat zo’n faillissement niet te beheersen effecten heeft op de economie en op de maatschappelijke stabiliteit. Terwijl de meeste andere landen eens in de zoveel tijd te kampen hebben met grote financieel-economische crises, wist China die tot nu toe te voorkomen.Dat lukte vooral doordat de overheid zo’n dominante rol speelt in de economie. De overheid kan aan veel knoppen draaien om de scherpe effecten van economische tegenslagen te verzachten. Zo kan Beijing de kredietverstrekking versoepelen als de overheid de economie wil stimuleren. Nadeel daarvan is dat bedrijven als Evergrande lange tijd overeind kunnen blijven, terwijl ze vrijwel ongecontroleerd schulden opbouwen.China wil nu af van de ongezonde situatie waarbij de economie vooral draait op export en op geleend geld. Vandaar dat de overheid de hele vastgoedsector, en eigenlijk alle privébedrijven, wil dwingen om hun schulden te saneren. Of dat kan lukken zonder grote delen van de economie onderuit te halen, is de vraag.\n\nLees ook dit artikel: Voor China is het gigantische Evergrande ‘too big to fail’\n\nEen versie van\n\ndit artikel\n\nverscheen ook in\n\nNRC Handelsblad\n\nvan 23 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 23 september 2021","intensity":0,"negativity":0,"cluster_id":4,"similar_texts":"text135"},{"id":"146","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/5/2","title":"Waarom wilde het kabinet destijds de verhuurderheffing, en waarom wil de Kamer ervanaf?","text":"### 4 Vragen - Verhuurderheffing\n\n1 Wat is de verhuurderheffing ook alweer ?\n\nDe verhuurderheffing is een in 2013 ingevoerde belasting op sociale huurwoningen. Preciezer gezegd: het is een taks voor wie meer dan vijftig huurwoningen bezit, waarvan de afzonderlijke huur niet hoger is dan 752,33 euro per maand. Dit bedrag is de zogeheten 'huurtoeslaggrens' - Nederlanders die per maand meer betalen aan kale huur plus servicekosten, hebben geen recht op huurtoeslag.  \n  \nIn praktijk treft de verhuurderheffing dus grotendeels de sociale huurwoningen van woningcorporaties. De Rotterdamse vastgoedmiljardair Aat van Herk, 'zakenprins' Bernhard van Oranje jr. en andere particuliere pandjesbazen betalen de belasting niet, omdat zij actief zijn in de vrije sector. Daar liggen de huren boven de 752,33 euro.\n\n2 Waarom werd de heffing ingevoerd?\n\nAntwoord 1: geld. De bodem van de schatkist was in zicht na de kredietcrisis en de eurocrisis, dus het 'bezuinigingskabinet' van VVD en PvdA kon wel een nieuwe inkomstenbron gebruiken. Dat lukte: in 2014 hoestten de corporaties 1,1 miljard euro op aan verhuurderheffing, vorig jaar bedroeg de opbrengst bijna 1,8 miljard euro.  \n  \nAntwoord 2 is ingewikkelder. De verhuurderheffing ontstond niet alleen tijdens de naweeën van de krediet- en eurocrisis, maar ook in een periode dat volkshuisvesters in een slechte reuk kwamen te staan. Vestia vergaloppeerde zich voor miljarden euro's aan windhandel met derivaten, Rochdale-baas Hubert Möllenkamp liet zich op kosten van zijn woningcorporatie rondrijden in een Maserati Quattroporte en belandde uiteindelijk zelfs in de cel voor witwassen, meineed en verduistering. En dan is het fiasco met de SS Rotterdam, het cruiseschip waaraan Woonbron honderden miljoenen euro's verjubelde, nog niet eens genoemd. Die volkshuisvesters konden wel een fiscaal jasje uitdoen, was het idee.  \n  \nDaar kwam bij dat Nederland zo ongeveer wereldkampioen sociale huur is. Zo'n 28 procent van de Nederlanders woont in een sociale huurwoning, waarmee ons land mondiaal gezien een buitenbeentje is.  \n  \nIn de ogen van de VVD was dit een misstand en de verhuurderheffing een middel om hier iets aan te doen. Om de verhuurderheffing op te kunnen brengen zouden woningcorporaties bijvoorbeeld de huren kunnen verhogen, en dit zou particulier huren of een koophuis relatief aantrekkelijker maken.\n\n3 En waarom wil men er weer vanaf?\n\nOmdat zo langzamerhand de communis opinio is ontstaan dat de verhuurderheffing meer nadelen dan voordelen heeft. Woningcorporaties waren altijd al mordicus tegen, maar inmiddels vinden zij ook veel wetenschappers en parlementariërs aan hun zijde.  \n  \nOnderzoekers van de Rijksuniversiteit Groningen concludeerden vijf jaar geleden al dat mensen met een laag inkomen de rekening betalen voor de verhuurderheffing. Elke euro die een volkshuisvester kwijt is aan de heffing, leidt tot een extra huurverhoging van 0,26 euro voor Nederlanders met een sociale huurwoning, berekenden zij. Bovendien houden woningcorporaties door de heffing minder geld over om in nieuwbouw te investeren.\n\n4 Zijn er nog andere bezwaren?\n\nJa, er ontstaat rechtsongelijkheid met particuliere verhuurders, die de belasting niet hoeven te betalen. Twee jaar geleden bleek uit een Kamerbrief van staatssecretaris van Financiën Menno Snel (D66) dat woningcorporaties dankzij de verhuurderheffing vaak meer - en soms wel tien keer meer - belasting betalen dan particuliere verhuurders.  \n  \nZo kan de kromme situatie ontstaan dat volkshuisvesters noodgedwongen panden moeten verkopen om de tering naar de nering te zetten, waarna particuliere pandjesbazen de voormalige sociale huurwoningen op de kop tikken en de huren fors verhogen. Dit allemaal vaak terwijl ze minder belasting betalen dan de volkshuisvesters.  \n  \n'Noem mij één land ter wereld, één land behalve Nederland, dat een speciale belasting heeft op betaalbare sociale huurwoningen', zei onafhankelijk Kamerlid Pieter Omtzigt woensdag tijdens de Algemene Politieke Beschouwingen. In de Tweede Kamer is een meerderheid inmiddels voor het afschaffen van de verhuurderheffing. Zelfs de VVD is bereid tot aanpassing. Al is afschaffing voor de liberalen nog een brug te ver.","intensity":0,"negativity":1,"cluster_id":20,"similar_texts":"text200"},{"id":"147","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/2/4","title":"Wolken","text":"Eerst droog en vooral in het zuiden soms zon. Vanuit het noorden komt bewolking en lichte regen. Het wordt 19 graden. Morgen blijft het bijna overal droog, met een mix van wolken en zon. pagina V13","intensity":0,"negativity":0,"cluster_id":23,"similar_texts":"text652"},{"id":"148","publisher":"De Telegraaf","date":"2021-09-24","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d70024095aa288fdbdc30c4ebd040cde/web/OPS/cciobjects.json&hash=16c3c5ad6c5519b21320#/pages/30-31","title":"Zaterdag exclusief interview met Lewis Hamilton","text":"Zaterdag exclusief interview met Lewis Hamilton\n\nLewis Hamilton \n\nSOTSJI Ook in aanloop naar de Grand Prix van Rusland domineren twee coureurs het gesprek van de dag: Max Verstappen en Lewis Hamilton. Zevenvoudig wereldkampioen Hamilton doet zaterdag in een exclusief interview met De Telegraaf zijn verhaal over de felle titelstrijd met de Nederlander.\n\nHet is na een eerder, uitgebreid gesprek in Baku de tweede keer dit seizoen dat de Mercedes-coureur zijn zegje doet in deze krant. Tijdens de algemene persconferentie op donderdag in Sotsji werd Hamilton overigens geconfronteerd met uitspraken van Red Bulls autosportbaas Helmut Marko. De Oostenrijker impliceerde tegenover het Duitse RTL dat Hamilton zijn nekpijn na de recente crash in Monza wat leek te overdrijven, aangezien hij een dag later al in New York aanwezig was bij het MET Gala. \n\n„Maar ik besteed niet zoveel aandacht aan de uitspraken van individuen”, reageerde Hamilton. „Het is vrij logisch dat je enig ongemak hebt, als er een auto op je hoofd terechtkomt… Ik heb niet gezegd dat ik doodging, hè. Ik was alleen dankbaar dat ik uit de auto stapte zonder ernstige verwondingen.”\n\nHamilton hoopt dat incidenten tussen hem en Verstappen dit jaar niet meer voor zullen komen. „Ik denk dat we hier sterker door worden en hiervan leren. We zijn allebei professionals. Ik weet hoe het is om te vechten voor je eerste titel en welke druk daarbij komt kijken. We moeten allemaal slim zijn en hard, maar fair blijven racen.”\n\nVerstappen diende Hamilton op zijn beurt van repliek, omdat de Brit leek te insinueren dat de Nederlander onder druk staat. „Ja, ik ben zo nerveus. Ik kan er niet van slapen. Het is vreselijk om voor de titel te vechten”, aldus een cynische Verstappen, om serieus te vervolgen: „Iedereen die ik ken, weet dat ik vrij relaxed ben in dit soort dingen. Het geeft juist een geweldig gevoel dat ik nu zo’n goede auto heb. Door dit soort uitspraken blijkt dat hij mij niet goed kent. Dat hoeft ook niet, ik hoef hem ook niet goed te kennen.”","intensity":0,"negativity":0,"cluster_id":34,"similar_texts":"text75"},{"id":"149","publisher":"Algemeen Dagblad","date":"2021-09-24","url":"https://krant.ad.nl/titles/algemeendagblad/7908/publications/26298/articles/1451606/6/2","title":"Zoon (12) wil vaccin en wint van vader in de rechtbank","text":"Een 12-jarige jongen uit Groningen mag van de rechter een coronavaccin krijgen, tegen de wil van zijn vader. De middelbare scholier wil veilig zijn oma bezoeken, die vanwege uitgezaaide longkanker op sterven ligt.   \n  \nSebastiaan Quekel  \n  \nGroningen  \n  \nDe jongen, die in de eerste klas van de middelbare school zit, is een groot voorstander van het vaccin en vroeg onlangs aan zijn ouders of hij een prik mocht halen. De moeder van de 12-jarige vindt het geen probleem, maar vader is radicaal tegen omdat hij niet weet wat de effecten zijn op lange termijn. Hij meent dat zijn oudste zoon zelf niet een zodanig risico loopt op een ziekte met blijvende gevolgen.  \n  \nOmdat de jongen het moeilijk vindt om erover te praten met zijn vader, vertelde hij zijn verhaal in een persoonlijk gesprek met de rechter. Dat gebeurde tijdens een zitting over een twist die zijn ouders en inmiddels ex-partners met elkaar hebben. Omdat de jongen zich niet gehoord voelde, vond de rechter dat hij een uitspraak moest doen.  \n  \nDe 12-jarige jongen wil veel van de tijd die zijn oma nog heeft met haar doorbrengen. Dat is niet mogelijk, omdat hij niet gevaccineerd is. Hij is bang dat hij zijn oma zal besmetten. Dit zal voor haar direct levensbedreigend zijn, verwacht hij.  \n  \nDe rechter stelt voorop dat kinderen wel degelijk corona kunnen krijgen en er ook ziek van kunnen worden, hoewel gemiddeld minder dan een volwassene.\n\nBijwerkingen\n\nHet is volgens de rechter 'begrijpelijk' dat de vader zich zorgen maakt over de risico's van vaccinatie. ,,Er is inderdaad een klein risico op ernstige bijwerkingen, zoals de door de vader bedoelde ontsteking van het hartzakje of de hartspier. Maar de door de vader ervaren risico's op de lange termijn missen iedere feitelijke grondslag'', oordeelt de rechter. ,,Er zijn op dit moment, op grond van de huidige wetenschappelijke inzichten, geen denkbare risico's op de lange termijn die overeenkomen met de door de vader ervaren zorgen.''","intensity":0,"negativity":0,"cluster_id":37,"similar_texts":"text413"},{"id":"150","publisher":"De Volkskrant","date":"2021-09-24","url":"https://krant.volkskrant.nl/titles/volkskrant/7929/publications/1368/articles/1451603/7/1","title":"Zwanger? Voorzichtig met paracetamol","text":"### Bijwerkingen\n\nZwangere vrouwen moeten terughoudend zijn met het gebruik van paracetamol. Er zijn steeds meer aanwijzingen dat paracetamol de ontwikkeling van het ongeboren kind kan schaden, vooral als aanstaande moeders de pijnstiller langer dan twee weken slikken. Dat schrijft een groep van 91 artsen en wetenschappers uit de hele wereld donderdag in het vakblad Nature Reviews Endocrinology. Zij analyseerden al het onderzoek van de afgelopen 25 jaar en concluderen dat langdurig gebruik van paracetamol mogelijk een twee keer zo grote kans geeft op neurologische ontwikkelingsstoornissen, met sterkste aanwijzingen voor adhd. Meisjes lijken eerder in de puberteit te komen als hun moeder tijdens de zwangerschap vaak paracetamol heeft geslikt, jongens lopen meer risico op genitale afwijkingen (onder andere niet ingedaalde zaadballen) en (daardoor) op vruchtbaarheidsproblemen.  \n  \nBij incidenteel gebruik lijken de mogelijke risico's beperkt, benadrukt de Deense onderzoeksleider David Kristensen. Maar wereldwijd slikt de helft van de vrouwen paracetamol tijdens de zwangerschap. Door dat massale gebruik kan een heel klein risico toch bij een aanzienlijk aantal kinderen problemen veroorzaken, zei hij. Over het algemeen zijn zwangere vrouwen terughoudend met het gebruik van medicijnen, maar paracetamol wordt vaak achteloos gebruikt, zonder belangrijke medische aanleiding, aldus Kristensen. Het idee bestaat kennelijk dat de risico's van het middel verwaarloosbaar zijn. 'Wij willen vrouwen niet verontrusten, maar ze moeten zich realiseren dat paracetamol een medicijn is, met mogelijke bijwerkingen. Dát is onze belangrijkste boodschap: stop en denk na.'\n\nLangdurig gebruik\n\nIn de Nederlandse bijsluiter van paracetamol staat dat er geen overtuigend bewijs is voor schadelijke effecten maar dat zwangeren het middel zo kort mogelijk, in een zo laag mogelijke dosering moeten gebruiken. Op de vraag of er een ondergrens is, een veilige dosis, moeten de onderzoekers het antwoord schuldig blijven. Dat heeft te maken met de manco's van veel studies, die elkaar bovendien tegenspreken. Vaak moesten vrouwen achteraf aangeven hoeveel paracetamol ze hadden gebruikt, met kans op onzorgvuldigheden.  \n  \nDe laatste jaren wordt er preciezer gemeten en neemt het bewijs toe, zei hoogleraar epidemiologie Shanna Swan tijdens de persconferentie. Zo is in recente studies na de geboorte de hoeveelheid paracetamol gemeten in navelstrengbloed of in het vruchtwater. 'Wat we vinden is vrij consistent, in alle typen onderzoek. Het lijkt erop dat we die risico's eerder hebben onderschat.' Er blijkt sprake van een samenhang tussen dosis en gevolg: de risico's voor het kind in het latere leven nemen toe naarmate hun moeders meer paracetamol hebben gebruikt. Langdurig gebruik (langer dan twee weken) lijkt vooral schadelijk vanaf het einde van het eerste trimester (drie maanden zwangerschap).  \n  \nDirecteur Agnes Kant van bijwerkingencentrum Lareb vindt het pleidooi voor voorzichtig gebruik terecht. 'We weten inderdaad nog niet precies hoe veilig paracetamol tijdens de zwangerschap is.' Maar Kant zet wel vraagtekens bij de bewijskracht van het onderzoek. De afwijkingen bij de kinderen hoeven niet per se het gevolg te zijn van paracetamolgebruik, maar kunnen ook verband houden met de klachten of ziekten waarvoor de zwangere vrouwen dat middel gebruiken. Ook met andere mogelijke oorzaken moet rekening worden gehouden, zegt ze. Bovendien moet precies vast wordengelegd wanneer, in welke dosis en hoelang paracetamol wordt gebruikt, aldus Kant. Die gedetailleerde informatie ontbreekt nog.  \n  \nDe wetenschappers erkennen dat het onderzoek nog beperkingen kent, maar vinden dat ze, ondanks onzekerheden, in actie moeten komen. Er zijn genoeg alarmerende signalen, schrijven ze: 'Niets doen kan serieuze gevolgen hebben.' Het wordt steeds duidelijker, staat in hun artikel, dat paracetamol, dat door de placenta heendringt, de hormoonhuishouding van het ongeboren kind kan verstoren, met uiteenlopende gevolgen. 'Laten we niet wachten op het definitieve bewijs dat een bepaalde stof kinderen schade toebrengt.'  \n  \nEr is echter geen alternatief. Het gebruik van ontstekingsremmers zoals ibuprofen wordt, vooral in de laatste fase van de zwangerschap, afgeraden omdat er een verband is aangetoond met onder meer een tekort aan vruchtwater. Het is onverstandig om pijn en koorts tijdens de zwangerschap niet aan te pakken, omdat ook daarmee risico's kunnen ontstaan voor het ongeboren kind, benadrukt Kant. 'Het is zoeken naar een balans', erkennen de onderzoekers. Als een pijnstillend of koortsverlagend middel echt nodig is blijft paracetamol, mits voorzichtig gebruikt, de veiligste keus, meent Kant.  \n  \nHet College ter Beoordeling van Geneesmiddelen (CBG) laat weten de veiligheid van alle geneesmiddelen voortdurend in de gaten te houden. De nieuwe studies waarnaar de groep onderzoekers verwijzen, worden nu samen met het Europees Medicijnagentschap beoordeeld. CBG-voorzitter Ton de Boer schrijft in een reactie dat zwangere vrouwen het gebruik van paracetamol altijd moeten afwegen tegen de ernst van de klachten. Ze moeten het middel alleen gebruiken als het echt nodig is, zo kort mogelijk en in de laagst mogelijke dosering, aldus De Boer. De groep internationale wetenschappers roept op tot extra onderzoek. Bijwerkingencentrum Lareb doet, onder de naam Moeders voor Morgen, onderzoek naar geneesmiddelengebruik tijdens de zwangerschap. In de onderzoeksgroep slikt eenderde van de zwangere vrouwen af en toe paracetamol.","intensity":0,"negativity":1,"cluster_id":22,"similar_texts":"text21"}]
