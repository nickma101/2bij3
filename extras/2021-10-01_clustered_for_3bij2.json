[{"id":"1","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/miljoenenboete-voor-samsung-voor-beinvloeden-marktprijzen-televisies-a4060172#20210930-79833-302","title":"  Miljoenenboete voor Samsung voor beïnvloeden marktprijzen televisies","text":"Prijsbeïnvloeding Elektronicabedrijf Samsung heeft volgens de Autoriteit Consument en Markt de concurrentie verstoord, wat „leidde tot hogere prijzen voor consumenten”.,Elektronicabedrijf Samsung krijgt in Nederland een boete van 39 miljoen euro voor het opdrijven van online verkoopprijzen van televisies. Dat meldt de Autoriteit Consument en Markt. Volgens de ACM is Samsung tussen 2013 en 2018 regelmatig „te ver” gegaan door detailhandelaren te informeren over „prijsvoornemens van concurrerende detailhandelaren”. Het bedrijf heeft op die manier de concurrentie verstoord, wat „leidde tot hogere prijzen voor consumenten”.Samsung heeft verkeerd gehandeld in de omgang met zeven winkeliers die televisies van het bedrijf aanbieden, concludeert de ACM. Als Samsung het bedrag dat een detailhandelaar vroeg voor een televisie te laag vond, nam het bedrijf direct contact op om een hogere prijs te ‘adviseren’. Dat blijkt uit Whatsapp- en mailberichten die de ACM heeft ingezien. Een prijs adviseren is toegestaan, maar de organisatie maakt uit de berichten op dat de prijsadviezen van Samsungmedewerkers niet geheel vrijblijvend waren. Samsung suggereerde namelijk tegenover de handelaren dat dezelfde prijsadviezen aan concurrenten waren voorgesteld: „alle andere partnerpartijen zijn geadviseerd”.Detailhandelaren gaven vaak gehoor aan de adviezen van Samsung. „Done, over 15 minuten zichtbaar”, schreef volgens de ACM een van de winkeliers. Omgekeerd attendeerden winkeliers Samsung erop als ze concurrenten lagere prijzen zagen hanteren. Samsungmedewerkers antwoordden bijvoorbeeld met „Pff. Ga er weer achteraan.” of „Geadviseerd”.Juridische vervolgstappenDe boete van 39 miljoen is één van de hoogste boetes die de ACM tot nu toe uitdeelde. In 2017 kreeg NS een boete van 40,9 miljoen, wegens misbruik van zijn machtspositie bij een aanbesteding in het Limburgse openbaar vervoer. In juni bepaalde het College van Beroep voor het bedrijfsleven dat de boete onrechtmatig was, omdat de ACM het besluit niet voldoende had onderbouwd.Ook Samsung gaat juridische vervolgstappen nemen „om het besluit van de ACM aan te vechten”, laat het bedrijf weten. Samsung is „teleurgesteld” over de boete, omdat de mededingingsregels volgens het bedrijf niet zijn geschonden.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":49,"similar_texts":"text695"},{"id":"2","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/29/met-hogere-lonen-de-krapte-oplossen-dat-is-het-slechtste-wat-je-kunt-verzinnen-a4060162#20210930-79833-101","title":"'Een loonsverhoging? Laat mensen liever meer uren werken'","text":"Om personeelstekorten te verhelpen, moeten mensen meer uren werken, vindt werkgeversbaas Raymond Puts. „Met een loonsverhoging los je dit probleem niet op.”,Vooral wat er níét staat, valt op. Dertig pagina’s heeft werkgeversvereniging AWVN volgeschreven over hoe werkgevers en de overheid de personeelskrapte kunnen bestrijden. Maar de mogelijkheid de lonen te verhogen, noemt ze niet één keer.Ook in dit interview is werkgeversbaas Raymond Puts, directeur van AWVN, duidelijk: hij wil het daar niet te lang over hebben. „De lonen verhogen als middel om de krapte op te lossen, is echt het slechtste wat je kunt verzinnen”, zegt hij. „Het klinkt misschien aantrekkelijk als iedereen 10 procent meer verdient, maar daarmee heb je in Nederland niet opeens 10 procent meer mensen op de werkvloer.”De personeelstekorten zijn historisch groot. Onlangs noemde Zakaria Boufangacha, vicevoorzitter van vakbond FNV, de achterblijvende loongroei als belangrijke oorzaak. Daarmee hebben sectoren als horeca en detailhandel zichzelf onaantrekkelijk gemaakt voor personeel. „Het is voor mij evident dat werkgevers dit probleem zelf hebben veroorzaakt”, zei hij in NRC.Deze donderdag publiceert de AWVN, die werkgevers adviseert bij cao-onderhandelingen en personeelsbeleid, een visie op de arbeidskrapte. Ook houdt de vereniging haar jaarcongres in de oude Verkadefabriek in Den Bosch. In de Malietoren in Den Haag, boven het kantoor van zustervereniging VNO-NCW, vertelt Puts hoe Nederland volgens hem de personeelstekorten te lijf moet gaan.Boufangacha zat er in ieder geval naast, vindt Puts. „Nog los van de vraag of zijn berekeningen kloppen: ik kan er tien sectoren naast zetten waarin de loonontwikkeling prima is geweest en waarin ze dezelfde krapte ervaren. Kijk maar naar de ict, de financiële wereld, de techniek, de bouw.”CBS-cijfers lijken het punt van Boufangacha te ondersteunen. In horeca en handel gaat een krimpend deel van het verdiende geld naar werknemers. De zogeheten arbeidsinkomensquote is er opvallend hard gedaald.Hebben zij zich daarmee onaantrekkelijk gemaakt voor personeel?„De vraag is ook: hoeveel ruimte heeft een sector voor loonsverhoging? Daarnaast: kijk naar afgelopen jaar. Er zijn alsnog gemiddelde cao-loonstijgingen van bijna 2 procent afgesproken. Dus zelfs in een crisisperiode stijgen de lonen door.”\n\nCV Werkgeversbaas\n\nRaymond Puts (1967, Waalre) is sinds begin vorig jaar directeur van AWVN, een werkgeversorganisatie die adviseert over cao-onderhandelingen en personeelsbeleid.\n\nEerder werkte Puts in de uitzendbranche. Na leidinggevende functies bij uitzendbureau Start People, werd hij in 2010 directeur van uitzendbedrijf Unique. Vervolgens leidde hij het moederbedrijf van beide uitzendbureaus: USG People Nederland. Puts heeft bedrijfskunde gestudeerd en woont in Hilversum.\n\nHet punt van de vakbond is: dat is niet bijster veel.„Dan blijf ik bij mijn punt: welke ruimte zit er in de sector? De lonen met 10 procent laten stijgen is prima, maar weet je dan ook een productiviteitsstijging van 10 procent te halen? Het moet toch ergens vandaan komen.”Misschien is het verdienmodel van sommige bedrijven gebouwd op te lage lonen. Moet bijvoorbeeld een biertje niet duurder worden, zodat cafés hogere lonen kunnen betalen?„Dan komen we in een opwaartse spiraal terecht. We kunnen de prijzen verhogen, dat veroorzaakt inflatie, dan moeten de lonen weer verder omhoog... Daar wil je weg van blijven.„Onze grootste uitdaging blijft dat er te weinig mensen zijn om al het werk te doen. Met een loonsverhoging verleid je mensen slechts om van de ene naar de andere baan te gaan. Daarmee los je het probleem niet op.”Hoe is het personeelstekort dan wel op te lossen?„Mensen die nu nog langs de kant staan, moeten we erbij zien te halen. Tegelijk moeten werknemers meer uren gaan werken. Ook moeten we mensen niet te snel laten uitstromen. Met de tijdelijke vroegpensioenregeling, die op 1 januari is ingevoerd, dreigen we dat nu juist wel te doen.”Wat is er mis met die vroegpensioenregeling?„Op zichzelf is het een prima regeling, voor mensen die niet in staat zijn om hun zware werk vol te houden tot de pensioenleeftijd. Werkgevers en vakbonden kunnen in de cao bepalen wie hiervoor in aanmerking komen. Maar als je niet uitkijkt, wordt die groep veel te groot. En dat is vanuit arbeidsmarktperspectief niet verstandig. Voor iedere medewerker die eerder uitstroomt, moeten we iemand zien te vinden. We kunnen beter voorkómen dat werknemers vroegpensioen nodig hebben, met maatregelen om mensen normaal en gezond hun pensioen te laten halen.”En meer uren werken, hoe zou dat er uit moeten zien? „We hebben een hoge parttimegraad in Nederland. Het wordt nog maar moeilijk geaccepteerd als er twee mensen in hetzelfde gezin fulltime werken. Daar hebben werkgevers ook een verantwoordelijkheid. Zij moeten hun personeel in staat stellen flexibeler met hun uren om te gaan. En het helpt ook niet mee dat je er netto nauwelijks iets aan over houdt als je een paar uur meer gaat werken.”\n\nLees ook dit interview met FNV-vicevoorzitter Zakaria Boufangacha: ‘We moeten niet proberen alle banen in stand te houden’\n\nWaarom zouden mensen meer uren moeten werken? Is economische groei belangrijker dan een fijne werk-privébalans?„Ik denk niet dat je die tegen elkaar kunt wegstrepen. Integendeel: als je een rem zet op je economische groei, zet je uiteindelijk een rem op je welzijnsgroei. Dan komt er bij de overheid minder aan belastingen binnen. En dan kunnen we de gestegen zorgkosten niet meer betalen, de investeringen in verduurzaming, de salarissen van mensen bij de overheid, politie, in het onderwijs.”Veel deeltijdwerkers, onder meer in de zorg, ervaren een hoge werkdruk. Moet je dat niet eerst oplossen, zodat een langere werkweek draaglijker wordt?„Dat is een kip-eivraag. Als mensen meer uren gaan werken, zal de werkdruk waarschijnlijk dalen. Daarom vind ik het voorstel van vakbond CNV voor een dertigurige werkweek ook geen goed idee. Uiteindelijk moet er evenveel werk gedaan worden, maar dan in minder uren.„Natuurlijk moeten werkgevers en werknemers wel goed kijken hoe je werk combineert met verantwoordelijkheden thuis. Eén van de grote winsten van afgelopen anderhalf jaar vind ik dat we door hybride werken taken veel beter kunnen combineren. Dat biedt veel hoop.”Zouden werkgeversverenigingen dan ook op de barricades moeten staan voor ruimhartiger verlofregelingen of betere kinderopvang?„Dat doen we ook.”Zijn jullie actief aan het lobbyen?„We vinden niet zozeer dat het verlof vele malen groter moet worden. Wel dat er één soort verlof moet komen dat je flexibel kunt inzetten – als ouderschapsverlof of zorgverlof. Zorg dat je de werknemer daarin ruimte geeft.”Werkgevers met vacatures kunnen zich volgens de AWVN ook richten op de een miljoen mensen die het CBS het ‘onbenut arbeidspotentieel’ noemt. Dat zijn: de officiële werklozen die actief naar werk zoeken én direct beschikbaar zijn (iets meer dan 300.000); mensen zonder baan die daar net buiten vallen, omdat ze niet actief naar werk zoeken óf niet direct beschikbaar zijn (zo’n 380.000); en deeltijdwerkers die direct meer uren zouden willen en kunnen werken (ruim 350.000).Volgens de AWVN is het goed mogelijk meer mensen met een migratieachtergrond en mensen met een handicap aan het werk te helpen. Deze groepen hebben, ondanks de krapte, vaak nog moeite een baan te vinden. Wat kan helpen, zegt Puts, is als werkgevers zich veel meer richten op de vaardigheden die een sollicitant bezit in plaats van op de functies op zijn of haar cv. Er zijn al experimenten met een ‘skills-paspoort’. „Van iemand die in de bagagekelder op Schiphol werkt, kun je zeggen: die heeft alleen maar koffers gesleept. Maar misschien is hij óók heel stipt, secuur en betrouwbaar.”Voor een deel moeten werkgevers zich ook gewoon over hun vooroordelen heen zetten. Puts: „Als je hier eenmaal aan begint, zie je vaak dat barrières die je dacht tegen te komen, er helemaal niet zijn.”Moet Nederland ook bedenken welke ‘slechte’ banen dit land prima kan missen? FNV’er Boufangacha noemde de vele flexbanen op Schiphol en in distributiecentra.„Hij noemde het ‘pulpbanen’. Dat vind ik wel een hele negatieve benaming van wat daar gebeurt. Ik denk dat we heel blij moeten zijn met de werkgelegenheid die we in dit land organiseren. Dat je daar eenvoudigweg de schaar in kunt zetten, vind ik echt een verkeerde voorstelling van zaken.”Door strengere arbeidsvoorwaarden op te leggen, kan de overheid laagwaardige, slechtbetalende banen laten verdwijnen, zeggen ook sommige wetenschappers. Een hoger minimumloon bijvoorbeeld.„Maar wat doe je dan als die banen verdwijnen, bijvoorbeeld in de horeca? Dit werkt alleen als deze ondernemers in staat zijn dat werk te automatiseren. Mensen willen nog steeds in een restaurant zitten en bediend worden.”\n\nLees ook dit interview met de Amerikaanse hoogleraar David Autor: ‘Blijven er genoeg banen voor de middenklasse? Daar ben ik erg bezorgd over’\n\nVindt de markt niet vanzelf een oplossing? Je dwingt zo tot innovatie. Nu al kun je in veel cafés bestellen via QR-codes.„Ik hoor van horecaondernemers dat zo’n QR-code op tafel een mooie innovatie is, maar je hebt nog steeds iemand nodig die je drankjes brengt. Je kunt zeggen: daar gaan we ook innoveren, maar hoe dan? Nog los van de vraag of al die bedrijven na de coronacrisis het geld hebben om hierin te investeren.„Rationeel kan ik dit volledig begrijpen. Het is een interessant experiment, ik vind het alleen wel een link experiment. Je zet je banenmotor en je economie op het spel.”Wat is dan het gevaar?„Onderschat niet hoeveel mensen er werken in de horeca en logistiek. Over die banen heb je het nu. Je kunt wel zeggen dat hun baan mag verdwijnen, maar waar moeten zij dan gaan werken? Wat is het alternatief voor een magazijnmedewerker? Dat is een soortgelijke baan op een soortgelijk opleidingsniveau. Die baan is dan óók verdwenen.„En veel horecaondernemers en winkeleigenaren zullen moeten stoppen als arbeid te duur wordt, bijvoorbeeld door een hoger minimumloon. Dan heeft dat consequenties voor de leefbaarheid van steden. Kun jij je een stad voorstellen waar geen horeca en detailhandel meer is? Of de helft, of een kwart? Sommige afslagen gaan net wat te snel.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":35,"similar_texts":"text592"},{"id":"3","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/17/2","title":"'Explosief memo toeslagenaffaire miste datum en een aanhef'","text":"David Bremmer  \n  \nDen Haag  \n  \nDat blijkt uit nieuw onderzoek van consultant PWC, dat draait om een vertrouwelijk memo uit 2017 over de toeslagenkwestie. Ambtenaar Sandra Palmen-Schlangen, destijds vaktechnisch coördinator bij de dienst Toeslagen, schreef begin 2017 dat het antifraudeteam CAF-11 moest stoppen om ouders weg te zetten als fraudeurs. In plaats daarvan moesten de ouders juist gecompenseerd worden.   \n  \nOndanks de vele infoverzoeken van Pieter Omtzigt (toen CDA), Renske Leijten (SP) en andere Tweede Kamerleden belandde het 'memo-Palmen' nooit bij het parlement. Ook niet toen de volle omvang van de toeslagenaffaire bekend werd. Pas drie jaar later dook het memo op.  \n  \nConsultant PWC onderzocht voor het ministerie van Financiën hoe het explosieve memo jarenlang onder de pet kon blijven. Opvallend is dat staatssecretaris Snel weigerde inzage te geven in zijn privételefoon. 'Volgens Snel bevatte zijn privételefoon geen zakelijke correspondentie', schrijven de onderzoekers. Eén hoge ambtenaar van het managementteam Toeslagen weigerde eveneens medewerking.   \n  \nDe hoogste ambtenaar van Financiën, de directeur-generaal, besloot daarop persoonlijk diens e-mailbox aan PWC te overhandigen. Toch is door de weigering mogelijk relevante info niet naar boven gekomen, stellen de onderzoekers. \n\nGeen kwade wil\n\nDe onderzoekers hebben geen kwade wil rond het 'memo-Palmen' aan kunnen tonen. Door een combinatie van ongelukkige factoren belandde en bleef het document in de spreekwoordelijke bureaulade, stellen ze. Het kwam volgens de onderzoekers nooit bij de ambtelijke of politieke top terecht. Daardoor belandde het explosieve document volgens PWC ook niet bij de parlementaire ondervragingscommissie.","intensity":0,"negativity":1,"cluster_id":36,"similar_texts":"text589"},{"id":"4","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/27/1","title":"'Ik heb me voor niets vier jaar lang zorgen gemaakt'","text":"### Ronnie Flex\n\nAlexander van Eenennaam  \n  \nRonnie Flex (29, echte naam Ronell Plasschaert) werpt in de eerste aflevering van Ronnie: Voor altijd samen een kritische blik op twee kamers van zijn eigen huis. Met zijn ogen probeert hij de afmetingen te lezen. Hij wil voorkomen dat zijn dochtertje Nori (2) achtergesteld wordt bij haar halfzusje, dat binnenkort geboren wordt. Zijn vriendin Demi de Boer, dochter van oud-voetballer Ronald, houdt voet bij stuk. De kamers zijn even groot, misschien is de beoogde babykamer zelfs iets kleiner.  \n  \nHoe het afloopt zien we bij de aftrap van de serie nog niet, wel is duidelijk dat de reeks een mooi inkijkje geeft in het leven van een van de succesvolste Nederlandse rappers van de afgelopen jaren, die bij het grote publiek in 2015 in beeld kwam met Drank & drugs, de samenwerking met Lil Kleine, en in 2017 met Rémi een hiphopalbum uitbracht dat zo goed werd ontvangen dat het zijn naam in één klap vestigde.  \n  \nDat hij er daarna vier jaar over deed om met de opvolger te komen (Altijd samen) leidde tot een hoop stress, waarvan de ontlading in de achtdelige documentairereeks te zien is. De kijker volgt ook de verbouwing van het huis, dat in de ogen van Demi te mannelijk is ingericht. Zij is sinds bijna twee jaar Plasschaerts vriendin en stiefmoeder van Nori.  \n  \nDe serie geeft een ander beeld dan de documentairefilms die in 2017 (Ronnie Flex: Alleen met iedereen) en 2019 (De vlucht van Ronnie) werden gemaakt. Het waren wildere jaren met uitspattingen. Vooral in de laatste film stond zijn worsteling centraal om van een wietverslaving af te komen.  \n  \nWaarom wilde je nu deze nieuwe serie maken?  \n  \n,,Omdat mijn leven er nu anders uitziet. Het gaat goed met mijn dochtertje en er komt er nog eentje bij, er is balans. Nori is er van zondag tot en met dinsdag en om de week ga ik op woensdag met haar naar zwemles. Ik ben nu al acht maanden clean. Perfect ben ik niet, ik schiet heus nog wel eens uit de bocht met een drankje, het blijft een leerweg. Maar ik weet dat discipline nodig is, ik zal minder 's nachts werken. Ik ga nu eerder slapen om de volgende dag weer een volwaardige vader te zijn.''  \n  \nLaat je bepaalde dingen niet zien?  \n  \n,,Nee, er is niet echt iets te verbergen.'' Lachend: ,,Nou ja, behalve de bevalling van Demi natuurlijk. Daar ligt de grens. Ik leid een luizenleventje op dit moment, dus is het niet zo moeilijk om gefilmd te worden. Alleen wilden ze me laatst onder de douche filmen, dat vond ik niets.''  \n  \nWat zijn nu de moeilijkste momenten om te delen met de buitenwereld?  \n  \n,,Dat ik heel erg emotioneel ben over het verschijnen van mijn nieuwe album. Ik presenteerde het tijdens een metrorit en in de Kuip, maar daarvoor ook tijdens een luistersessie voor mijn inner circle. Daar, tussen mijn vrienden die ik al ken van voordat ik bekend werd, huil ik tijdens het luisteren. Aan de ene kant vind ik het mooi dat dat gefilmd is, aan de andere kant vind ik het moeilijk mezelf zo emotioneel en kwetsbaar te zien.''  \n  \nWaar kwam die emotie vandaan?  \n  \n,,Ik voelde heel veel druk om met een nieuw album te komen, dat heeft uiteindelijk vier jaar geduurd. Ik moest van mezelf iets evenaren of zelfs overtreffen. Terwijl ik gewoon plezier had moeten hebben in het muziek maken, meer niet. Maar dat is makkelijker gezegd dan gedaan. Die conclusie kan ik nu pas trekken. Ik heb me voor niets vier jaar zorgen gemaakt. De ontlading was groot toen ik het album kon loslaten, ik hunkerde ernaar om van die druk af te zijn.''  \n  \nKlopt het dat je een groot deel opnam in het huis van je schoonmoeder?  \n  \n,,Ja, zij was in het buitenland en Demi en ik zaten in haar huis. Ik heb daar een studio geïmproviseerd waarin ik een dag of veertien heb gewerkt. Door het raam zag ik een weiland met schaapjes, die rust werkte voor mij. Ik mis het soms zelfs.''  \n  \nTot slot: wie won nou de 'strijd' om de kinderkamers?  \n  \n,,Demi. Voor de inrichting van het huis kom ik niet verder dan advies. Als zij het goed vindt, vind ik het ook goed. Niet altijd hoor. Ik ben bijvoorbeeld een echte Feyenoord-man, dus dat levert vanwege haar vaders Ajax-achtergrond nog wel eens discussie op. Maar geloof mij nou: ons dochtertje krijgt straks echt een Feyenoord-rompertje.''  \n  \na Ronnie: Voor altijd samen is wekelijks te zien bij Videoland.","intensity":0,"negativity":0,"cluster_id":32,"similar_texts":"text359"},{"id":"5","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/39/1","title":"'Laat het maar goed knetteren'","text":"### Nieuwe hockeybondscoach Jeroen Delmee wil mondige, toegewijde spelers\n\nHij voegde er 'bij wijze van spreken' aan toe, maar het voorbeeld was niet willekeurig gekozen. Dat een speler van het Nederlands elftal tussen twee trainingen door zijn laptop erbij pakt om even te werken, dat gaat onder zijn leiding niet meer gebeuren. ,,Voor vrijblijvendheid is heel weinig ruimte\", zei Jeroen Delmee (48) gistermiddag bij zijn eerste persconferentie als bondscoach van de hockeyers. Hij eist volledige toewijding. ,,Wat ik aan Oranje wil toevoegen, is iets wat in mijzelf zit: een onvoorwaardelijke keuze voor tophockey. Ik zeg niet dat er in aanloop naar de Olympische Spelen van Tokio niet keihard is getraind, ik weet dat de spelers fitter dan ooit waren. Maar op bepaalde momenten in je carrière moeten er keuzes worden gemaakt in het voordeel van de sport.\"  \n  \nDelmee, zelf goed voor 401 interlands en twee gouden olympische medailles, staat bekend als recht voor zijn raap. Hij zegt wat hij denkt en doet wat hij zegt. In de gouden generatie waarvan hij zelf deel uitmaakte, telde Oranje tig van dat soort karakters. ,,Ronald Jansen, Jacques Brinkman, Floris Bovelander, Marc Delissen. In die gloriedagen was onze drive heel groot. Wij stonden ergens voor, koste wat kost, tot welke discussie dat ook leidde. Ik zoek ook mondige spelers, die hun mening geven en iets uitstralen. Laat het maar goed knetteren, dat vind ik helemaal niet erg. Anders gaan we ook niet vooruit.\"  \n  \nZonder zijn voorganger Max Caldas - die zeven jaar aan het roer stond, maar met Nederland geen mondiale titel won - af te vallen, gaf Delmee wel duidelijk aan wat hij als buitenstaander en 'hockeydier' had gemist de afgelopen jaren. ,,Ik zag een ploeg die heel goed kan hockeyen, anders win je geen zilver op het WK en drie Europese titels. Maar ik zag ook diepe dalen, het team kon ver door de ondergrens zakken. Uit gesprekken die ik de afgelopen weken met de spelers heb gevoerd, kwam dat ook naar voren: het is best wel dun. Ze misten duidelijkheid, hoe te handelen in bepaalde situaties. Ik denk dat ik best wel duidelijk ben.\"  \n  \nSinds 2000 staat het Nederlands team droog als het gaat om goud op het WK of de Spelen. Soms kwam Oranje dichtbij, soms helemaal niet.\n\nHockeybolwerk\n\nIn Tokio werd de ploeg na een slechte groepsfase al in de kwartfinale uitgeschakeld door Australië. ,,Je hebt vijf, zes ploegen die in de top van elkaar kunnen winnen. Het is niet makkelijk om zo'n toernooi te winnen. Maar wij vinden onszelf hét hockeybolwerk van de wereld en dat zijn we qua aantallen ook. Details maken het verschil. En dan speelt mee: welke keuze maak ik wanneer, hoezeer ben ik écht elke dag bezig om beter te worden? De missie van de dames was heel duidelijk, daar kreeg je gevoel bij. Dat wil ik bij de mannen ook weer terugkrijgen.\"  \n  \nZijn eerste selectie richting de Pro League-duels met olympisch kampioen België eind november ziet er totaal anders uit dan de Tokio-groep. Negen van de achttien namen verschillen. Vier spelers gaven aan te stoppen bij Oranje: strafcornerspecialist Mink van der Weerden, Glenn Schuurman, Roel Bovendeert en eerder al Billy Bakker. Vijf andere routiniers hebben bedenktijd gevraagd en gekregen: Jeroen Hertzberger, Sander de Wijn, Robbert Kemperman, Seve van Ass en Mirco Pruyser. Zij kunnen later weer aansluiten. ,,Ik denk niet dat er ooit zo veel spelers tegelijkertijd niet beschikbaar waren. Maar ik had nu sowieso een voorkeur voor een frisse groep.\"  \n  \nDelmee kijkt de komende maanden behalve naar wat iemand kan met een stick en een bal ook naar de kop die erop zit. ,,In de Nederlandse opinie is iemand heel goed als hij zes man kan uitspelen. Maar internationaal zijn andere dingen nodig. Ik zoek ook types als Marcel Balkestein: iemand die duels wint en verdedigend sterk is.\" Een killer, soms zelfs een klootzak. Zoals hij zelf ook was.","intensity":0,"negativity":1,"cluster_id":27,"similar_texts":"text235"},{"id":"6","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/18/1","title":"'Meer, harder en langer werken'","text":"### Werkgevers en werknemers tegenover elkaar rond krapte op de arbeidsmarkt\n\nAlgemeen directeur Raymond Puts van werkgeversvereniging AWVN deed gisteren maar weer eens een duit in het zakje. De lonen kunnen niet omhoog, betoogde hij op het jaarcongres van zijn club in Den Bosch. 'We' moeten meer en harder werken. De nieuwe regeling om eerder te stoppen met werken, mag zeker geen algemene vut 2.0 worden. En die 1 miljoen inactieven moeten aan de slag. Nederland is kampioen parttime werken; als iedereen langer gaat werken dan is de krapte op de arbeidsmarkt opgelost, aldus Puts.  \n  \nFNV en CNV reageerden als door een bij gestoken en noemden de ideeën van de werkgevers over een langere werkweek 'volstrekt achterhaald'.  \n  \nCNV-voorzitter Piet Fortuin stelt dat werkgevers die alleen 40 uurcontracten bieden, zichzelf uit de markt prijzen. ,,Zeker voor jongere werknemers, die een goede balans thuis vanzelfsprekend vinden. CNV pleit daarom ook voor de 30-urige werkweek. Laten we niet teruggaan naar de overspannen economie van voor de coronacrisis. We moeten niet langer werken, maar slimmer werken\", aldus Fortuin.   \n  \nFNV ziet evenmin een oplossing in langer werken om de krapte op de arbeidsmarkt te bestrijden. ,,We werken in Nederland al met veel mensen, flink wat uren, en ook nog eens tijdens een lange periode in ons leven'', stelt FNV-vicevoorzitter Zakaria Boufangacha.\n\nMeer loon\n\nBetaal maar beter, stellen de vakbonden, dan komen de mensen vanzelf. CNV wijst erop dat werkgevers nu opdrachten afslaan, omdat ze geen personeel kunnen vinden. ,,Het geld is dus beschikbaar voor meer loon. Werkgevers moeten gewoon over de brug komen.''  \n  \n,,Je kunt ook beide doen, hoger loon én meer werken'', zegt arbeidseconoom Jan van Ours. ,,Als een werkgever dringend behoefte heeft aan personeel, dan komt er wel een beter loonaanbod. Uitbreiden van de arbeidstijd moet je toch op vrijwillige basis doen. Burn-outs en werknemers die zorg thuis en werk niet gecombineerd krijgen, wil je ook niet als werkgever. Als werkgevers willen dat er meer gewerkt wordt, dan moet er ook meer loon betaald worden. Vraag of mensen willen overwerken voor een redelijk overwerktarief. Dan hoef je niet iedereen loonsverhoging te geven. Zo bezien, staan de standpunten van werkgevers en werknemers niet zo haaks op elkaar.''  \n  \nVan Ours begrijpt de huivering van de werkgevers om hogere lonen te betalen. ,,Dat helpt misschien in de sectoren waar krapte is, maar dan moet in elke sector iedere werkgever mee.'' Er zou een oncontroleerbare loongolf kunnen ontstaan, waarbij werkgevers tegen elkaar opbieden om personeel te krijgen, zoals in de jaren 60 van de vorige eeuw. De huidige krapte op de arbeidsmarkt lijkt op de situatie van zestig jaar geleden. Ook toen waren er meer vacatures dan geregistreerde werkzoekenden. De lonen schoten omhoog, niet alleen in de sectoren met schaarste, maar overal.  \n  \nDaar voelen de werkgevers niet voor, of zoals ANWV-voorman Raymond Puts het zei: ,,Het klinkt misschien aantrekkelijk als iedereen 10 procent meer verdient, maar daarmee heb je in Nederland niet opeens 10 procent meer mensen op de werkvloer.''  \n  \nWaar werkgevers en werknemers elkaar wél vinden, is bij het idee om mensen die nu aan de kant staan, aan het werk te krijgen. Naar schatting zijn er zo'n 1 miljoen mensen die nu niet werken, maar wel zouden kunnen werken.\n\nKapitaalvernietiging\n\nCNV-voorman Piet Fortuin: ,,De bal ligt ook hier bij werkgevers. Mensen met een migratieachtergrond worden vaak niet uitgenodigd voor een gesprek. Ook oudere werknemers staan nog te vaak aan de kant, blijkt uit ons vorige week verschenen onderzoek. Dat is kapitaalvernietiging. Het is goed als werkgevers breder kijken en deze groep meer kansen bieden.\"  \n  \nOok arbeidseconoom Van Ours vindt het 'prachtig om te horen' dat werkgevers hiervan werk willen maken. Hij stelt dat werkgevers flexibeler moeten worden als zij mensen willen aantrekken. Wie echt personeel erbij wil, zal moeten bewegen met geld en arbeidsvoorwaarden, stelt hij. ,,Dit zijn eigenlijk heel mooie tijden op de arbeidsmarkt, want je ziet dat werkgevers heel creatief worden om personeel te vinden.''  \n  \nPuts roept de AWVN-leden op om soepeler te zijn door mensen met een deeltijdbaan langer te laten werken en door te variëren met werktijden, thuiswerken en betere ouderschapsverlofregelingen. Om de aansluiting op de arbeidsmarkt voor de niet-actieven te vergemakkelijken pleitte AWVN eerder al voor een zogenoemd competentiepaspoort. Werkgevers zouden niet louter naar de juiste diploma's moeten kijken, maar vooral naar vaardigheden en ervaring om te bepalen of een sollicitant geschikt is.","intensity":0,"negativity":0,"cluster_id":61,"similar_texts":"text592"},{"id":"7","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/2/5","title":"'Sultan van de hammond' overleden","text":"De Amerikaanse jazzorganist Dr. Lonnie Smith is overleden. Hij werd ook wel de 'sultan van de hammond' genoemd en droeg sinds de jaren zeventig een kenmerkende tulband tijdens optredens. Dit voorjaar nog verscheen het album Breathe, met daarop de swingende en toegankelijke orgeljazz waarmee hij vanaf eind jaren zestig bekend werd. Smith trad op met een groot aantal jazzgrootheden als trompettist Dizzy Gillespie en bassist Ron Carter. Hij overleed in zijn woonplaats Florida aan de gevolgen van longfibrose. Smith werd 79 jaar.","intensity":0,"negativity":0,"cluster_id":23,"similar_texts":"text222"},{"id":"8","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=57410db22702af022970#/pages/8","title":"’Ik vecht voor de kinderen’","text":"’Ik vecht voor de kinderen’\n\ndoor Saskia Belleman\n\nDEN HAAG Oud-voetballer Bryan Roy is door de politierechter in Den Haag veroordeeld tot een taakstraf van tachtig uur en een voorwaardelijke gevangenisstraf van vier weken voor het online bedreigen van premier Mark Rutte.\n\nDe politierechter vond de celstraf van tien weken (waarvan vier voorwaardelijk) die het Openbaar Ministerie eiste „een stap te ver.” \n\nBryan Roy was niet aanwezig bij zijn rechtszaak en liet zich evenmin vertegenwoordigen door een advocaat.\n\nTijdens een politieverhoor nam hij niet bepaald afstand van zijn dreigement op Twitter. „Ik vecht voor de kinderen op deze aardbodem die misbruikt, verhandeld en mishandeld worden”, verklaarde Roy. \n\nHij zei tegen zijn verhoorders dat Rutte voor een oorlogstribunaal moet verschijnen, maar ook dat hij geëxecuteerd moet worden. Ook al zal hij dat zelf niet doen, zei Roy. Hij vond zijn tweet zelf niet bedreigend. Daar dacht Rutte anders over, die deed aangifte.\n\nVolgens de officier van justitie was er wel degelijk sprake van bedreiging en weegt dat nog zwaarder omdat ’Bekende Nederlander’ Roy dat deed via een open account waarop hij bijna 11.000 volgers heeft. „Hij had zich van de impact van zijn woorden bewust moeten zijn.” \n\nOok nam de officier hem kwalijk dat Roy zijn tweet plaatste op het hoogtepunt van de coronapandemie, in een tijd waarin de overheid ingrijpende maatregelen moest nemen.\n\nDe politierechter vond een onvoorwaardelijke gevangenisstraf voor Roy een stap te ver gaan. De man maakte zich niet eerder schuldig aan bedreigingen. \n\nMaar ook de politierechter ziet wel het gevaar voor herhaling. Roy verwijderde weliswaar zijn Twitteraccount woensdag, maar is wel actief op Telegram. En hij stopte niet met zijn teksten na de aangifte door Rutte. \n\n„Zeker leden van de regering moeten hun werk kunnen doen zonder vrees voor hun veiligheid. Hopelijk is de voorwaardelijke vrijheidsstraf voldoende prikkel voor hem om zich te beheersen.” \n\nRoy ziet tweet aan adres Rutte niet als bedreiging","intensity":0,"negativity":0,"cluster_id":50,"similar_texts":"text427"},{"id":"9","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=59499f48d1a9d6a8b761#/pages/12-13","title":"’IS-vrouwen toch ophalen uit Syrië’","text":"’IS-vrouwen toch ophalen uit Syrië’\n\nDe vijf vrouwen (niet op foto) worden verdacht van terroristische misdrijven en verblijven in opvangkampen.\n\nFoto ANP/HH\n\nMinister Grapperhaus in brief aan Kamer:\n\nVan onze parlementaire redactie\n\nDen Haag In navolging van IS-vrouw Ilham B. werkt het demissionaire kabinet aan het terughalen van vijf IS-vrouwen. Dat blijkt uit een brief van demissionair minister Grapperhaus (Justitie en Veiligheid) aan de Tweede Kamer. \n\nHet demissionaire kabinet heeft vorige maand de Koerdische autoriteiten in het noorden van Syrië gevraagd of zij bereid zijn om de repatriëring van vijf IS-vrouwen mogelijk te maken, blijkt uit de brief. De rechtbank in Rotterdam besliste in juli dat het kabinet nog drie maanden krijgt om de vijf vrouwen op te halen.\n\nEerder was het standpunt van het kabinet nog om geen IS’ers op te halen. Dat is gaan schuiven nadat de rechter de druk opvoerde. Als de vrouwen niet worden opgehaald, dreigen rechtszaken te verlopen waardoor straffeloosheid op de loer ligt. De kans bestaat dan dat ze ongemerkt alsnog naar Nederland komen, zonder dat vervolging dan nog mogelijk is.\n\n„Ook is er in augustus contact gelegd met de Syrische Koerden, met als doel te verkennen of er van hun zijde initiële bereidheid bestaat om repatriëring van in ieder geval de bedoelde vijf verdachten en hun kinderen te faciliteren”, schrijft Grapperhaus. \n\n„De inschatting is dat er verschillende gesprekken zullen moeten worden gevoerd om daar meer zekerheid over te verkrijgen.”\n\nZij worden verdacht van terroristische misdrijven en verblijven in opvangkampen in het noordoosten van Syrië. Als het kabinet er niet in slaagt een oplossing te vinden binnen de gestelde termijn, kan het betekenen dat hun zaak wordt gesloten en dat ze niet meer worden vervolgd voor terrorisme.\n\nEerder zijn al wel Nederlandse IS-vrouwen en hun kinderen uit Syrië opgehaald. Het standpunt van het kabinet was aanvankelijk om dat niet te doen. Het blijft nog steeds zeer gevaarlijk in het gebied, aldus het kabinet. Daarom is het moeilijk de vrouwen te repatriëren. Ook in de Tweede Kamer is weerstand om IS-reizigers uit het gebied op te halen. Al steunde een meerderheid van de Kamer onlangs het terughalen van Ilham B., vooral omdat een beter alternatief voorlopig ontbreekt. \n\nGrapperhaus zei in juni nog dat het terughalen van Ilham B. niet voor een precedent zou zorgen. „Het is nu gelukt op een veilige manier en dat zegt verder helemaal niks”, zei de bewindsman toen nog sussend. \n\n’Anders komen ze ongemerkt naar hier’","intensity":0,"negativity":1,"cluster_id":58,"similar_texts":"text673"},{"id":"10","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=e915448bb80902b82957#/pages/42","title":"’Je leeft en je leert’","text":"’Je leeft en je leert’\n\nRonnie Flex met zijn peuterdochter Nori en zwangere vriendin Demi. „Misschien ga ik na de opnames een tijdje niks doen en chillen met mijn gezin.”\n\nFoto Tom Cornelissen\n\nArtiest Ronnie Flex laat andere kant zien in nieuwe realityserie\n\nVideoland, on demand\n\ndoor Patricia Cortie\n\nNa een tweetal documentaires laat Ronnie Flex zich nu volgen door de camera’s in de realityserie Ronnie: voor altijd samen. De eerder met zichzelf worstelende artiest is inmiddels verworden tot een gelukkig gezinsman. „Alles gaat goed, ik heb nu een luizenleventje”, vertelt de 29-jarige Flex.\n\nRonnie Flex (de artiestennaam van Ronell Plasschaert) is van ver gekomen. Hij kreeg grote bekendheid toen hij in 2015, samen met Lil Kleine, het veelbesproken lied Drank & drugs uitbracht. Meerdere hits, optredens en prijzen volgden. Maar de artiest heeft ook een onzekere kant en periodes gehad waarin hij zich verloor in blowen, zo liet hij vorig voorjaar zien in de openhartige docu De vlucht van Ronnie (die volgde na Alleen met iedereen in 2017). Hij was net vader geworden en niet meer samen met de moeder van de kleine meid, en probeerde intussen met ups en downs van zijn wietverslaving af te komen.\n\n„Ik heb die documentaire één keer gezien, op de première, toen het moest. Daarna heb ik mij er totaal van afgesloten; ik wilde dat die fase waar ik toen in zat niet meer bestond. Maar hoe meer ik uit het dal ben geklommen, de balans heb gevonden en content ben met mezelf, hoe minder erg ik het ben gaan vinden dat de documentaire bestaat. Tot het punt dat ik die zelfs mooi vind. Een maand of twee, drie geleden was ik een keer alleen thuis en heb ik de docu teruggekeken. Nu ben ik blij om te zien hoe ver ik ben gekomen en hoe ik een hechte band met mijn dochter heb opgebouwd.”\n\nRustiger\n\nZijn bestaan is inmiddels in een stuk rustiger vaarwater terechtgekomen. Waar de docu eindigde met de eerste verjaardag van dochter Nori, is de baby van toen nu een mondige peuter van twee. En er is een tweede meisje op komst voor de artiest: zijn vriendin Demi de Boer is begin november uitgerekend.\n\n„Het gaat allemaal prima”, beaamt de artiest, die een ontspannen indruk maakt. „Dat vind ik leuk aan zo’n realityprogramma. Het is super relaxed en luchtig. Problemen worden gemaakt van kleine zorgen. Het is niet meer zo heftig; die worstelingen die ik had zijn er, behalve soms met de muziek, niet meer. Ik vind dat ik nu een luizenleventje heb.”\n\nGezinnetje\n\nMet stelligheid zegt Flex dat mensen nu een andere kant van hem te zien krijgen. „Ik ben altijd vooral bezig met mezelf zijn. Dat maakt het voor mij ook makkelijk zoiets als deze serie te maken. Ik hoef me niet anders voor te doen dan ik ben en zo is het altijd geweest. Toen ik een wat meer rock ’n roll-leven leidde, zat ik in de talkshow van Humberto om te praten over drank en drugs, waar ik toen achter stond. Net als dat ik er nu achter sta dat ik een gezinnetje heb. Je leeft en je leert.”\n\nZijn vriendin Demi moest wel eerst even nadenken voordat ze hun huis, dat wordt verbouwd met de baby op komst, openstelde. Flex: „Het is voor haar helemaal nieuw. Ik hoopte van tevoren dat ze over zou komen zoals ik haar ken en dat ze niet anders zou worden door de camera’s. Dat gebeurt soms, zonder dat je daar zelf iets aan kan doen. Maar ze is lekker uitgesproken en grappig, zoals ze is.”\n\nWijs\n\n„Nori is ook heel relaxed. Ze begrijpt dat ik zing en af en toe op tv kom. Ze zegt de cameramensen gedag als ze uit haar kamertje komt en verder doet ze wat ze wil en gaat lekker spelen. Als tweejarige had ze ook heel verlegen ervan kunnen worden. Nu wordt vastgelegd hoe spraakzaam en wijs ze is voor haar leeftijd. En voor de dochter die eraan komt hoe de hele aanloop naar de bevalling is geweest. Die komt natuurlijk niet in beeld, maar, als er dan nog wordt gefilmd voor de serie, misschien daarna. Dat vind ik mooi; vroeger moest ik het doen met een fotoalbum en een videoband.”\n\nDe komst van de nieuwe Plasschaert-telg is een verhaallijn, de andere lijn focust zich op muziek. Hij bracht onlangs de plaat Altijd samen uit, onaangekondigd. „Eigenlijk moet je tegenwoordig ieder jaar een album uitbrengen om relevant te blijven. Maar ik heb de filosofie dat ik kwaliteit boven kwantiteit stel. De leukste muziek maak je zonder druk. Daarom ga ik misschien na de opnames van de serie een tijdje niks doen en chillen met mijn gezin. Dan komt het schrijven van nummers vanzelf.”\n\n’Bevalling blijft buiten beeld’","intensity":0,"negativity":0,"cluster_id":32,"similar_texts":"text251"},{"id":"11","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=8b5f0c80f08172100484#/pages/32","title":"17-jarige Gavi krijgt al oproep voor Spanje","text":"17-jarige Gavi krijgt al oproep voor Spanje\n\nDe Spaanse bondscoach Luis Enrique heeft de 17-jarige middenvelder Pablo Gavi van FC Barcelona opgeroepen voor de finaleronde van de Nations League. Na vier wedstrijden in La Liga en twee invalbeurten in de Champions League mag Gavi zich al melden bij de nationale ploeg.\n\nSpanje speelt volgende week woensdag in Milaan tegen Europees kampioen Italië in de halve finales van de Nations League. Een dag later staan België en wereldkampioen Frankrijk tegenover elkaar in Turijn. De winnaars spelen op 10 oktober in de finale.","intensity":0,"negativity":0,"cluster_id":4,"similar_texts":"text114"},{"id":"12","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/5/3","title":"6 Procent van alle gebruikte energie in 2020 opgewekt van biomassa","text":"### Cijfers bij het nieuws - Biomassa\n\nIn 2020 is in Nederland zo'n 3 procent minder energie verbruikt dan een jaar eerder, maar het energieverbruik met biomassa als bron neemt toe. Het verbranden van onder meer biogas, biobenzine en houtproducten leverde 10 procent meer energie dan in 2019. Dit blijkt uit cijfers van het CBS.  \n  \nDie toename komt nagenoeg volledig doordat, voor extra energie, meer biomassa wordt meegestookt in kolencentrales. Vorig jaar ging dit om 20 petajoule aan energie, ruim twee keer zoveel als in 2019 en zeven keer zoveel als in 2018. De grootste bijdrage aan het energieverbruik van biomassa komt nog wel van vloeibare biobrandstoffen.  \n  \nIn 2020 werd 6 procent van de alle gebruikte energie in Nederland opgewekt door biomassa. Vooral hierdoor steeg het aandeel hernieuwbare energie, van 8,8 naar 11,1 procent van het totale verbruik. Dit is minder dan de EU-richtlijnen voor 2020, die lagen op 14 procent.\n\nZonne- en windenergie fors meer gesubsidieerd dan biomassa\n\nBiomassa is al sinds het begin van de CBS-metingen in 1990 de voornaamste bron van hernieuwbare energie in Nederland, maar het aandeel van wind- en zonne-energie wordt groter. Afgelopen jaren zijn deze technologieën ook fors meer gesubsidieerd dan biomassa. Zo werd in 2019 voor wind- en zonne-energie respectievelijk 5- en 4 miljard euro uitgetrokken, en voor biomassa ruim één miljard.  \n  \nBiomassa geldt als bron voor hernieuwbare energie omdat planten die de uitstoot opnemen later weer als biomassa kunnen dienen. Toch is het omstreden vanwege zorgen over bomenkap en de tijd die bomen nodig hebben voor groei.","intensity":0,"negativity":0,"cluster_id":40,"similar_texts":"text662"},{"id":"13","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/4","title":"95 miljoen","text":"95 miljoen euro extra trekt het kabinet uit uit om de coronacrisis te bestrijden in arme landen. Demissionair minister Tom de Bruijn van Ontwikkelingssamenwerking zei op een bijeenkomst in Genève dat 75 miljoen hiervan is voor de versterking van de gezondheidszorg in ontwikkelingslanden en 20 miljoen voor de aanschaf van vaccins.","intensity":0,"negativity":0,"cluster_id":56,"similar_texts":"text505"},{"id":"14","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/34/2","title":"Aanstoot","text":"### Tv-recensie\n\nMannetjes zijn het, maar aardige mannetjes: interviewer Özcan Akyol en Herman Brusselmans die in een tijdelijk, een kwartier durend verbond het leven doornemen en eensgezind de boze buitenwereld kapittelen om het uitblijven van waardering voor de 63-jarige Vlaamse schrijver. 'Voor de mensen ben ik een viezerik. De man met het lange haar die altijd beffen zegt.'  \n  \nNiet de polemiek waarop je hoopte en vrij negatieve reacties, zo vat Akyol de reacties samen op Brusselmans 84ste boek, Geschiedenis van de moderne literatuur. Ze zitten in het interviewprogramma De geknipte gast van BNNVara tegenover elkaar in de barbershop, waar Akyol zijn gasten in het precovidium ondervroeg tíjdens het knippen - een geniale combinatie omdat die handeling bij voorbaat overgave van het lijdend voorwerp vergt. Het virus schiep fysieke afstand, maar Akyol weet ook in het vierde seizoen de sfeer van intimiteit te behouden.  \n  \n'Ik schrijf bijvoorbeeld dat Esther Verhoef haar succes te danken heeft aan haar dikke tieten', benoemt Brusselmans een steen des aanstoots in de kritieken. 'Dat mag ik niet schrijven, hè. Ja, als je dat allemaal ernstig neemt... ik heb me geamuseerd met dit te schrijven, en hoop dat de lezer dat ook zo ervaart.'  \n  \nAkyol is het roerend met hem eens en treurt met de schrijver mee dat diens literaire kwinkslagen niet worden gewaardeerd. Dat de recensies niet alleen maar negatief zijn - zo deelde Onno Blom in de Volkskrant drie sterren uit - benoemt Akyol niet, het zou de kameraadschap maar in de weg zitten.  \n  \nDie kritiekloze houding levert ook wat op: er ontpopt zich een gaaf gesprek over Brusselmans' angststoornissen, die hun oorsprong vinden in de gruwelijke dierenmishandelingen waarvan hij als kind van een veehandelaar getuige is geweest. Een drankprobleem was het gevolg, met 'een fles port, een fles whisky en vijftien glazen bier per dag'. Zo veel zat hij in de kroeg 'dat ik me nu afvraag wie al die boeken heeft geschreven'. Hij snapt wel dat zijn vorige huwelijken strandden: 'Ik liet me pamperen, de vrouwen zaten met een kind in huis.'  \n  \nBrusselmans klaart op als het over zijn nieuwe liefde gaat, Lena, 34 jaar jonger dan hij. Nooit zal hij roepen dat vroeger alles beter was. 'Ik wil niet dat mijn vriendin met een oude zeikerd op de bank zit.' Een melancholische bespiegeling volgt over hun leeftijdsverschil: 'De vergankelijkheid is een probleem, voor haar. Als ik 90 word, is zij nog maar in de vijftig. Daar moet ze weleens om huilen.'  \n  \nHebben jullie een kinderwens, vraagt Akyol, want dan moet je niet te lang wachten. 'Vandaag heb ik wel weer zin in een kind', erkent Brusselmans. En Lena ook? 'Ik zal straks eens vragen.' Nou, werk aan de winkel, concludeert Akyol. 'Moet ik weg, Eus?' De interviewer: 'Aan de slag.'  \n  \nEn daar gaat de schrijver. Grote mond, klein hartje.","intensity":0,"negativity":1,"cluster_id":2,"similar_texts":"text101"},{"id":"15","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/24/3","title":"ADE mag doorgaan","text":"Het Amsterdam Dance Event (ADE) gaat definitief door. De organisatie heeft de afgelopen weken zo'n 350 geplande events verplaatst naar de dag en avond en kan zo binnen de huidige maatregelen doorgaan. De organisatie laat weten opgelucht te zijn.","intensity":0,"negativity":0,"cluster_id":31,"similar_texts":"text351"},{"id":"16","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/38/2","title":"ADO is punten kwijt, periodetitel gloort wel","text":"ADO Den Haag krijgt definitief zes punten in mindering. Het beroep van de eerstedivisionist tegen die straf is door de onafhankelijke beroepscommissie licentiezaken ongegrond verklaard.  \n  \nDe licentiecommissie betaald voetbal heeft ADO voor straf al twee keer drie punten in mindering opgelegd, omdat de club zijn begroting niet op orde heeft. ADO dreigt zelfs failliet te gaan en zijn proflicentie te verliezen.  \n  \nDe ploeg van trainer Ruud Brood kan vanavond wel periodekampioen worden in de Keuken Kampioen Divisie. De puntenaftrek geldt alleen voor de eindstand van de competitie en wordt niet doorberekend in de periodestand. ADO deelt in de periode de koppositie met Excelsior. De Hagenaars gaan op bezoek bij MVV, Excelsior speelt uit tegen NAC.","intensity":0,"negativity":1,"cluster_id":11,"similar_texts":"text164"},{"id":"17","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/1","title":"Ajacied Steven Berghuis is 29 jaar en nog steeds op ontdekkingstocht","text":"De verslaggever vraagt na de zege op Besiktas in de Champions League of hij 'enigszins' heeft genoten. Ajacied Steven Berghuis reageert verbaasd. 'Ik heb heel erg genoten.' Hij is de man van de wedstrijd. Maker van een doelpunt, plus een assist op zijn naam. Hij glimt van blijdschap en trots. 'Dit is het podium waarop je wilt spelen als voetballer.'  \n  \nZoiets zegt hij vaker, terwijl hij toch al 29 jaar is. Onlangs, in Lissabon, na de 1-5 bij Sporting: 'Je wilt je niveau weten.' De meeste spelers weten hun niveau allang als ze tegen de 30 lopen. Berghuis is blijkbaar nog op zoek. Ja, ook met Feyenoord voetbalde hij in de Champions League. Het elftal boekte in 2017 één zege op Napoli, toen de uitschakeling al een feit was. Het niveau van de topcompetitie lag te hoog voor Feyenoord. Berghuis vroeg zich jarenlang af of dat ook voor hem gold. Nu is hij op ontdekkingstocht en de eerste horden zijn met verve genomen.  \n  \nHet oogt vreemd om hem na vijf jaar Feyenoord uitzinnig te zien juichen in Ajax-tenue. Hij praat alsof hij al jaren in Amsterdam is. 'Dit was voetbal zoals we Ajax kennen. Initiatief.' Bij Feyenoord was hij de rechtsbuiten die soms op 10 verscheen, als aanvallende middenvelder, in een min of meer vrije rol. Bij Ajax is hij nu een paar weken de tien die soms rechtsbuiten is, zoals bij de voorzet op Haller voor 2-0.  \n  \nWat het verschil is? Hij heeft meer ruimte nu, centraal, met iets meer verdedigende taken ook. Hij kan rechtsbuiten Antony aan het werk zetten, of linksbuiten Tadic, of combineren met spits Haller. De wereld ligt letterlijk voor hem open.  \n  \nDe concurrentie is groot. 'Concurrentie is goed', zegt hij telkens, wetende dat hij ook weleens op de bank zal zitten. Trainer Erik ten Hag prijst hem geregeld, om zijn 'gogme en creatieve ideeën, maar hij moet het wel volhouden.' De trainer is opgetogen hoe snel Berghuis defensieve taken oppikt. Ten Hag bracht gaandeweg nochtans Davy Klaassen in tegen Besiktas, om de balans op het middenveld te herstellen. Klaassen is ook een goede 10, als schutter en aangever. Zijn bijnaam is Mister 1-0 en hij is meer verdediger dan Berghuis.  \n  \nKlaassen raakte onlangs bij Oranje geblesseerd en toen zette Ten Hag Berghuis op zijn plek, in Lissabon. Een fijnzinnige speler met een geweldige traptechniek, iemand die rendeert met goede voetballers om zich heen, zoals Ajax ze heeft en zoals Oranje ze ook heeft. Bondscoach Van Gaal zei onlangs dat spelers moeten leren Depay 'in zijn tijd' aan te spelen. Berghuis is een speler die dat kunstje beheerst.  \n  \nBerghuis was bij Feyenoord de beste. Hij droeg het team. Dat ging vaak goed en soms fout, dan kreeg hij bijvoorbeeld een rode kaart als hij zich vergat door frustratie. Nu presteert Feyenoord zonder hem uitstekend, misschien ook omdat hij weg is, omdat anderen floreren en de zwaarte is verdwenen. Bij Ajax is hij een meerwaarde, tussen al die goede voetballers. Zo zijn er alleen winnaars van de transfer. In cijfers gezien is zijn pure rendement met goals en assists hoger op 10 dan als rechtsbuiten bij Feyenoord, al is hij nu minder vaak aan de bal en creëert hij minder kansen.  \n  \nHij is ook dankbaar, voor de lessen. 'De staf reikt me veel aan, met beelden ook. Ajax is een geweldig elftal. Dat haalt het beste in me naar boven.' Dat wil hij, nu hij bijna 30 is. Ontdekken hoe goed hij is.","intensity":0,"negativity":0,"cluster_id":46,"similar_texts":"text408"},{"id":"18","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/35/3","title":"Amsterdam Dance Event gaat definitief door","text":"Het Amsterdam Dance Event (ADE) gaat definitief door. De organisatie heeft 350 geplande events van de avond en nacht verplaatst naar de middag en avond, en kan zo binnen de huidige maatregelen doorgaan. De organisatie laat weten opgelucht te zijn dat het overgrote deel van het festival daarmee bevestigd is.  \n  \nDe afgelopen weken kon de organisatie van ADE in samenwerking met de gemeente Amsterdam, clubeigenaren en festivalorganisatoren 250 evenementen op 90 locaties vastleggen. Ze verwacht in de komende weken nog flink wat evenementen en artiesten te kunnen toevoegen. ADE vindt plaats van 13 t/m 17 oktober (van 6.00 tot 24.00 uur).","intensity":0,"negativity":0,"cluster_id":31,"similar_texts":"text250"},{"id":"19","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/43/2","title":"Antoinette Beumer pakt filmisch soms verrassend uit in Mijn vader is een vliegtuig.","text":"De meegebrachte bos rozen valt dramatisch op de grond als Eva, op bezoek in een psychiatrische inrichting, wordt geconfronteerd met de wezenloze blik in de ogen van haar vader. Met voorliefde voor grote gebaren, het ene moment effectiever dan het andere, verfilmde Antoinette Beumer haar debuutroman Mijn vader is een vliegtuig (2018), over een drukbezette vrouw die een familietrauma laag voor laag afpelt.  \n  \nElise Schaap, genomineerd voor een Gouden Kalf, speelt een overtuigende Eva. Ze laat haar publiek voelen hoezeer haar personage het surprisefeestje háát waarmee ze wordt overvallen. Maar dit is een film waarin dat gevoel ook wordt uitgesproken, later, wanneer de gasten naar huis zijn. Eva's ongemak is hier bovendien een teken dat ze langzaam bezwijkt onder de druk van een ambitieus modern leven, waarin ze laveert tussen moederschap, werk en een buitenechtelijke verhouding.  \n  \nDan valt haar moeder plotseling dood neer en stort Eva in. In horrorachtige waanbeelden ziet ze een jongere uitvoering van haar vader en maakt angst zich van haar meester: wat als er iets in het hoofd van haar vader zit verstopt dat zij óók met zich meedraagt? Filmisch pakt Beumer af en toe verrassend uit: de verbeelding van Eva's vervreemding is krachtig.  \n  \nPierre Bokma is ondertussen overtuigend als Eva's vader. Dat kan hij dus ook: een wezenloze blik, af en toe een vage sprankeling in de ogen. Maar ook zijn personage belandt in situaties die uitvoerig uitspellen wat het publiek heus wel weet. Ronduit grotesk is de scène waarin hij, tijdens een verlofdag met Eva in een chic etablissement, na een toiletbezoek onder de poep terugkeert in de zaak.  \n  \nIn een interview in de Volkskrant typeerde Beumer (De gelukkige huisvrouw, Jackie) haar stijl als cross-over tussen arthouse en publieksfilm. Een fascinerend gebied, waarmee ze volle zalen trekt, maar waarvoor de hoogste waardering bij filmpers en festivals tot nu toe ontbreekt. Ook Mijn vader is een vliegtuig bevindt zich op dit wonderlijke snijvlak, met een in zichzelf gekeerde vrouw en haar verdwaasde, misogyne vader als hoofdpersonages. Dit is geen eenvoudig te verteren film - en dat is ook helemaal geen voorwaarde om volle zalen te trekken. Het is de vraag waarom de kern van Mijn vader is een vliegtuig dan toch geregeld zo plompverloren wordt uitgespeld.\n\nMijn vader is een vliegtuig\n\nDrama  \n★★★  \nRegie  \n  \nAntoinette Beumer.  \n  \nMet  \n  \nElise Schaap, Pierre Bokma, Maarten Heijmans, Stefan Rokebrand  \n  \n90 min., in 48 zalen.","intensity":1,"negativity":0,"cluster_id":24,"similar_texts":"text712"},{"id":"20","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=497ba814fb29d060a93d#/pages/10","title":"Bedreiger Lale Gül diep door het stof","text":"Bedreiger Lale Gül diep door het stof\n\nLale Gül: „Ik besloot het schrijven over mijn afkeer van religie en de cultuur waarin ik ben opgegroeid te staken. Wat had ik aan boeken schrijven als ik straks dood ben?”\n\nFoto ANP/HH\n\nOguz Ö. is volgens gedragsdeskundigen verminderd toerekeningsvatbaar. \n\nIllustratie Petra Urban\n\n❮❯\n\nSchrijfster vindt vele excuses niet oprecht \n\ndoor Saskia Belleman\n\nAMSTERDAM Ze had er wel rekening mee gehouden dat haar boek Ik ga leven niet bij iedereen lekker zou vallen. Na de publicatie kreeg ze tientallen bedreigingen, variërend van ’Ik hoop dat je wordt doodgeschoten’ tot ’Als ik je ergens tegenkom moet je snel rennen’. Maar de berichten die de 19-jarige Oguz Ö. haar via verschillende accounts stuurde, hakten er bij schrijfster Lale Gül het hardst in. \n\nMisschien door de optelsom, zei Gül woensdag via haar advocate Veerle Hammerstein tegen de rechtbank van Amsterdam, die de strafzaak behandelde tegen Oguz Ö. „Ik was het niet eens met haar boek”, zei Oguz Ö. tegen de rechtbank. „Ik vond het beledigend.” \n\nTalkshow\n\nOok al gaf hij toe dat hij er geen letter van heeft gelezen. „Ik kreeg het idee dat het over de islam ging.” Zijn woede werd vooral veroorzaakt door een optreden van Gül in een talkshow. „Ik wilde haar bang maken, ik was gewoon heel erg boos.”\n\nTegen de rechtbank zei hij dat hij „gewoon dom bezig was geweest”, dat hij zich inmiddels „heeft neergelegd” bij het boek en dat hij niet de bedoeling had om haar daadwerkelijk iets aan te doen. Zijn advocate las aan het eind van de zitting de excuusbrief voor die Ö. samen met een begeleider schreef, maar die hij niet aan Gül stuurde. Die hoorde zijn excuus niet meer. Zij volgde de zaak vanaf een andere locatie, maar haakte in de loop van de ochtend gefrustreerd af omdat de „sorry’s” van Oguz Ö. niet oprecht zouden zijn.\n\nOp haar misten de bedreigingen de afgelopen maanden hun uitwerking niet. Zij durfde nauwelijks de deur uit, terwijl haar thuissituatie ook al niet florissant was. „Ik werd doorlopend uitgescholden en beledigd. Mijn moeder vertelde me elke dag dat ze liever een steen had gebaard. Mijn vader had trillende handen als hij aan de telefoon sprak met kopstukken van de Koranschool. Hij móést mij stoppen. De manier waarop lieten ze onbesproken.”\n\nIn dat klimaat kwamen de dreigementen die Oguz Ö. haar stuurde hard aan. Het waren foto’s van vuurwapens met de tekst ’Jij staat op de zwarte lijst van Sharia4Holland’, een IS’-filmpje, en foto’s waarop ze was bewerkt met bakstenen. Lale Gül: „Ik besloot het schrijven over mijn afkeer van religie en de cultuur waarin ik ben opgegroeid te staken. Wat had ik aan boeken schrijven als ik straks dood ben?”\n\nVolgens het Openbaar Ministerie handelde Oguz Ö. berekenend. Hij verstuurde de berichten via verschillende accounts, zodat het leek alsof ze van meer mensen kwamen. En hij liet het niet bij dreigementen aan het adres van Lale Gül. \n\nInstagram\n\nHij dreigde ook met een terroristisch misdrijf, zegt het OM, getuige zijn posts op onder meer Instagram: ’Ik hoor bij IS, sukkels’ en ’Ik ga Nederlanders onthoofden’. Volgens gedragsdeskundigen is Ö. verminderd toerekeningsvatbaar. Hij is laagbegaafd, heeft een taalstoornis, autisme en adhd. Het Bureau NTA dat adviseert over radicalisering en religieus extremisme, constateerde dat sprake is „van een proces van radicalisering.”\n\nAlle deskundigen vinden dat hij berecht moet worden volgens het jeugdstrafrecht. Dat biedt de beste garantie voor strakke begeleiding. Het OM eiste daarom een jaar jeugddetentie, waarvan vijf maanden voorwaardelijk, een gedragsbeïnvloedende maatregel, toezicht van de Reclassering, een verbod op het gebruik van sociale media, een locatieverbod voor Amsterdam en een contactverbod met Gül. \n\nUitspraak 13 oktober. \n\n’Ik wilde haar bang maken, ik was gewoon heel erg boos’","intensity":0,"negativity":1,"cluster_id":44,"similar_texts":"text372"},{"id":"21","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/8/3","title":"Bedreiger schrijver Lale Gül hoort strafeis van 12 maanden","text":"Na het verschijnen van haar boek Ik ga leven in februari dit jaar werd Gül een maand lang vanuit diverse accounts bedreigd door Ö. Dat droeg ertoe bij dat ze uitweek naar een schuiladres. Voor het OM staat vast dat Gül is bedreigd en dat Ö. heeft gedreigd met een terroristisch misdrijf. Ö., die al een halfjaar vastzit, moet onder scherp toezicht van de reclassering worden gesteld, aldus het OM.  \n  \nNaast de celstraf moet Ö. aan persoonlijkheidsstoornissen worden behandeld, aldus de strafeis. Ook zou hij vijf jaar niet in Amsterdam moeten komen. Bovendien zou er een contactverbod richting Gül moeten worden opgelegd. De strafeis hangt samen met de grote impact van de bedreigingen richting Gül, die tot de dag van vandaag bang is, aldus het OM.  \n  \nTussen 11 februari en 12 maart stuurde Ö. via vier Instagramaccounts bedreigende berichten naar het account van Gül (23). Naast foto's van vuurwapens, waaronder een AK47 met de tekst 'S4H' (Sharia4Holland), schreef hij: 'Jij staat officieel op de zwarte lijst van sharia4holland' en 'Sharia4holland is aanwezig in Amsterdam we weten hoe je eruitziet'.  \n  \nDe schrijver eist een symbolische schadevergoeding van 500 euro. Ze ontbrak gisteren op de zitting, maar volgde deze aanvankelijk online vanaf een afgeschermde locatie. Haar advocaat las een verklaring voor van Gül over de impact van de bedreigingen. Daarin schrijft ze dat ze de stroom bedreigingen aanvankelijk als een gegeven beschouwde, maar dat de afbeeldingen van wapens haar enorme angst aanjoegen: 'M'n hart sloeg over, m'n adem stokte. Het meest intimiderende was dat er geen tekst bij stond, de foto zei kennelijk genoeg.'  \n  \nIn de daarop volgende tien dagen durfde ze het huis niet meer uit. 'Er is maar één gek nodig die zich verveelt en een steekje los heeft. We weten allemaal wat er met Theo van Gogh is gebeurd. Zou ik de volgende Mohammed B. van Nederland beroemd maken?'  \n  \n'Die angst is er lang geweest. Zelfs na de aanhouding van de verdachte. Ik dacht dat ik gek werd. Ik vermomde me zelfs buiten, keek altijd over m'n schouder, sprong de taxi in als ik de voordeur verliet. En dit is maandenlang zo doorgegaan (..) en eigenlijk nog steeds.'\n\nExcuusbrief\n\nIn een reactie zei Ö. dat Gül niet meer bang voor hem hoeft te zijn. Aan het slot van de zitting werd een excuusbrief van Ö. aan Gül voorgelezen. Hij spreekt van een levensles waar hij veel spijt van heeft. 'Ik heb nooit aan de gevolgen gedacht. Ik heb spijt van de bedreigingen. Ik heb spijt van de momenten dat je moeilijk over straat kon. Ik heb spijt dat je uit huis bent gezet door je ouders.'  \n  \nOp de zitting probeerde de rechtbank meer inzicht te krijgen in de motieven van Ö. Hij zei woede te hebben gevoeld over Güls boek en dat hij haar bang wilde maken. In de roman, die gaat over Güls jeugd in een streng-islamitisch gezin in Amsterdam- West, is ze kritisch over veel Turkse en islamitische tradities.  \n  \nDe rechtbank doet 13 oktober uitspraak.","intensity":0,"negativity":0,"cluster_id":30,"similar_texts":"text372"},{"id":"22","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=c69ebba1238a20b5ba9d#/pages/30-31","title":"Berghuis op grote hoogte","text":"Berghuis op grote hoogte\n\nSteven Berghuis springt een gat in de lucht nadat hij Ajax aan de leiding heeft geholpen tegen Besiktas. „Dit is wat ik wilde.”\n\nFOTO AFP\n\n❮❯\n\n’De concurrentie bij Ajax haalt het beste in me naar boven en dat zie je ook terug’\n\nAMSTERDAM Zelden heeft een aankoop van Ajax zich zo snel bewezen als Steven Berghuis (29) deed. De aanvaller rekende na zijn pikante overstap van Feyenoord niet alleen af met de scepsis, maar verdiende in september ook al zijn transfersom terug. Aan de hand van de creatieveling werden in de Champions League Sporting Lissabon (1-5) en Besiktas (2-0) verslagen, hetgeen Ajax 5,4 miljoen euro opleverde. Het maximale bedrag dat Feyenoord voor hem ontvangt, is 5,5 miljoen.\n\nNa afloop van Ajax-Besiktas, waarin Ryan Gravenberch, Edson Alvarez en Dusan Tadic een gooi naar de titel ’man van de wedstrijd’ deden, maar de voormalige Feyenoord-aanvoerder door Erik ten Hag tot beste speler van de avond werd gebombardeerd, bleek dat Berghuis zich bij Ajax als een vis in het water voelt. „Dit is het podium waarop ik wil spelen. Tegen en met de beste spelers. Dat zijn mooie avonden”, straalde de speler die in zijn laatste zes Ajax-wedstrijden vier keer scoorde en zes assists leverde.\n\n„Of ik enigszins heb genoten? Nee, ik heb héél erg genoten. Die fantastische sfeer neem je in je op, maar als het fluitsignaal gaat, ben je daar niet meer echt mee bezig”, zei hij nadat hij kort daarvoor een analyse had gegeven. „De eerste helft was het Ajax van de afgelopen weken te zien. We hadden het initiatief, hielden Besiktas op eigen helft, creëerden kansen en maakten twee goals. En dat hadden er één of twee meer kunnen zijn.”\n\nVlak voordat Berghuis het Champions League-duel met de openingstreffer en een assist op Sébastien Haller naar zijn hand zette, hielp hij nog een grote mogelijkheid om zeep. „De vrije trap werd heel snel genomen en ik zag eigenlijk helemaal niet wat er gebeurde. Binnen twee seconden lag de bal voor mijn voeten en dat verraste me.”\n\nHet werd hem door Ten Hag vanzelfsprekend vergeven, want de manier waarop Berghuis zich het Ajax-spel en – door de eerdere blessure van Davy Klaassen noodgedwongen – de invulling van de nummer 10-positie eigen heeft gemaakt, dwingt in de spelersgroep respect af. „Ik ben tevreden dat ik ook daar mijn rendement kan leveren”, aldus de international. „Het is een mooie positie, omdat ik Dusan Tadic en Antony continu aan het werk kan zetten en waar nodig positie kan kiezen om mee te doen in het combinatiespel.”\n\nNa het eerdere compliment van Ten Hag (’Berghuis was mijn man of the match’) gaf de speler er een terug aan zijn trainer. „Ik heb van hem heel goede handvatten gehad wat er op die positie wordt gevraagd. Het was heel anders dan ik afgelopen jaren gewend was, want hier wordt gelijk druk vooruit gezet. Bij mij zat het afwachtende een beetje in mijn systeem. Maar uiteindelijk ga je daar door bepaalde oefenstof in mee op trainingen. Ik ben daarbij ook geholpen en dan is het ook niet zo moeilijk meer. In het begin voerden we uitgebreide gesprekken en keken we beelden, maar nu ga ik gewoon mee in de team-tactische bespreking. Het is me allemaal duidelijk hoe het moet worden ingevuld.”\n\nDat Berghuis tot grote hoogte stijgt, komt ook door de moordende concurrentie, die er voor hem bij Feyenoord nu eenmaal minder of niet was. „Dat die strijd er zou zijn, wist ik toen ik de stap naar Ajax maakte. Uiteindelijk haalt dat het beste in me naar boven en dat zie je ook terug. Dit was wat ik wilde.” En ook wat Ajax wilde.\n\nPikante aankoop heeft transfersom in september \n\nal terugverdiend voor Ajax","intensity":0,"negativity":0,"cluster_id":46,"similar_texts":"text43"},{"id":"23","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=681646eec9432ef9edd5#/pages/4","title":"Betogers opgepakt bij restaurant Waku Waku","text":"Betogers opgepakt bij restaurant Waku Waku\n\nOnrust Utrecht om QR-code\n\nUTRECHT De politie in Utrecht heeft woensdagavond voor restaurant Waku Waku tientallen demonstranten aangehouden. Zij weigerden, na meerdere sommaties, naar de aangewezen demonstratieplek op het Jaarbeursplein te gaan. De betogers werden in meerdere stadsbussen afgevoerd. Enkele demonstranten werden apart vervoerd omdat zij zich tegen hun arrestatie hadden verzet. Zij kregen handboeien om en moesten mee in politiebusjes. De demonstranten stonden voor het gesloten restaurant aan het Vredenburg, dat had geweigerd gasten te controleren op hun QR-code. De burgemeester had het protest aan het Vredenburg verboden.","intensity":0,"negativity":0,"cluster_id":14,"similar_texts":"text674"},{"id":"24","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d3adc491da8ab42b9e1e#/pages/4","title":"Bloemendaal het prijzigst","text":"Bloemendaal het prijzigst\n\nIn Bloemendaal is een woning gemiddeld 778.000 euro. \n\ndoor \n\nPieter van Erven Dorens\n\nDEN HAAG De hoogste WOZ-waardes werden dit jaar uitgedeeld in Bloemendaal. Daar taxeerde de gemeente een woning gemiddeld op 778.000 euro, meldt het CBS. Bij hekkensluiter Pekela in Groningen was de gemiddelde waarde 148.000. Gemiddeld gingen de WOZ-waardes in Nederland dit jaar 7% omhoog.\n\nHet statisch bureau kwam donderdag met het jaaroverzicht van de WOZ-waardes per gemeente. De grootste stijging werd genoteerd in het Groningse Oldambt (+12,4%). Bij de grote gemeenten was Rotterdam koploper met een stijging van 11,4% naar 245.000 euro. Dit terwijl Amsterdam een-na-laatste was bij alle gemeenten. Hier ging het slechts 1,2% omhoog naar 420.000 euro. In de provincie Flevoland was de grootste stijging (+8,7% naar 262.000 euro per woning), terwijl Noord-Holland met een groei van 5,2% naar 367.000 euro de rij sloot.\n\n„Deze WOZ-beschikkingen zijn al bij de mensen op de mat gevallen, de onroerendezaakbelasting is al betaald”, benadrukt Hans André de la Porte van Vereniging Eigen Huis. De WOZ-beschikking voor dit jaar heeft als peildatum 1 januari 2020, dus nog net voordat de coronapandemie keihard toesloeg. Sindsdien is het met de huizenprijzen alleen maar harder gegaan. De WOZ-beschikking 2022 zal daarom een nog grotere stijging vertonen. Als de huizenprijzen in het huidige tempo blijven doorstijgen, dan kan het groeitempo zelfs verdubbelen. \n\nHet CBS meldde onlangs een prijsstijging van 18% in augustus.\n\nVorig jaar steeg de WOZ-waarde sterker, met 8,9%.","intensity":0,"negativity":0,"cluster_id":12,"similar_texts":"text188"},{"id":"25","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/1","title":"Bondscoach Delmee wil dat het weer gaat knetteren bij Oranje","text":"Hij begon zijn presentatie met een grapje. \"Ik ben nu 29 dagen bondscoach en het is al 29 dagen goed gegaan.\" Voor de rest gaf Jeroen Delmee (48) woensdag in het Wagener Stadion tussen de regels door een harde en heldere analyse van het Nederlandse mannenhockey en waar het met hem als bondscoach naar toe moet.  \n  \nKomende maandag maakt hij in Amstelveen zijn gewenste 'frisse, nieuwe start' met een drastisch verjongde groep. Van de 22 geselecteerde spelers zijn er slechts negen die deze zomer de mislukte Olympische Spelen in Tokio hebben meegemaakt. Van de oudere garde is alleen keeper Pirmin Blaak er nog bij.  \n  \nDelmee was zelf al van plan de bezem door Oranje te halen, maar hoefde die uiteindelijk niet te gebruiken. In de intensieve gesprekken die hij sinds zijn aanstelling met alle internationals heeft gevoerd, gaven veel ervaren spelers aan dat ze definitief bedanken voor de nationale ploeg. Het gaat om Billy Bakker, Mink van der Weerden, Roel Bovendeert en Glenn Schuurman. Een groep anderen, zoals Jeroen Hertzberger, Sander de Wijn, Mirco Pruyser, Robbert Kemperman en Seve van Ass, is voorlopig niet beschikbaar. Heel rouwig is Delmee er niet om. \"Het geeft ruimte aan jonge spelers om structureel te laten zien wat ze kunnen.\"  \n  \nHij zag de afgelopen jaren een Nederlands team dat goed kan hockeyen, maar ook door 'diepe dalen' ging en soms 'ver door de ondergrens' zakte. Uit de gesprekken met spelers kwam één woord vaak terug: het ontbrak voorheen aan duidelijkheid. Wat er van hen werd verwacht, wisten ze blijkbaar niet altijd onder coach Max Caldas. Delmee: \"Laat dat nou net een kenmerk van mij zijn: duidelijk zijn.\"  \n  \nDe strafballen, een cruciaal onderdeel, vond hij de afgelopen jaren 'Nederland-onwaardig'. Hij wil daar weer werk van gaan maken en geeft daarom specialist Tim Swaen van Bloemendaal nu een kans. Er ontbrak echter meer bij het mannenteam: totale overgave aan de topsport. Delmee (402 interlands) was zelf een winnaarstype uit een gouden generatie, die wereldkampioen werd in 1998 en in 2000 de Olympische Spelen won.  \n  \n\"Dat is iets wat in mij zit: de onvoorwaardelijke keuze voor tophockey. In hoeverre ben jij elke dag bezig om beter te worden? Ik zeg niet dat de jongens er de afgelopen jaren niet alles voor hebben gelaten; ik weet dat ze fitter dan ooit waren, maar je hebt bepaalde momenten in je topsportcarrière dat je keuzes moet maken. Want het zijn de details die het verschil maken. Ik heb, denk ik, oog voor details en ben op de hoogte van wat internationaal nodig is.\"  \n  \n\"Ik denk dat ze allemaal op het veld stonden om te winnen, maar wat is jouw drijfveer? Hoe sterk is jouw missie om het écht te willen doen? In de gloriejaren was die drive erg groot. Met types als Janssen, Brinkman, Delissen en Bovenlander, die koste wat kost ergens voor stonden. Soms zijn er tegenstrijdige belangen, die wrijven. Kom dan met je eigen mening.\"  \n  \nMondige spelers, wil hij. \"Nee, het is helemaal niet erg als het dan gaat knetteren. Als je iets wilt winnen, dan móet je een mening hebben. Dan word je missie ook duidelijk. Ik vraag ze niet om het met me eens te zijn. Dan gaan we niet vooruit.\"  \n  \nKortom, Delmee eist toewijding en keuzes van de nieuwe generatie. \"Kom je een training afdraaien of wil je beter worden?\" Keuzes als het gaat om het belang van de club versus het nationaal team, altijd een spanningsveld. Maar ook als het gaat om nevenactiviteiten. \"Dat je niet tussen twee trainingen door even gaat werken. Er is bij mij geen ruimte voor vrijblijvendheid.\"  \n  \nEric Verboom, nu nog trainer-coach van Den Bosch, wordt waarschijnlijk zijn assistent. Delmees grote doel ligt op de Spelen van 2024 in Parijs, in het land waar hij de afgelopen jaren het bondscoachschap combineerde met zijn baan als coach van Tilburg. Tussendoel is het WK in India in januari 2023. De eerste interlands onder zijn leiding speelt Oranje op 26 en 28 november in Rotterdam tegen wereldkampioen België. \"Dat zie ik als een nulmeting.\"","intensity":0,"negativity":0,"cluster_id":27,"similar_texts":"text711"},{"id":"26","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/25/1","title":"Bondscoach wil mondige hockeyers","text":"### Jeroen Delmee\n\nDe nieuwe bondscoach van de Nederlandse hockeyers, de 48-jarige Jeroen Delmee, heeft zich de afgelopen jaren verbaasd over de nationale ploeg. Hij zei het niet met zoveel woorden, maar tussen de regels klonk dat door tijdens zijn eerste persconferentie. In het Wagener Stadion presenteerde hij een sterk verjongde selectie: negen spelers uit de olympische ploeg van Tokio ontbreken.  \n  \n'Als buitenstaander miste ik bij het Nederlands team vaak de mening van de speler', zei de 401-voudige oud-international die als speler tweemaal olympisch goud veroverde. 'Ik vind dat spelers zich in het tophockey nooit mogen verschuilen. Ze moeten uitspreken waar ze voor staan en wat ze willen bereiken. Als je iets wil winnen, moet je een mening hebben. Zo simpel zie ik het.'  \n  \nNa het echec van de hockeymannen op de Olympische Spelen in Tokio - Nederland sneuvelde al in de kwartfinales, de slechtste prestatie sinds 1984 - is het aan Delmee om een cultuuromslag te bewerkstelligen. Meer duidelijkheid, meer ruimte voor discussie en een volledige toewijding aan de nationale ploeg zijn de mantra's waarmee de nieuwe bondscoach het gebutste blazoen van de hockeyers wil oppoetsen.\n\nOlympische Spelen\n\n'Presteren op de Olympische Spelen van Parijs in 2024 is het grote doel en een belangrijke tussenstap vormt het WK van begin 2023', lichtte Delmee toe.  \n  \nOnder zijn voorganger Max Caldas was er de afgelopen jaren louter Europees succes. Inmiddels is het alweer 21 jaar geleden dat de Nederlandse hockeyers een mondiale hoofdprijs wonnen: olympisch goud in 2000 met dank aan uitgesproken types als de huidige bondscoach en onder anderen Jacques Brinkman en Ronald Jansen.  \n  \nDelmee, die de afgelopen vier jaar bondscoach van Frankrijk was, stelde woensdag meerdere keren dat er zonder wrijving geen glans ontstaat. 'Ik wil spelers zien die opstaan als de situatie daar om vraagt en ja, dat zal af en toe zeker wrijving geven. Laat het maar knetteren, dat vind ik helemaal niet erg. Ik ga graag de discussie aan. Ik heb liever dat een speler zegt wat ie ervan vindt dan dat-ie zijn mond houdt. '  \n  \nBij zijn eerste selectie geeft Delmee eerlijk toe dat hij nog niet heeft geselecteerd op zaken als karakter, drive, mentaliteit en een sterke eigen mening. 'Daarvoor ken ik de jongens nog niet goed genoeg. Ik heb mijn selectie nu samengesteld op basis van hockeyprestaties, potentie en mijn gevoel.'  \n  \nIn de 22-koppige trainingsgroep waarmee Delmee volgende week voor het eerst op het veld staat, ontbreken maar liefst negen Tokio-gangers. Vier spelers hebben besloten hun interlandcarrière te beëindigen: Billy Bakker (32), Mink van der Weerden (32), Glenn Schuurman (30) en Roel Bovendeert (29).  \n  \nVijf andere hockeyers die deze zomer actief waren op de Olympische Spelen hebben zelf nog geen beslissing genomen over hun toekomst bij de nationale ploeg. Oranje. Het gaat om Jeroen Hertzberger, Seve van Ass, Robbert Kemperman, Sander de Wijn en Mirco Pruyser.\n\nPijnlijke besluiten\n\nDelmee heeft derhalve nog geen pijnlijke besluiten hoeven te nemen. Wel liet de bondscoach weten dat - indien het vijftal zich wel beschikbaar had gesteld - hij er 'de voorkeur aan gaf om met een frissere groep te gaan beginnen'.  \n  \nOpvallendste speler in de verjongde trainingsgroep is de 26-jarige Dennis Warmerdam van Pinoké. Vier jaar geleden werd bij de aanvaller een tumor in zijn rechterarm ontdekt waarna hij in het voorjaar van 2018 noodgedwongen zijn topsportcarrière moest beëindigen. Warmerdam genas wonderbaarlijk, maakte zijn rentree en toont inmiddels wekelijks zijn klasse bij Pinoké.  \n  \nOok de naam van de 24-jarige aanvoerder van HC Den Bosch, Imre Vos, is opmerkelijk. 'Hij is het type Marcel Balkestein', doelt Delmee op de bikkelharde verdediger die tussen 2008 en 2014 voor Nederland speelde. 'Imre schuwt de duels niet en hij kan een man uitschakelen. Ik ben benieuwd of hij de sprong naar Oranje kan maken.'  \n  \nMet tweevoudig olympisch kampioen Delmee (1996 en 2000) heeft de hockeybond een man in huis gehaald die topsport ademt. Als bondscoach maakt hij zijn debuut eind november tijdens de Pro League-wedstrijd in Rotterdam tegen olympisch kampioen België. Hij eist dat zijn spelers zich voor honderd procent committeren aan Oranje.  \n  \nDelmee: 'Ze moeten onvoorwaardelijk kiezen voor tophockey. Keuzes maken en zaken opofferen horen daarbij. Als we bijvoorbeeld tweemaal op een dag trainen ga je tussendoor niet even werken maar rusten. Het gaat om de details en uiteindelijk zijn die laatste paar procentjes beslissend om iets te winnen.'","intensity":0,"negativity":0,"cluster_id":47,"similar_texts":"text410"},{"id":"27","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/35/2","title":"Britney Spears wint rechtszaak tegen vader","text":"Jamie Spears is door een Amerikaanse rechter per direct ontzet uit zijn functie als bewindvoerder van zijn dochter Britney Spears. De rechter ging ook akkoord met de aanstelling van een tijdelijke vervanger die is aangedragen door het juridische team van de zangeres.  \n  \nBritney Spears' advocaat Mathew Rosengart hield een fel pleidooi waarin hij duidelijk maakte dat zijn cliënt geen dag langer onder het toezicht van haar vader wil staan.  \n  \nWel is de ontzetting tijdelijk; Rosengart vroeg de rechtbank eerst onderzoek te doen naar de gedragingen van haar vader, voordat hij voorgoed wordt verwijderd als toezichthouder. In een deze week uitgezonden documentaire van The New York Times kwam naar voren dat Britney Spears' management en haar vader onder het mom van 'beveiliging' mogelijk haar telefoon en sms-verkeer hebben afgeluisterd. Mocht dit waar zijn, dan is dat in strijd met de wet in de staat Californië, waar Spears woont.  \n  \nJamie Spears werd in 2008 aangesteld nadat de zangeres een mentale inzinking had, maar zou zijn rol volgens Britney's advocaten in de loop der tijd hebben misbruikt. Spears ging relatief kort na haar inzinking weer full-time aan de slag. Ze nam meerdere albums op en verdiende miljoenen met een zeer succesvolle serie optredens in Las Vegas. Toch werd het curatorschap, dat doorgaans bedoeld is voor mensen die niet voor zichzelf kunnen zorgen of beslissen, tot nu toe niet opgeheven.  \n  \nDe zangeres getuigde in juni over het 13 jaar durende curatorschap en de rol die haar vader hierin speelt. Volgens Spears moest ze de afgelopen jaren optreden als ze daar zelf niets voor voelde en werd ze gedwongen lithium te slikken toen ze zei het rustiger aan te willen doen.","intensity":0,"negativity":0,"cluster_id":61,"similar_texts":"text581"},{"id":"28","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/15/1","title":"Bryan Roy vindt écht dat Rutte dood moet","text":"Oud-topvoetballer Bryan Roy (51) kreeg gisteren een taakstraf van 80 uur plus een maand voorwaardelijk wegens bedreiging van Mark Rutte. Verontrustend was vooral dat Roy écht vindt dat de VVD'er geëxecuteerd moet worden.  \n  \nVictor Schildkamp  \n  \nAmsterdam  \n  \nBryan Roy kwam niet opdagen gisteren in de rechtbank in Den Haag en had evenmin een advocaat gestuurd. Dat duidt er al op dat hij niks meer op heeft met de 'gewone' maatschappij. Wie hem op Twitter volgt, weet dat hij zo'n beetje elke complottheorie aanhangt die er is.  \n  \nOp 3 april van dit jaar plaatste Roy een tweet dat Rutte een headshot ging krijgen. Hoewel dat een fotografieterm is (een soort portretfoto) snapte het OM dat Roy daarmee een pistoolschot bedoelde.  \n  \nDe oud-voetballer heeft geen enkele spijt. Roy zei onomwonden dat Rutte meewerkt aan het terugbrengen van de wereldbevolking tot 5 miljoen mensen en dat corona daarvoor wordt gebruikt. Roy erkende de tweet te hebben geplaatst 'omdat hij vecht voor de kinderen die misbruikt worden', verklaarde hij bij de politie. Rutte moet gestraft worden en eventueel zelfs geëxecuteerd, aldus Roy. De politierechter woog mee dat hij geen noemenswaardig strafblad heeft. Het OM overweegt hoger beroep.","intensity":0,"negativity":1,"cluster_id":50,"similar_texts":"text458"},{"id":"29","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/4","title":"Buitenlandse fans niet welkom bij Winterspelen 2022","text":"In navolging van de Zomerspelen in Tokio zijn ook bij de Winterspelen van Peking geen buitenlandse toeschouwers welkom. Sportfans uit China mogen volgens het Internationaal Olympisch Comité de wedstrijden wel bezoeken, maar verdere details ontbreken nog. Ook over de kaartverkoop is nog niets bekend. Alle olympische atleten zullen tijdens de Winterspelen in een speciale 'bubbel' verkeren tot ze China weer verlaten. De Winterspelen zijn van 4 tot en met 20 februari 2022.","intensity":0,"negativity":0,"cluster_id":51,"similar_texts":"text44"},{"id":"30","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/8/3","title":"CLW-voorzitter weer op vrije voeten","text":"### Zelfdoding\n\nDe voorzitter van de Coöperatie Laatste Wil (CLW), Jos van Wijk, is weer vrijgelaten. De 73-jarige man werd woensdag in Apeldoorn aangehouden op verdenking van deelname aan een criminele organisatie. Die organisatie had volgens het Openbaar Ministerie tot doel om het misdrijf hulp bij zelfdoding te plegen. Van Wijk is nog wel verdachte in de zaak, meldt het OM. Het onderzoek naar CLW en haar voorzitter is nog lang niet afgerond.","intensity":0,"negativity":0,"cluster_id":7,"similar_texts":"text562"},{"id":"31","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/43/3","title":"De documentaire No hay camino blikt terug op het ontzagwekkende oeuvre van Heddy Honigmann.","text":"'Ik zei dat deze film een geschenk voor mezelf zou zijn. Dat begint hij nu te worden.' Aan het woord is Heddy Honigmann, maker én hoofdpersonage van No hay camino. In het restaurant van een hotel in Lima, haar geboortestad, heeft de gelauwerde documentairemaker (69) enkele dierbare bekenden om zich heen verzameld. Alicia Morales bijvoorbeeld, die haar films naar Peru haalde, en Gustavo Sánchez, producent van zowel Honigmanns debuutdocumentaire Metaal en melancholie (1994) als El olvido (2008).  \n  \nDe sinds 1978 in Nederland gevestigde Honigmann is ongeneeslijk ziek. Ondanks haar broze toestand reist ze terug naar Lima, al heeft ze geen idee wat ze daar wil bereiken. In ieder geval zal ze haar intuïtie volgen, zoals de titel van de documentaire ('Er is geen pad') suggereert.  \n  \nSoms in een rolstoel en soms lopend trekt Honigmann door de stad. Geliefde Henk Timmermans figureert geregeld op de achtergrond. Ook auteur Kristien Hemmerechts, met wie Honigmann No hay camino schreef, begeleidt haar op haar weg. Gaandeweg ontvouwt de film zich als licht weemoedige memoires én als terugblik op Honigmanns ontzagwekkende oeuvre, en dat alles dankzij haar nog altijd springlevende intuïtie en aandacht.  \n  \nZoals Honigmann haar naasten aan de eettafel uitnodigt, zo omarmt No hay camino haar eerdere films. Hier een fraai tragikomisch fragment uit Metaal en melancholie, daar de opname uit Goede man, lieve zoon (2002) waarin een man over een kerkhof in Sarajevo loopt en alle daar begraven vrienden en familielieden opnoemt.  \n  \nOok No hay camino kent vele Honigmanneske momenten, met de documentaireveteraan zelf in de hoofdrol. Onbetaalbaar is de schok van ontroering op haar gezicht wanneer ze tijdens een taxirit het huis uit haar kinderjaren ontdekt. Vervolgens is het, ondanks haar smeekbeden aan de dame die opendoet, afwachten of Honigmann naar binnen mag.  \n  \nIntussen spookt haar overleden vader Victor als een fantoom door de film. Waarom was hun band zo verstikkend? Die vraag blijft opspelen, ook als Honigmann weer terug in Nederland is en bezoek krijgt van Johanna ter Steege, die de hoofdrol speelde in haar film Tot ziens (1995). Was ze zelf ook zo'n overbezorgde ouder, wil ze horen van zoon Stefan, die achter een van de camera's staat.  \n  \nZodoende vindt het aangrijpende No hay camino zijn vorm: rond en compleet, zonder vooropgezet plan en zonder het einde van het pad te willen zijn. KT\n\nNo hay camino\n\nDocumentaire  \n★★★★  \nRegie  \n  \nHeddy Honigmann  \n  \n93 min., in 25 zalen en op Picl.","intensity":0,"negativity":1,"cluster_id":60,"similar_texts":"text699"},{"id":"32","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/38/1","title":"De wonderlijke weg van nietig FC Sheriff","text":"### Hoe een selectie van twaalf miljoen euro kon winnen bij Real\n\nAlsof de piepjonge sheriff van dienst zijn revolver trok om 's werelds meest beruchte dief staande te houden. FC Sheriff hield de Madrileense club lange tijd onder vuur, loste zelfs wat waarschuwingsschoten en haalde in de slotfase definitief de trekker over.  \n  \nSlechts twaalf miljoen euro is de selectie van FC Sheriff, 180ste op de FIFA-ranking, waard. Maar het bleek in Madrid niets uit te maken. Onbevangen zorgde de Moldavische topclub voor waarschijnlijk het grootste wonder in de Champions League-historie, door dertienvoudig winnaar Real Madrid in het hol van de leeuw te verslaan. Het prijskaartje van de selectie van de Koninklijke? Een kleine achthonderd miljoen euro.  \n  \nDe geboortekaartjes van FC Sheriff waren nog niet eens verstuurd toen het grootste clubtoernooi ter wereld haar levenslicht zag. Pas in 1996 debuteerde de club, toen nog FC Tiras Tiraspol genaamd, in het Moldavische voetbal. Vanuit het derde niveau belandde Sheriff in 1998 in de Moldavische eredivisie. Sindsdien staat er geen maat op de prijzenpakkers uit de niet-erkende afgescheiden staat Transnistrië. Alleen deze eeuw al kroonde FC Sheriff zich negentien keer tot de beste club van het land en won het negen keer de beker.\n\nWortels\n\nHoewel de wortels van FC Sheriff in één van de armste gebieden in Europa liggen, bulkt de Moldavische topclub van het geld. Voormalig politieagent Viktor Gusan profiteerde in de jaren 90 van een economische crisis in de regio en heeft sindsdien de touwtjes in handen. Gusan maakte van FC Sheriff zijn speeltje, maar heeft niet alleen een voetbalclub in zijn bezit. Het communistische Transnistrië, dat grenscontrole en een eigen leger heeft, maakt namelijk ook gebruik van zijn Sheriff-auto's, Sheriff-broodfabriek en Sheriff-telefoonnetwerk.  \n  \nFC Sheriff nam weliswaar vier keer deel aan de Europa League, maar op een gedroomd Champions League-ticket moest het wachten tot dit seizoen. In de play-offs werd Dinamo Zagreb verslagen en een plek in het voetbalwalhalla afgedwongen.  \n  \nHet leidde niet overal in het land tot euforie. ,,Ik zie niet veel reden om er blij mee te zijn\", vertelde sportjournalist Cristian Jardan na de plaatsing tegen persbureau AFP. ,,Het team vertegenwoordigt een separatistische enclave waar corruptie en smokkel de boventoon voeren. Daarmee wordt de Republiek Moldavië hard geraakt.\"  \n  \nHet was Sébastien Thill die de achterban liet ontploffen, door de winnende treffer achter topkeeper Thibaut Courtois te schieten. Juist de 27-jarige Luxemburger staat perfect symbool voor het nietige Sheriff: al van jongs af aan droomde hij van het spelen in de Champions League. Hij liet zelfs een tatoeage op zijn kuit zetten van zichzelf, waarop te zien was dat hij fantaseerde over de Champions League. Dromen komen uit, zo bleek in Madrid. Met zes punten uit twee duels (eerder werd Sjachtar Donetsk al met 2-0 verslagen), is FC Sheriff bovendien voorlopig nog niet uitgedroomd.","intensity":1,"negativity":1,"cluster_id":49,"similar_texts":"text42"},{"id":"33","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=8810629a16b52b86badf#/pages/28","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO\n\nBSR AGENCY","intensity":0,"negativity":0,"cluster_id":17,"similar_texts":"text312"},{"id":"34","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/1/1","title":"Door met de oude coalitie? D66 mag het zeggen","text":"Zes maanden van eindeloze gesprekken hebben de kabinetsformatie met een grote cirkel teruggebracht waar die begonnen is. Onder hoge druk is er opeens een optie in beeld die eerder ondenkbaar was: een doorstart van de huidige coalitie van VVD, D66, CDA en ChristenUnie. Of daarover onderhandelingen starten, hangt af van D66.  \n  \nMet een grote greep heeft informateur Johan Remkes de doorbraak geforceerd waarop het al zo lang wachten is in de kabinetsformatie. Hij heeft het dreigende scenario van nieuwe verkiezingen gevaarlijk dicht boven de onderhandelingstafel laten zwaaien.  \n  \nPartijen hebben een ultimatum gekregen: woensdag moest de wending komen. De informateur streepte weg en duwde door. Totdat het punt bereikt werd waarop VVD-leider Mark Rutte en D66-leider Sigrid Kaag hun langverwachte politieke confrontatie moesten aangaan: welke partij gaat een concessie doen, als ze beiden iets anders willen?  \n  \nVandaag is het beslissende moment in de formatie. Om half een komen ze weer bij elkaar. D66-leider Sigrid Kaag zal dan bekendmaken of haar fractie en partij kunnen instemmen met een voorstel dat informateur Remkes heeft gedaan.  \n  \nDe inhoud ervan is nog niet officieel bekend maar in Den Haag wordt er allerwegen van uitgegaan dat het voorstel inhoudt: onderzoek een kabinet van precies de vier partijen die nu ook al de coalitie vormen van Rutte-III. De D66-fractie was gisteravond laat nog in intern beraad bijeen. Kaag zegt dat er gisteren bij de informateur 'stevige en goede gesprekken' zijn gevoerd. VVD en CDA hebben al een besluit genomen.  \n  \nVooral voor D66-leider Sigrid Kaag staat bij deze ultieme reddingspoging om de formatie vlot te trekken veel op het spel. Zij zette in op een breed progressief kabinet met links, dat door zijn samenstelling alleen al een ander soort beleid kon voeren dat volgens D66 nodig is voor de grote kwesties die het land verdelen.  \n  \nDe VVD hoopt al sinds het begin van de verkiezingen op een doorstart van de huidige coalitie, net als het CDA. Niets wijst erop dat VVD en CDA daarin willen bewegen. Kaag heeft op haar beurt wel een concessie aangeboden, door zondag in een lezing de deur weer op een kier te zetten voor de ChristenUnie. D66 heeft niet langer een blokkade op die partij. Kaag wilde bewust als eerste een handreiking doen. \"Al zijn er geen garanties op een uitkomst, Nederland snakt nu naar een doorbraak.\"  \n  \nEen doorstart van de huidige coalitie van VVD, CDA, D66 en ChristenUnie is in beeld gekomen omdat andere mogelijkheden onbegaanbaar blijken te zijn. Voor een minderheidskabinet is te weinig steun, is maandag al duidelijk geworden. Informateur Remkes probeerde nog een bijzondere uitweg van een 'extraparlementair kabinet', maar ook dat blijkt niet levensvatbaar te zijn.  \n  \nEr zijn te weinig partijen die dat experiment zien zitten, is gisteren duidelijk geworden na gesprekken met negen partijen. Alleen de ChristenUnie was bereid voor zo'n experiment met VVD, CDA en D66 in zee te gaan. Zo bleef uiteindelijk toch weer de terugvaloptie over om nog één keer te kijken of een meerderheidskabinet mogelijk is, van de partijen die de afgelopen jaren regeerden en waarvan de demissionaire restanten er gehavend bij liggen. Anders zijn verkiezingen het enige wat rest.  \n  \nEen andere optie die in theorie ook nog in beeld is, is dat de formatie verdergaat met zes partijen, waarbij GroenLinks en PvdA aansluiten bij VVD, D66, CDA en ChristenUnie. Zo'n zespartijenkabinet heeft de voorkeur van D66. Houdt D66 daaraan vast, dan staat het tegenover VVD en CDA.  \n  \nLaat D66 de wens los, dan zal het in ruil daarvoor veel terug willen zien aan eigen wensen voor een regeerakkoord. Over medische ethiek, voltooid leven, klimaatbeleid en diversiteit wachten dan ook opnieuw 'stevige gesprekken' in de rest van de formatie.","intensity":0,"negativity":0,"cluster_id":29,"similar_texts":"text412"},{"id":"35","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/1/1","title":"Doorstart huidige coalitie in zicht","text":"D66-leider Kaag heeft haar blokkade tegen deze variant woensdag opgeheven tijdens een gesprek met informateur Remkes. Dat melden ingewijden aan de Volkskrant. Het besluit om onderhandelingen te beginnen over de voortzetting van het huidige kabinet is nog niet definitief: de D66-fractie kon woensdagavond niet tot een besluit komen. VVD, CDA en CU wilden nog geen conclusies mededelen. Informateur Remkes verwacht dat de gesprekken donderdag om 12.30 uur worden hervat.  \n  \nTot er witte rook komt uit de fractiekamers liggen er formeel nog twee andere varianten op tafel: nieuwe verkiezingen of een zespartijenkabinet. Nieuwe verkiezingen zijn voor geen van de partijen een prettig vooruitzicht. Ook het zespartijenkabinet is niet kansrijk. Kaag liet woensdag tijdens een 'biechtstoelprocedure' met Remkes weten dat zij er óók mee kan leven als dit er niet komt.  \n  \nHet ligt voor de hand dat VVD en CDA daarna hebben aangedrongen op een doorstart van het huidige kabinet. VVD en CDA hameren er al maanden op dat zij niets zien in onderhandelingen met méér partijen dan getalsmatig nodig is voor een Kamermeerderheid. Een voortzetting van het huidige kabinet is daarentegen altijd de droom geweest van VVD en CDA.  \n  \nVolgens Rutte is er woensdagavond in de VVD-fractie 'maar één kabinetsvariant' besproken en zijn ook CDA en D66 daarover in gesprek geweest. Hij hoopt dat uiterlijk donderdag duidelijkheid komt over de start van de onderhandelingen.  \n  \nOp de avond na de verkiezingen van  \n  \n17 maart was het al de meest logische optie om de eerste onderhandelingspoging met de vier coalitiepartijen te voeren. Want in vrijwel elk land waar een zittende coalitie meer zetels haalt dan het had, wordt dat als een dikke voldoende van de kiezer beschouwd om door te gaan.  \n  \nMaar de doorbraak kwam woensdagmiddag pas, nadat alle partijleiders één voor één bij informateur Remkes moesten vertellen welke kabinetsopties zij zien zitten. Een 'extraparlementair kabinet' bleek voor de linkse partijen toch te exotisch. Zij wilden alleen meedoen in een 'volwaardig kabinet', waarna nog maar vier serieuze formatiepartijen over bleven: VVD, CDA, D66 en ChristenUnie.  \n  \nIn aanwezigheid van negen partijleiders stelde Remkes dat er bij Kaag geen blokkade meer zit op de CU. Zodoende behoort volgens hem ook een gesprek over een doorstart van het huidige kabinet tot de mogelijkheden. Kaag zou dat volgens enkele aanwezigen bevestigd hebben. Op zondag lieten haar woordvoerders dezelfde boodschap doorschemeren.  \n  \nErg van harte zullen de vervolggesprekken niet gaan. Bij een doorstart van het huidige kabinet is het enthousiasme van D66 niet groot, omdat Kaag aan haar kiezers een progressiever kabinet heeft beloofd. In het onwaarschijnlijke geval dat het toch een zespartijenkabinet wordt, zullen VVD en CDA met tegenzin bij de onderhandelingen zitten. De verhoudingen tussen de hoofdrolspelers zijn mede door de langdurige formatie sowieso verstoord. De onderhandelingen zullen donderdag beginnen onder een slecht gesternte.","intensity":0,"negativity":0,"cluster_id":19,"similar_texts":"text167"},{"id":"36","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/34/3","title":"Dr. Lonnie Smith ( 1942-2021 ), de 'sultan van het Hammondorgel'","text":"### Postuum\n\nDr. Lonnie Smith, die academisch noch medisch geschoold was, maar in de jaren zeventig zijn bijnaam 'dokter' inzette om verwarring met vakgenoot Lonnie Liston Smith te voorkomen, was een van de populairste bespelers van het Hammond B3-orgel die de jazz heeft voortgebracht. Naar eigen zeggen kreeg hij de bijnaam omdat hij zijn funky, altijd groovende spel zelf helemaal had uitgedokterd. Dinsdag overleed de toetsenist op 79-jarige leeftijd aan longfibrose.  \n  \nSmith was in de jaren zestig bepaald niet de enige bekwame Hammondspeler: ook Jimmy Smith, Brother Jack McDuff, Richard 'Groove' Holmes en Jimmy McGriff hadden er succes mee. Toch kozen zowel gitarist George Benson als saxofonist Lou Donaldson in hun band voor de nog jonge Lonnie Smith.  \n  \nDe eerste successen behaalde Smith in 1964 in het kwartet van George Benson. Dat legde de basis voor een nieuwe stijl binnen de souljazz, waarin bebop en hardbop samenvloeiden met r&b, waarna Benson en Smith solocontracten kregen bij Columbia. Smiths soulvolle spel werd vervolgens opgemerkt door saxofonist Lou Donaldson, in wiens band Smith zijn grootste successen zou boeken. Donaldsons Blue Note-album Alligator Bogaloo werd in 1967 een groot succes, het titelnummer zou zelfs de hitlijsten halen. Smith werd ook zelf als bandleider succesvol voor Blue Note.  \n  \nIn de jaren zeventig raakte het Hammondorgel uit de mode. Jazz elektrificeerde, de Fender Rhodes verdrong het orgel. Maar Lonnie Smith ging onverdroten door: hij noemde zich Dr., zette een tulband op en ging als 'sultan van de Hammond' door in de clubs.  \n  \nIn de jaren negentig raakte Smiths muziek zowaar weer in de mode. Je hoorde zijn orgel in gesampelde vorm terug op talloze hiphoptracks. Zijn versie uit 1970 van de Blood Sweat & Tears-hit Spinning Wheel dook onder meer op bij A Tribe Called Quest en de Wu-Tang Clan. Daarnaast werd acid jazz even een mode op de dansvloer, en Smith had er nog altijd precies de juiste souljazz-sound voor.  \n  \nDr. Lonnie Smith bleef een graag geziene gast op de internationale podia. Hij werkte samen met iedereen die maar wilde. Curieus is zijn samenwerking met Iggy Pop, op het dit jaar verschenen album Breathe. Geweldig was die in 2010 met het Jazz Orchestra of the Concertgebouw in het Amsterdamse Bimhuis, zes jaar later vastgelegd op het groots klinkende I Didn't Know What Time It Was.","intensity":0,"negativity":0,"cluster_id":23,"similar_texts":"text367"},{"id":"37","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d8ecab3a36165b4deb79#/pages/14-15","title":"Drugs","text":"Drugs\n\nIn Italië zijn de meeste linkse politici keurig maar saai en zonder charisma, terwijl rechts buitengewoon kleurrijke politici heeft die hun emoties laten lopen en veel mensen aan zich weten te binden. Warme persoonlijkheden die echter soms de gekste dingen doen.\n\nIedereen herinnert zich Silvio Berlusconi. Maar ook Lega-leider Matteo Salvini kan er wat van. Zijn populariteit steeg de afgelopen jaren dankzij intens gebruik van de sociale media. Continu sprak Salvini de Italiaanse bevolking toe in filmpjes, ook als minister van Binnenlandse Zaken. Hij toonde wat hij at, wat hij meemaakte en ging tekeer tegen zijn vijanden.\n\nEén keer had Salvini zelfs een geweer in zijn handen. Die intensieve sociale media campagne werd La Bestia genoemd, Het Beest. De man erachter was Luca Morisi. Keurig gekleed, kort haar, afgestudeerd in filosofie, zacht pratend. Een vreemd contrast.\n\nOnder de vijanden tegen wie Salvini en zijn spindoctor Morisi vaak tekeer gingen op de sociale media, waren linkse politici, immigranten en drugshandelaren. Wat pijnlijk dat in de villa van Morisi bij de Noord-Italiaanse stad Verona zelf twee gram cocaïne is aangetroffen. Twee Roemeense jongens waren in augustus tijdens een controle aangehouden door de politie en zeiden dat ze de bij hen aangetroffen drugs van Morisi hadden gekregen. Daarna deed de politie de inval.\n\nEr wordt rechterlijk onderzoek tegen Morisi gedaan. Nu is opeens duidelijk waarom hij onlangs plotseling als spindoctor van Salvini was opgestapt. „Ik vind het walgelijk dat de media Morisi veroordelen voordat de rechter het heeft gedaan. Luca is een goed mens, ik ken hem al lange tijd. Hij heeft een fout gemaakt, dat kan iedereen gebeuren. Maar ik zal hem helpen”, aldus Salvini.\n\nWat barmhartig. Diezelfde Salvini belde ooit na een tip bij een onbekende thuis aan, met de vraag of de bewoner soms een drugshandelaar was. Maar dat was geen vriend van Salvini.\n\n’Hij is een goed mens, ik ken hem al lang’","intensity":0,"negativity":0,"cluster_id":16,"similar_texts":"text440"},{"id":"38","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=5b7c2c6c29f013677cd8#/pages/22-23","title":"Duitse inflatie stijgt tot boven de 4%","text":"Duitse inflatie stijgt tot boven de 4%\n\nNa 28 jaar\n\nDe Duitse inflatie is in september voor het eerst in 28 jaar boven de 4% uitgekomen. Dat blijkt uit een eerste raming van het Duitse federale statistiekbureau. De geldontwaarding op jaarbasis kwam uit op 4,1%. De forse toename van de inflatie werd onder meer veroorzaakt door een wisseling in het btw-tarief. Kenners verwachten dat de inflatie tegen het einde van het jaar tot 5% kan oplopen. Inflatie ligt politiek en historisch gevoelig bij onze Oosterburen: Veel Duitsers refereren nog steeds over de hyperinflatie in het land een eeuw geleden, na de Eerste Wereldoorlog.","intensity":0,"negativity":0,"cluster_id":8,"similar_texts":"text130"},{"id":"39","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/7/1","title":"En nu maar hopen dat de walrus vanuit Harlingen linksaf slaat","text":"### reportage\n\nHeel af en toe tilt ze loom haar kop op. Verder ligt de dolende walrus deze morgen ogenschijnlijk relaxed op de basaltblokken van de Oude Willemshaven in Harlingen. Vorige week werd ze gespot op Simonsplaat. Daarna trok ze bekijks in de haven van Schiermonnikoog, waar ze doodgemoedereerd op een modderbankje lag. Nu ligt de vrouwtjeswalrus bijna roerloos aan de haven-oever.  \n  \nVanaf de Zuiderpier, die het Harlingse havengebied van de Waddenzee scheidt, staat een handjevol mensen in de verte te turen. Een agente heeft haar witte fiets dwars op de wandelpier gezet. Het grote zoogdier mag niet verstoord worden. Op een lange houten steiger aan de andere kant staan en zitten nog meer kijkers, fototoestellen met telelenzen en telescopen in de aanslag.  \n  \nGeen wonder, want een walrus laat zich zelden zien in Nederlandse wateren. De dieren leven op Groenland en Spitsbergen in de Noordelijke IJszee. Waarom deze walrus naar het zuiden koerste, is onbekend. Ruimtegebrek? Gering voedselaanbod? \"Het is gissen\", zegt Sander van Dijk van Zeehondencentrum Pieterburen.  \n  \nIn elk geval zwom het vrouwtjesdier naar de Friese havenstad. Gistermorgen vroeg ontdekte een Harlinger die zijn hond uitliet haar bij de pier. Twee vrijwilligers met gele hesjes van Dier in Nood lopen naar hun collega's die het dier in de gaten houden. Richard Bijman van Dierenambulance Waadhoeke is er een van. \"We hebben overlegd met het Zeehondencentrum en besloten haar met rust te laten.\"\n\nGoede speklaag\n\nHet dier heeft oppervlakkige schaafwonden aan haar voorpoten, maar ze redt zich ermee, aldus Sander van Dijk. Haar conditie lijkt goed. \"Ze heeft zich de afgelopen weken in de Waddenzee kunnen voeden met schelpdieren. De speklaag ziet er goed uit. Ze ligt hoog op de vloedlijn. We hopen dat ze vannacht in alle rust de zee op gaat.\"  \n  \nBijman duimt dat ze dan de goede kant opzwemt. Alleen als ze linksaf slaat, komt ze in de Waddenzee terecht. Als ze de afslag naar de Harlinger buitenhaven neemt, gebeurt dat niet. Belangrijk is nu vooral dat het beest niet in de stress schiet, onderstreept Bijman.  \n  \nDaar maakt biologe en zoogdierliefhebber Anna Bosman uit Haarlem zich wel zorgen om. Met een verrekijker om haar nek zit ze aan de kant van de pier. \"Mensen, ga toch weg\", spoort ze de verslaggevers en persfotografen aan, die wel dicht bij de walrus staan. \"Het dier wil boven op een veilige droge plek slapen.\"  \n  \nOpeens komt de walrus in beweging en probeert bij de schuine helling omhoog te kruipen. \"Niet glijden, ga door!\", moedigt ze het dier aan. \"Een walrus is geen landdier, het kost hem veel energie en moeite om omhoog te komen\", verzekert ze. Toch maakte het dier geen gestreste indruk en lijkt de opwinding op de wal aan haar voorbij te gaan. Maar dat is slechts schijn, weet Bosma. \"Stress kun je niet zien. Een walrus is geen huisdier. Die moet je zo veel mogelijk met rust laten.\"  \n  \nAlle zoogdieren vindt ze prachtig. Een paar weken geleden zag Bosma in Limburg nog een eikelmuis. Vanmorgen haastte ze zich naar Harlingen, toen ze hoorde over de bijzondere gast. \"Een walrus komt zeer zelden voor in Nederland. Ik blijf hier de hele dag als het moet.\"\n\nSteeds drukker\n\nGrietje van der Pol staat een half uurtje op de pier. De Harlingse woont in een appartementencomplex met uitzicht op de Willemshaven. Vanmorgen kreeg ze een telefoontje van haar buurvrouw dat er een walrus bij de pier lag. \"Ik pakte mijn verrekijker en zag hem liggen. Ik schrok er wel van, want een walrus verwacht je hier niet. Er zitten wel vaak zeehondjes bij de pier. Maar misschien heeft de storm van gisteren hem hierheen gevoerd.\"  \n  \nHaar schoonzus Henny van der Pol heeft net twee foto's van de levende bezienswaardigheid naar haar kleinzoons in Princeton, in de Verenigde Staten, geappt. \"Het is daar nu zes uur, dus ik heb ze wakker gemaakt\", grinnikt ze. \"Ik dacht: dit is uniek, ik ga kijken!\"  \n  \nHet wordt steeds drukker. Twee mannen met grote telelenzen lopen gehaast de pier op. Monteur Pieter Nijdam uit Noordburgum staat juist rustig naar de walrus te kijken. \"Ik had even vrij tussen twee klussen door en dacht: ik ga even naar de haven. Maar ineens kon ik niet verder. Ik wist wel dat er ergens in Friesland een walrus zwom, maar dat ik hem nu hier zou treffen, had ik niet kunnen bedenken.\"  \n  \n\"O, leeft hij nog?\", klinkt het vervolgens verbaasd uit Nijdams mond. \"Moet er dan geen veearts bij worden gehaald? Want hij moet wel gered worden.\"  \n  \nNet als Nijdam stuitten René en Bianca van Plaggenhoef uit Hoevelaken bij toeval op de walrus. Ze zijn er een paar dagen tussenuit en logeren in Makkum. \"We wilden een eindje wandelen op de pier, en nu zien we dit! Een collega ging naar Schiermonnikoog en zei nog: misschien zie ik de walrus wel. Wij gaan naar Makkum, dus wij zien hem zeker niet, antwoordde ik. Ik stuur hem net een appje: haha, de walrus ligt hier!\"","intensity":0,"negativity":1,"cluster_id":63,"similar_texts":"text766"},{"id":"40","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/ernst-jan-pfauth-vertrekt-als-directeur-van-de-correspondent-a4060150#20210930-79833-202","title":"Ernst-Jan Pfauth vertrekt als directeur van De Correspondent","text":"Ernst-Jan Pfauth, een van de oprichters van De Correspondent, vertrekt na negen jaar als directeur van het vernieuwende journalistieke platform. Uiterlijk in maart wil hij een opvolger ingewerkt hebben. „Daarna ga ik waarschijnlijk meer tijd besteden aan schrijven en interviewen”, schrijft hij op de site. Pfauth, die net als mede-oprichter Rob Wijnberg eerder redacteur was bij NRC, stelt tevreden vast dat De Correspondent ruim 71.000 leden heeft en in 2020 een nettowinst boekte van 1,2 miljoen euro.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":42,"similar_texts":"text352"},{"id":"41","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=f31069aeba677a84283b#/pages/4","title":"Extra hulp arme landen","text":"Extra hulp arme landen\n\n95 mln. voor corona-aanpak\n\nDEN HAAG Het kabinet trekt nog eens 95 miljoen euro uit om de coronacrisis te bestrijden in arme landen. Demissionair minister Tom de Bruijn (Ontwikkelingssamenwerking) zei dat 75 miljoen bestemd is voor de versterking van de gezondheidszorg in ontwikkelingslanden en 20 miljoen voor de aanschaf van vaccins daar. Het extra geld gaat volgens de minister dit jaar en volgend jaar naar Access to COVID Tools Accelerator, een internationaal initiatief voor de bestrijding van corona. Eerder heeft het kabinet al 147 miljoen euro vrijgemaakt voor dit initiatief. „Arme landen worden het hardst getroffen. Naast corona zijn er andere gezondheidscrises, zoals hiv/aids. Infectieziekten kunnen zich snel verspreiden. Daarom is deze aanvullende bijdrage ook in het belang van Nederland”, aldus De Bruijn.","intensity":0,"negativity":1,"cluster_id":56,"similar_texts":"text675"},{"id":"42","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/40/4","title":"F1-primeur met race in Qatar","text":"De Formule 1 gaat in november voor het eerst naar Qatar. Van 19 tot en met 21 november wordt er geracet op het circuit van Losail. Qatar vervangt de GP van Australië. De Formule 1 houdt het niet bij dit eenmalige bezoekje. Na een onderbreking van een jaar in verband met het WK voetbal, staat het land vanaf 2023 liefst tien jaar lang op de WK-kalender.","intensity":0,"negativity":1,"cluster_id":62,"similar_texts":"text612"},{"id":"43","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/13/2","title":"Facebook beschermt tieners wel degelijk, vindt Facebook","text":"Het is inmiddels een bekend ritueel: een vertegenwoordiger van Facebook moet op het matje komen in de Amerikaanse Senaat, wordt overladen met kritiek, maar blijft rustig de van tevoren opgestelde talking points opdreunen. Gisteravond moest Antigone Davis, hoofd veiligheid van het bedrijf, die corvee doen, maar ze had het niet makkelijk. De senatoren konden haar namelijk om de oren slaan met onderzoek dat Facebook zelf had laten doen.\n\nInterne documenten\n\nThe Wall Street Journal had onlangs de hand weten te leggen op interne documenten van Facebook zelf. Die gingen onder andere over het effect van Instagram op het zelfbeeld van jongeren, vooral meisjes. \"Voor een op de drie meisjes maken we de problemen die ze met het beeld van hun eigen lichaam hebben erger\", zo citeerde de krant uit een interne presentatie. Tussen de 6 en de 13 procent van de tieners die suïcidale gedachten hebben, zien die gedachten als gevolg van het gebruik van Instagram, een op het delen van foto's gericht sociaal medium dat eigendom is van Facebook.  \n  \nTerwijl zulke cijfers intern rondgingen, vertelde Facebook-baas Mark Zuckerberg afgelopen maart nog in het openbaar dat het gebruik van sociale media 'volgens het onderzoek dat wij gezien hebben' juist positieve effecten had op het mentale welzijn van kinderen. Facebook bleef ook werken aan een speciale Instagramversie voor kinderen onder de 13, wat nu de ondergrens is voor lidmaatschap.  \n  \nDe storm van kritiek die opstak na de publicatie van The Wall Street Journal leidde ertoe dat Facebook dat laatste project tijdelijk stilzette. Niet om het te heroverwegen overigens, maar om 'de behoefte aan en waarde van dit product' beter uit te leggen aan ouders en experts.  \n  \nIn de Senaat verdedigde Davis haar bedrijf door te zeggen dat er journalisten het interne onderzoek van Facebook selectief en zonder genoeg context hadden gepresenteerd, en dat het bedrijf er alles aan doet om misbruik tegen te gaan.  \n  \nSenatoren van zowel de Republikeinen als de Democraten waren het voor een keertje eens: dat verweer was veel te slap. Ze kondigden een aanscherping aan van de wet uit 1998 die regelt welke gegevens bedrijven online over kinderen mogen verzamelen. Of dat ook gebeurt, is nog de vraag. De afgelopen jaren is er in de VS in de praktijk weinig terechtgekomen van voornemens om grote techbedrijven te reguleren, en blijft het meestal bij vermanende woorden in hoorzittingen als deze.","intensity":0,"negativity":0,"cluster_id":64,"similar_texts":"text85"},{"id":"44","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/29/facebook-naar-amerikaanse-senaat-vanwege-giftig-effect-op-welzijn-kinderen-a4060117#20210930-79833-102","title":"Facebook naar Amerikaanse Senaat vanwege  ‘giftig’ effect op welzijn kinderen","text":"Hoorzitting Vanwege de negatieve effecten van Instagram op het zelfbeeld en de geestelijke gezondheid van tienermeiden ligt moederbedrijf Facebook zwaar onder vuur. De Amerikaanse Senaat voelt er deze donderdag een hoge Facebook-functionaris over aan de tand.,De grootste verrassing van een reeks recente onthullingen van The Wall Street Journal over Facebook en dochterbedrijf Instagram was niet dat de populaire platforms allerlei schadelijke effecten met zich meebrengen. Het opmerkelijkste was dat moederbedrijf Facebook zich al zo lang en zo diepgaand van zijn negatieve kanten bewust is.Want de onthullingen waren stuk voor stuk gebaseerd op onderzoek van Facebook zélf, waarvan de resultaten door een klokkenluider waren doorgespeeld naar de journalisten. Praktijken die in interne communicatie ‘onacceptabel’ werden genoemd, werden door de leiding van het concern geduld, of slechts halfhartig aangepakt.Van alle kwesties die de artikelenreeks tot nu toe aankaartte (zie inzet), is het pijnlijkst voor Facebook het uitlekken van eigen onderzoek naar de manier waarop het gebruik van Instagram bij tienermeiden onzekerheid over het eigen lichaam versterkt en daarmee hun geestelijk welzijn schaadt. Al langer bestaan daarover grote zorgen. Deze donderdag voelt een commissie van de Amerikaanse Senaat de internationale directeur veiligheid van Facebook, Antigone Davis, daarover aan de tand.\n\nLees ook: Facebook houdt prominente gebruikers uit de wind\n\nVolgens Facebook heeft The Wall Street Journal welbewust een verkeerd beeld geschetst van de bevindingen van de Facebook-onderzoekers. Maar onder druk van de negatieve publiciteit kondigde het concern maandag niettemin aan dat de plannen voor een speciaal platform voor kinderen jonger dan dertien jaar, wel aangeduid als Instagram Kids, voorlopig worden stilgelegd. Instagram, een app voor het delen van foto’s en korte filmpjes met een miljard maandelijkse gebruikers, werkt het vergelijken met leeftijdgenoten sterk in de hand. Bij tieners kan dat tot depressies leiden en bij sommigen zelfs, naar eigen zeggen, gedachten aan zelfmoord versterken. „Van tienermeiden die zich slecht voelen over hun eigen lichaam, zegt 32 procent dat Instagram hun negatieve gevoelens versterkt”, schreven onderzoekers van Facebook vorig jaar in een interne mededeling, aldus The Wall Street Journal. Een jaar eerder vatte een onderzoeker zijn bevindingen intern samen met de zin: „Voor één op de drie meiden verergeren wij de zorgen over hoe hun lichaam er uitziet.” Van Amerikaanse en Britse tieners die zichzelf als „onaantrekkelijk” beschouwen, zou veertig procent dat wijten aan Instagram.Commercieel belangVoor Facebook is het van groot commercieel belang om jonge generaties aan zich te binden. De Facebook-app wordt in de VS en Europa steeds meer gezien als een platform voor oudere gebruikers. In 2012 nam het bedrijf Instagram over, om zich daarmee van een jonger publiek te verzekeren. Maar nu voelt het bedrijf op die markt de hete adem in de nek van succesvolle concurrenten als TikTok en Snapchat. In een uitgebreide verdediging stelt het hoofd onderzoek van Facebook, Pratiti Raychoudhury, dat het niet waar is dat Instagram „giftig” is voor tienermeiden, zoals The Wall Street Journal stelt. De krant zou selectief uit het onderzoek van Facebook hebben geciteerd. Hetzelfde onderzoek laat namelijk zien dat meiden die kampen met problemen als eetstoornissen, somberheid en eenzaamheid zeggen dat Instagram hen juist oppept. Van twaalf onderzochte problemen die tieners ondervinden, zouden alleen negatieve gevoelens over het eigen lichaam door Instagram versterkt worden. En niet bij een derde van álle meiden, maar bij een derde van de ondervraagde meiden die al eerder met dat probleem zaten. Bovendien zou het onderzoek deels gebaseerd zijn op een focusgroep van niet meer dan veertig tieners, en dus niet representatief zijn. „De onderzoeksresultaten werden opgesteld en gebruikt door mensen die de beperkingen ervan begrepen”, aldus Raychoudhury. Ook stelt ze dat Facebook dit soort interne onderzoeken uitvoert om de negatieve kanten van de sociale media zoveel mogelijk te kunnen beperken, en de positieve te versterken. Maar hoe onaangedaan het concern tegen deze problemen bij tienermeiden aan kijkt, bleek eerder deze maand. Instagram-topman Adam Mosseri vergeleek de voor- en nadelen van sociale media met die van auto’s. We weten dat we door auto-ongelukken meer doden hebben dan als er geen auto’s zouden zijn, zei hij. „Maar door de bank genomen creëren auto’s meer waarde in de wereld dan ze vernietigen.”Behoefte aan een brandmuurDaarmee versterkte hij de indruk dat Facebook als het erop aankomt zijn commercieel belang boven alles stelt. De recente onthullingen brachten een levendig debat op gang over de vraag wat Facebook en andere grote bedrijven in de Big Tech-sector kunnen doen om hun leven te beteren.Daarbij werden zowaar de traditionele media, die maar al te vaak zijn afgeschreven als hopeloos achterhaald, de sociale media ten voorbeeld gesteld. Met name zouden bedrijven als Facebook baat hebben bij de heldere scheiding tussen journalistiek-inhoudelijke en de commerciële afdelingen zoals traditionele mediabedrijven die kennen. „Facebook heeft een eigen versie nodig van de brandmuur die in de journalistiek bestaat”, aldus een bijdrage op de website van technologietijdschrift Wired onder de kop „Wat sociale media van traditionele media moeten leren”. Geld zou niet bij alle afwegingen de doorslag moeten geven.Praten over zelfdoding kan bij de landelijke hulplijn 113 Zelfmoordpreventie. Telefoon 0800-0113 of www.113.nl.\n\nMeer recente onthullingen over Facebook\n\nPrivileges voor VIPSVoor gebruikers van Facebook en Instagram die beroemd zijn, of gewoon heel veel volgers hebben, gelden minder strenge regels bij het plaatsen van berichten dan voor gewone gebruikers. Zo worden berichten of foto’s die onrechtmatig de privacy van mensen schenden, beledigend zijn, of zelfs oproepen tot geweld, bij deze groep niet meteen verwijderd. Eerst moet er een extra controle aan te pas komen, waardoor het bericht soms een dag of nog langer zichtbaar blijft en gedeeld kan worden. Maar liefst zes miljoen gebruikers worden zo uit de wind gehouden als ze de regels van Facebook overtreden. Daarvan profiteerde onder meer de Braziliaanse voetballer Neymar (86 miljoen volgers op Facebook en 160 miljoen op Instagram). Op Facebook en Instagram toonde hij naaktfoto’s van een vrouw die hem van verkrachting beschuldigd had. Die hadden volgens de huisregels onmiddellijk verwijderd meten worden, maar dat gebeurde pas na een dag – toen ze al bekeken waren door 56 miljoen mensen. Facebook beseft dat deze milde behandeling voor VIPs in strijd is met het vaak beleden uitgangspunt dat voor iedereen dezelfde regels gelden. Maar bij het verwijderen van berichten, wat vaak automatisch gebeurt, worden veel fouten gemaakt. Gebeurt dat bij beroemdheden dan veroorzaakt dat veel ophef en openbare kritiek op Facebook, wat het bedrijf zoveel mogelijk wil voorkomen.Stemming op Facebook verbeteren misluktIn 2018 zei Facebook dat het zijn algoritmes die bepalen wat mensen op hun tijdlijn te zien krijgen zo veranderd had, dat de stemming op het platform zou verbeteren. Professioneel gemaakte berichten en filmpjes die gebruikers met hun vrienden delen, zouden voortaan minder verspreid worden. Het accent kwam te liggen op onderlinge interactie tussen vrienden en familie. Facebook verwachtte dat de afname van het aantal ‘interacties’ (likes, commentaren, het delen van berichten) hierdoor tot staan gebracht zou worden. Hoe meer interacties, hoe meer tijd mensen op Facebook doorbrengen en hoe meer advertenties Facebook kan verkopen. Professioneel gemaakte berichten van kranten bijvoorbeeld zouden Facebook-gebruikers maar tot passieve lezers maken.Al snel bleek dat de sfeer door de aanpassing helemaal niet verbeterde. Het tegendeel was het geval. Berichten die verdeeldheid zaaiden en emoties aanvuurden werden veelvuldig gedeeld en gingen viraal. Een aanmoediging voor auteurs van dat soort teksten om meer daarvan te schrijven en gebruikers om meer ervan te delen. Ook politieke partijen ontdekten de effectiviteit van posts met een hoge emotionele lading. Misinformatie en agressie werden juist meer gedeeld. Facebook-topman Zuckerberg verwierp een voorstel om de aanpassing bij te stellen, uit vrees dat het aantal interacties zou afnemen.Mensenhandel via FacebookVooral in ontwikkelingslanden wordt Facebook soms gebruikt door mensenhandelaren en drugkartels – waar Facebook van wist, maar niet afdoende tegen optrad. Toen Facebook eens ontdekte dat een Mexicaans drugkartel mensen rekruteerde voor aanslagen, kon het kartel berichten blijven plaatsen. In het Midden-Oosten gebruiken mensenhandelaren Facebook om vrouwen te werven voor ‘huishoudelijk werk’, wat vaak neerkomt op een slavenbestaan of sekswerk. In Ethiopië hebben gewapende groepen het platform gebruikt om op te roepen tot geweld tegen minderheden. Facebook heeft een aantal van dergelijke berichten verwijderd. Maar door een gebrek aan medewerkers die alle gebruikte dialecten beheersen is er ook veel blijven staan, aldus interne stukken die The Wall Street Journal citeert.In ontwikkelingslanden heeft Facebook veel meer gebruikers dan in de VS en Europa. Maar 87 procent van de tijd die Facebook-medewerkers besteden aan het verwijderen van misleidende of schadelijke informatie gaat op aan gevallen in de VS, slechts dertien procent schiet over voor de rest van de wreeld.Facebook-campagne voor vaccinatie lokt tegenreactie uit – op FacebookFacebook-topman Mark Zuckerberg wilde de macht van zijn concern dit voorjaar gebruiken voor een grootscheepse campagne om mensen aan te sporen zich tegen Covid-19 te laten vaccineren. Zo kon hij laten zien dat zijn creatie heus voor veel goeds in de wereld kan zorgen. Het sociale medium zou betrouwbare informatie over de ziekte en het vaccin verspreiden en zo tientallen miljoenen mensen over de streep trekken, was het idee.Maar al snel zagen medewerkers dat tegenstanders van vaccinatie onder de nuchtere, op wetenschap gebaseerde berichten felle en misleidende commentaren plaatsten. Die zaaiden juist twijfel over de vaccins en ontkrachtten zo de boodschap van het bovenstaande bericht volledig. Maar werden op grote schaal gelezen en geliked. Volgens een intern bericht van Facebook werden pagina’s ,,overspoeld door anti-vaccin-commentatoren’’.De situatie leidde er toe dat president Joe Biden deze zomer zei dat Facebook ,,mensen doodt’’. Later nuanceerde hij dat: hij had gedoeld op een klein groepje van verspreiders van desinformatie op sociale media. Facebook probeerde de situatie onder controle te krijgen, door de lijst van onjuiste beweringen waardoor een bericht verwijderd kan worden uit te breiden. Maar de hoeveelheid gebruikers (zo’n drie miljard) en berichten over de hele wereld is zo enorm groot, dat Facebook het nauwelijks aankan. ,,We hebben een machine gemaakt die we niet meer onder controle krijgen’’, zou iemand uit de top van het bedrijf onlangs op een bijeenkomst op het hoofdkwartier gezegd hebben, aldus The Wall Street Journal.\n\nNieuwsbrief\n\nNRC Future Affairs\n\nDe spannendste stukken over de toekomst van tech, economie, klimaat en megatrends\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":2,"cluster_id":64,"similar_texts":"text744"},{"id":"45","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/22/2","title":"FC Sheriff Tiraspol: gloednieuwe club en reuzendoder in de Champions League","text":"### FC Sheriff Tiraspol - Profiel\n\nSpelers zakten geëmotioneerd door de knieën. Een verdediger vloog de Griekse keeper Giorgos Athanasiadis, goed voor een cruciale redding of acht, in de armen. Een hossende coach. Voetbalschoenen, scheenbeschermers en de zwarte uitshirts vlogen door de lucht. Het leek dinsdagavond wel alsof - de tot voor kort vrijwel onbekende club -FC Sheriff in het stadion van Real Madrid de Champions League gewonnen had, en niet gewoon een groepsduel.  \n  \nVoor de spelers van FC Sheriff zal het zo ook hebben aangevoeld. Hoewel in mei 2022 zonder twijfel een grootmacht als Manchester City of Bayern München de cup zal winnen, is FC Sheriff voor nu de grote winnaar van dit Champions Leagueseizoen.  \n  \nDat begon voor FC Sheriff al in de zomer. Terwijl Europa naar de halve finales van het EK keek, begon de Transnistrische club aan de eerste van vier kwalificatierondes. Het versloeg daarin veel grotere clubs als Rode Ster Belgrado en Dinamo Zagreb. Voor de groepsfase werd vervolgens geloot tegen Real Madrid, de Italiaanse kampioen Inter en Sjachtar Donetsk. Een mooie beloning leken die duels voor het kwalificatiegezwoeg, zes onvoorstelbare affiches voor in het clubmuseum.  \n  \nEn nu, na twee speelrondes en twee zeges, staat FC Sheriff bovenaan in de poule. En dat voor een club waar spelers tot voor kort slechts droomden van Champions League-deelname. Sébastien Thill, de man die dinsdag met een snoeihard schot met buitenkant links de winnende treffer tegen Real (2-1) binnenschoot, heeft op de kuit van dat linkerbeen een tatoeage van zijn eigen beeltenis. In het droomwolkje erboven is de cup met de grote oren te zien.  \n  \nDe twee overwinningen van Sheriff, eerder won het van Sjachtar Donetsk, zijn een bijzondere prestatie van een club uit een land dat - op papier - niet bestaat. Vanwege het geld en gas uit Rusland heerst in de regio binnen de landsgrenzen van Moldavië een sterk Sovjetsentiment. Hamer en sikkel in de vlag, straten waar Lenin en Marx nog steeds op een voetstuk staan. De geheime dienst heet KGB en de voertaal is Russisch.  \n  \nSinds de onafhankelijkheidsverklaring in 1990 is de economie nagenoeg in handen van één conglomeraat, Sheriff, opgericht door twee voormalige Sovjet-politieagenten. Er zijn Sheriff-benzinestations, er is een Sheriff-televisiestation en inwoners doen hun boodschappen in Sheriff-supermarkten met Sheriff-kaas en Sheriff-melk. Ook het landsbestuur is van Sheriff-huize: huidig president Vadim Krasnoselski is een oud-medewerker van Sheriff.  \n  \nIn 1997 moest daar een nationale trots bijkomen en zag FC Sheriff het levenslicht. Met het geld van het monopoliebedrijf en een vrachtlading Afrikaanse en Zuid-Amerikaanse spelers kwam ook het succes. Begonnen op het derde niveau werd de club in twaalf jaar tijd recordkampioen van Moldavië. Vorig jaar won FC Sheriff de competitie met een doelsaldo van 116-7 en een voorsprong van zestien punten op nummer twee Petroclub. Het nationale team van Moldavië speelt inmiddels zijn interlands in het moderne Sheriff stadion.  \n  \nDe dominantie in de Moldavische competitie, maakt het Europese succes niet vanzelfsprekend. De ploeg die dinsdagavond op het veld stond, met louter spelers van buiten Moldavië, heeft volgens transfermarkt.nl een marktwaarde van 6,25 miljoen euro. Ter vergelijking: Mariano Díaz, de derde spits van Real, heeft een marktwaarde van 10 miljoen euro. De Luxemburgse matchwinner Thill zat vorig seizoen nog te verpieteren op de bank van de Russische degradatiekandidaat PFK Tambov.  \n  \nHet Europese succes maakt FC Sheriff tot de trots van Transnistrië. Ondanks de onderdrukking van de Moldavische minderheid in Transnistrië moeten de Moldaviërs daar in mee. 'Ik ben erg trots dat een van onze clubs zover is gekomen', zei directeur van de Moldavische voetbalbond onlangs in The Guardian. 'We hopen dat het een positieve impact kan hebben op investeringen in de sport en op onze reputatie.'","intensity":0,"negativity":1,"cluster_id":49,"similar_texts":"text542"},{"id":"46","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=1c49045f3d826f7d30e0#/pages/30-31","title":"Feyenoord: armpje drukken met Slavia","text":"Feyenoord: armpje drukken met Slavia\n\nFeyenoord-trainer Arne Slot vangt zijn speler Alireza Jahanbakhsh op na een wissel.\n\nFOTO Getty Images\n\n❮❯\n\nSlot kent indrukwekkende cijfers Tsjechen: ’Maar moeten ze nu ook weer niet te groot maken’\n\nROTTERDAM Het wordt in eerste instantie een partijtje armdrukken vanavond in De Kuip. Zo is de verwachting van Feyenoord-trainer Arne Slot in aanloop naar het tweede treffen in de Conference League tegen Slavia Praag.\n\n„De speelstijlen van Feyenoord en Slavia Praag zijn vergelijkbaar. Zij willen net als onze ploeg hoog druk zetten en in hoog tempo aanvallend voetbal spelen. Dan gaat het erom wie beter druk zet, wie beter aan de bal is en zo het initiatief naar zich toetrekt in de wedstrijd.”\n\nSlot verwacht niet dat de Tsjechen veel concessies aan hun speelstijl zullen doen. „Dan moeten ze heel wat aanpassingen doen, maar het zou natuurlijk kunnen. NEC deed dat zaterdag ook tegen ons en dat zegt iets over onze status, die verandert door de goede resultaten. Dat is ook een compliment en wij als technische staf moeten daarmee aan de slag richting de spelers.” \n\nVeel ploegen uit Tsjechië en vooral de nationale ploeg wijzigen hun strijdplan tegen Nederlandse tegenstanders, voor wie balbezit in combinatie met dominant spel vaak heilig is. Vanuit een gesloten defensie proberen de Tsjechen dan in de omschakeling toe te slaan. \n\nHet nationale elftal van Tsjechië confronteerde het Nederlands elftal daar nog mee tijdens EURO 2020, eind juni in Boedapest. De 2-0 nederlaag betekende het einde van Oranje in de achtste finales op het EK, gevolgd door het vertrek van bondscoach Frank de Boer.\n\nAan de andere kant is Slavia Praag nauwelijks anders gewend dan als dominante partij te spelen. In eigen land won het afgelopen seizoen de dubbel, in de competitie heeft de ploeg sinds maart 2020 niet meer verloren. Het team van Jindrich Trpisovsky heeft in acht competitieduels slechts een gelijkspel toegestaan en 24 keer gescoord. De tweede plaats is vertekend, omdat koploper Viktoria Plzen weliswaar twee punten meer heeft, maar ook een wedstrijd meer heeft gespeeld. \n\nAan Viktoria Plzen bewaart uitgerekend trainer Slot goede herinneringen. Vorig jaar versloeg hij als trainer van AZ de Tsjechische ploeg in de tweede voorronde van de Champions League. In Alkmaar werd het 3-1. „We hadden wel een verlenging nodig, maar tegelijkertijd misten we nogal wat vaste basiskrachten toen. Plzen was een fysiek sterk team, maar Slavia Praag is van een hoger niveau. Niet voor niets zijn ze ongeslagen kampioen van Tsjechië geworden.” \n\nSlot kent alle cijfers van Slavia Praag en onderkent ook dat de Tsjechen hun eerste wedstrijd in de Conference League wel wisten te winnen van een club uit de Bundesliga. Union Berlin werd in Praag met 3-1 verslagen, waar Feyenoord in Haifa tegen Maccabi niet verder kwam dan 0-0. De Tsjechen maakten twee doelpunten in de laatste zes minuten. „Toch moet je Slavia Praag ook niet groter maken dan ze zijn. De Tsjechische competitie staat niet zo hoog aangeschreven en ondanks hun ongeslagen status als kampioen lukte het Slavia niet te overleven in de voorronde van de Champions League.”\n\nOok de Europa League bleek onhaalbaar voor Slavia Praag en vandaar acteren ze net als Feyenoord in de Conference League. Samen met Union Berlin zullen de Tsjechen met de Rotterdammers uitmaken welke twee clubs overwinteren. Na het gelijkspel in Israël zou een thuisnederlaag Feyenoord heel slecht uitkomen in het derde Europese bekertoernooi. Slot: „Aan de voorkant ga je altijd voor de overwinning en willen we ons beste spel spelen. Wij als trainers bepalen hoe er gespeeld wordt, maar uiteindelijk wordt een wedstrijd beslist door de individuele kwaliteiten van de spelers. Uiteindelijk probeer je er het maximale uit te halen.”\n\nAchteraf zal blijken met welk resultaat Feyenoord genoegen moet nemen tegen het min of meer gelijkwaardige Slavia Praag.\n\n’Zij willen net als onze ploeg hoog druk zetten’","intensity":0,"negativity":1,"cluster_id":18,"similar_texts":"text472"},{"id":"47","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/3","title":"Fumio Kishida wint partijverkiezing en wordt premier Japan","text":"De Japanse oud-minister van Buitenlandse Zaken Fumio Kishida heeft de strijd om het leiderschap van de regerende Liberaal Democratische Partij (LDP) gewonnen. Kishida wordt hiermee de nieuwe premier van Japan omdat de coalitie een grote meerderheid heeft in het parlement.  \n  \nDe man die als minister het vaccinatieprogramma opzette, Taro Kono, verloor de partijverkiezing woensdag. De populaire Kono, die meer uitgesproken is en onder meer het homohuwelijk steunt, trok aan het kortste eind omdat vooral partijbonzen zich achter de gematigde Kishida stelden en hem beschouwen als een 'veilige keuze'.  \n  \nKishida werd met een ruime meerderheid, 257 tegen 170 stemmen, gekozen. Eerder hadden twee vrouwelijke kandidaten zich teruggetrokken omdat ze niet genoeg stemmen wisten te halen in de eerste ronde. Verwacht wordt dat Kishida, een kleurloze partijbureaucraat, maandag in het parlement zal worden gekozen als premier en daarna snel nieuwe parlementsverkiezingen zal uitschrijven voor november.","intensity":0,"negativity":0,"cluster_id":20,"similar_texts":"text72"},{"id":"48","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/34/1","title":"Garantie voor diepgang én doelpunten","text":"### Feyenoord hoopt ook vanavond weer op ontketende Guus Til, die na flops in Moskou en Freiburg floreert in Rotterdam\n\nArne Slot was gisteren maar meteen duidelijk over de situatie rond zijn Europese topscorer Guus Til, de speler op wie het Legioen vanavond tegen Slavia Praag alweer rekent. ,,Ik houd er niet zo heel veel rekening mee dat Til hier volgend seizoen nog speelt'', zei de trainer van Feyenoord desgevraagd.  \n  \nAls Til zich ook in de Europese ontmoeting met Slavia Praag in de Kuip weer nadrukkelijk etaleert, heeft de Amsterdammer zich in recordtempo wel heel vaak laten zien aan Europa. De middenvelder scoorde al zes keer voor Feyenoord in Europa (inclusief voorrondes) en ook nog een keer namens het Nederlands elftal tegen Turkije. Til is zich na twee seizoenen kommer en kwel flink in de kijker aan het spelen. ,,En er is in zijn contract geen optie opgenomen om hem over te nemen van Spartak Moskou'', zegt Slot. ,,Hoe slechter hij gaat spelen, hoe groter de kans dat we hem volgend seizoen hier nog terugzien. Maar ja, als hij slecht zou spelen is het niet logisch dat je hem nog een jaar wilt houden, toch?''\n\nSpeelstijl\n\nHet lijken problemen voor later. Voorlopig is de 23-jarige Til nog speler van Feyenoord, in elk geval tot het einde van dit pas net begonnen seizoen. En zijn speelstijl was precies wat Feyenoord nodig had, oordeelde Slot al snel nadat hij zijn handtekening had gezet in de Kuip. ,,Ik had niet lang nodig om dat te concluderen'', zegt Slot. ,,Om twee redenen: zijn diepgang was nodig, maar zeker ook zijn enorme dynamiek bij het onder druk zetten van de tegenstander.''  \n  \nEn als bonus krijgt de trainer al wekenlang een karrenvracht aan doelpunten. Zes stuks in Europa dus, vijf in de eredivisie en eentje in Oranje. Hans Kraay jr. zag het als analyticus van ESPN allemaal voorbijkomen. ,,Dit is exact, maar dan ook exact hoe Guus Til moet spelen'', zegt Kraay. ,,Hij moet mensen in zijn rug hebben die hem kunnen wegsturen. En er moet ook geen tweede aanvallende middenvelder naast hem lopen, zodat Til in verdedigend opzicht opeens achter de linkermiddenvelder van pakweg FC Twente of RKC aan moet. Nee, hij moet tegen de verdedigende middenvelder van de tegenstander uitkomen en de ruimte krijgen om het centrum van de tegenstander op te jagen. Til is opwindende eenvoud.''  \n  \nBij Spartak Moskou en Freiburg waren de trainers de voorbije twee seizoenen veel minder enthousiast over het in Zambia geboren loopwonder. Wat zegt dat eigenlijk, flop in Rusland en Duitsland en top in Nederland? Betekent dat dat Til niet alleen puur in dit spelsysteem rendeert, maar dat hij ook iemand als Slot nodig heeft om tot zijn recht te komen? ,,Hij laat het nu zien onder Slot, maar iedere trainer die hem in deze positie met deze organisatie laat spelen, kan deze Til te zien krijgen'', denkt Kraay jr. ,,Dick Advocaat speelde met twee aanvallende middenvelders, dat was al anders. Maar dat had hij misschien wel aangepast als hij Til in zijn selectie had gehad. Til moet hoog op het veld staan, andere spelers zijn namelijk beter in de opbouw. Dat beseft Slot als geen ander.''\n\nVan der Meyde\n\nAdvocaat hengelde al eens naar Til namens Feyenoord, maar de speler bleef toen nog hopen op een doorbraak als huurling bij Freiburg. Tegen beter weten in. Afgelopen zomer sprak Til erover toen hij bij Andy van der Meyde in de auto zat voor het tv-programma met de voormalige international.  \n  \n,,Die corona heeft me helemaal opgefokt'', vertelde Til toen. ,,Alleen maar thuis zitten en trainen, alle restaurants dicht. Zit je ook nog met die moffen, werd je ook niet vrolijk van. Ze hebben geen humor jongen. Of ik blij was dat ik weg was? Uiteindelijk wel ja.''  \n  \nTegen Van der Meyde zei Til ook dat hij alsnog in het buitenland wil proberen te slagen. Maar is hij niet gewoon een typische speler voor onze eredivisie, waar ook niets mis mee hoeft te zijn? Hans Kraay jr.: ,,Dat Til het hier zo laat zien, zegt wel iets over hoe wij met z'n allen lopen te verdedigen. In Rusland en in de Bundesliga geen goals en hier maakt hij ze aan de lopende band. De eredivisie moet voor Til voelen als een soort paradijs. En dat kopwerk van hem, dat valt mij zo ontzettend op. Ik wist niet dat hij dat zo beheerste.''  \n  \nIn Moskou en Freiburg wisten ze dat vast ook niet. In Praag inmiddels wel, want Slavia staat erom bekend dat het de komende tegenstander tot in de kleinste details analyseert.","intensity":0,"negativity":0,"cluster_id":33,"similar_texts":"text678"},{"id":"49","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/34/2","title":"Gavi (17) nu al opgeroepen","text":"De Spaanse bondscoach Luis Enrique heeft de 17- jarige middenvelder Pablo Gavi van FC Barcelona opgeroepen voor de finaleronde van de Nations League. Het talent uit de Catalaanse jeugdopleiding krijgt dit seizoen heel wat speeltijd van trainer Ronald Koeman. Spanje speelt volgende week woensdag in Milaan tegen Europees kampioen Italië in de halve finales van de Nations League. Een dag later staan België en wereldkampioen Frankrijk tegenover elkaar in Turijn.","intensity":0,"negativity":0,"cluster_id":4,"similar_texts":"text471"},{"id":"50","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/3","title":"Geen buitenlandse fans bij Winterspelen Beijing","text":"Olympische SpelenIn navolging van de Zomerspelen eerder dit jaar in Tokio zijn ook bij de Winterspelen van Beijing 2022 geen buitenlandse toeschouwers welkom. Fans van het Chinese vasteland mogen volgens het International Olympisch Comité de wedstrijden wel bezoeken, maar dienen daarbij aan nog nader te bepalen voorwaarden te voldoen ten aanzien van het coronavirus. Verdere details ontbreken nog en ook over de kaartverkoop is niets bekendgemaakt. Vaccinatie is voor de deelnemers aan de Winterspelen niet verplicht.","intensity":0,"negativity":0,"cluster_id":51,"similar_texts":"text75"},{"id":"51","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/36/3","title":"Geestige Huppert redt mager drama over drugsbarones","text":"Als tolk voor de politie weet Patience precies wat drugscriminelen met elkaar bespreken. Arabisch leerde ze van haar Algerijnse vader, nu luistert ze gesprekken af. 'Verrader!' levert haar dat soms op, van een gefrustreerde arrestant. Trekt ze zich dat aan? Is het financiële nood, maatschappelijk engagement? Patience besluit haar kennis als insider te gebruiken voor een eigen, bloeiende, praktijk in drugshandel.  \n  \nAan Isabelle Huppert heb je dan een goeie: weinig actrices kunnen met zo'n uitgestreken gezicht naadloos van een zwoegende ambtenaar veranderen in een glamoureuze Godmother. Zit ze het ene moment naast haar bedlegerige, mopperende moeder in een te duur verzorgingshuis, het volgende laat ze volgetatoeëerde zware jongens alle hoeken van de kamer zien. Een geestig gegeven, waarvoor de roman van jurist-schrijver Hannelore Cayre als inspiratie diende.  \n  \nHet mag een plezier zijn om te kijken naar Huppert, die met hijab, fleurige gewaden en grote bril een eigenaardige verschijning is in de Parijse onderwereld, dat maakt Mama Weed nog niet tot een sterke film. Scenarist-regisseur Jean-Paul Salomé heeft leuke ingrediënten in handen, zoals een gepensioneerde drugshond genaamd DNA en een Chinese huisbazin die het met Patience op een witwas-akkoordje gooit. Maar zijn scenario heeft niet genoeg sprankeling, vaart en spanning om de hoofdrolspeler boven zichzelf te laten uitstijgen. Had de film een mooi podium kunnen zijn voor de komische kant van een onvermoeibare actrice, het wat magere Mama Weed is op z'n best amusant dánkzij Huppert.  \n  \nMama Weed  \n  \nRegie: Jean-Paul Salomé Met Isabelle Huppert, Hippolyte Girardot  \n  \n***","intensity":0,"negativity":2,"cluster_id":43,"similar_texts":"text357"},{"id":"52","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=05533d933e0260575708#/pages/30-31","title":"Geplaagd PSV maakt van Sturm Graz flauw briesje","text":"Geplaagd PSV maakt van Sturm Graz flauw briesje\n\nDe PSV’ers vieren de 0-2 van Eran Zahavi (l.) De Eindhovenaren doen goede zaken in Oostenrijk.\n\nFOTO EPA\n\n❮❯\n\nEindhovense club speelt frustraties van matige competitieweek van zich af met dikke zege (1-4)\n\ndoor Wilber Hack\n\nAMSTERDAM Sturm Graz is in de Merkut Arena voor PSV op een korte fase na niet meer dan een flauw briesje gebleken. De Oostenrijkse formatie kon niet voorkomen dat de Eindhovense club in de Europa League de frustraties van een onfortuinlijke competitieweek van zich afspeelde: 1-4.\n\nToch liepen de Brabanders nog averij op. Ibrahim Sangaré, uitstekend op dreef, kreeg vlak voor tijd voor de tweede keer geel na veel Oostenrijks theater. Hij is over drie weken geschorst als de Eindhovenaren het thuis opnemen tegen AS Monaco. Dat gaat, samen met PSV en Real Sociedad, dat thuis gelijk speelde tegen de Fransen (1-1), strijden om de zege in Groep B.\n\nDe reputatie was Sturm Graz vooruit gesneld. Dat reageerde met drie klinkende zeges in de Oostenrijkse Bundesliga op de 1-0 nederlaag tijdens de ouverture in de groepsfase tegen AS Monaco. Maar Europees speelt het geen rol. „Na die aansluitingstreffer gooiden ze er een spits bij en hadden we het heel even moeilijk. We hadden sneller de lange bal moeten spelen”, zei aanvoerder Marco van Ginkel. „Maar daarna scoorden we voor de derde keer en was het over.”\n\nVan Ginkel repte, net als Mario Götze, over een belangrijke overwinning voor PSV. „Na de pittige week met nederlagen tegen Feyenoord en Willem II wilden we de laatste twee duels voor de interlandbreak winnen”, zei Van Ginkel, die tevens doelde op de wedstrijd tegen Sparta van zondag. „We hebben het goed gedaan. Voor de rust gaven we niks weg. Sturm Graz speelde met een ruit op het middenveld. Er lag veel ruimte op de flanken en daar hebben we goed gebruik van gemaakt.”\n\nCody Gakpo was aan Eindhovense kant de grote uitblinker. Die liep de Oostenrijkers aan alle kanten voorbij en zorgde voortdurend voor dreiging. Na het debacle bij Willem II had trainer Roger Schmidt er in gesprekken vooral op aangedrongen dat zijn ploeg eenvoudige kansen niet meer mocht laten liggen. \n\nToch beslisten Philipp Max en Yorbe Vertessen de wedstrijd met schoten van buiten het strafschopgebied. Het waren twee typische doelpunten voor PSV in de Europese champagne, dat tegen clubs van over de grenzen uit alle standen scoort.\n\nVoor de openingstreffer had PSV nog een spelhervatting nodig. Sangaré mikte indirect uit een corner raak. De 0-2 vlak na de rust kwam tot stand na een snelle uitbraak, die uitmondde in een een-tweetje tussen Eran Zahavi en Götze. De Israeliër scoorde. Hij kreeg de bal moeizaam aangespeeld, maar raakte het leer net voldoende om de Oostenrijkse doelman te verrassen. \n\nNa de 1-2 leefde Sturm Graz even op. Maar de Oostenrijkers bevestigden verder alleen maar wat op een van de spandoeken naast een van de doelen al te lezen viel: Sturm Flut. De thuisploeg liet PSV over zich heen walsen. Tot genoegen van Götze, die zei ’trots’ te zijn op dit PSV.\n\nSturm Graz (Oos) - PSV 1-4 (0-1). 32\\. Sangaré 0-1, 51. Zahavi 0-2, 55. Stankovic 1-2, 74. Max 1-3, 78. Vertessen 1-4. Scheidsrechter: Aranovskyj (Rus). Rode kaart: 89. Sangaré (PSV, 2x geel). Gele kaart: Kiteisjvili, Gazibegovic, Stankovic (Sturm Graz), Boscagli, Gakpo (PSV).\n\nVan Ginkel: ’Na de\n\naansluitingstreffer\n\nhadden we het\n\neven moeilijk’","intensity":0,"negativity":1,"cluster_id":6,"similar_texts":"text173"},{"id":"53","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=530e37d70ac58e686939#/pages/6","title":"Goksites op groen","text":"Goksites op groen\n\nOnline gokken kan straks ook op legale, Nederlandse websites.\n\nfoto ANP/HH\n\nLicentie\n\nTien bedrijven mogen legaal online kansspelen gaan aanbieden\n\nDe opening van de Nederlandse online gokmarkt heeft lang op zich laten wachten, maar op 1 oktober gaat dan eindelijk de nieuwe gokwet in. De Kansspelautoriteit geeft vrijdag tien bedrijven groen licht om legaal online kansspelen aan te gaan bieden.\n\nSharon Story\n\nHoewel een grote groep Nederlanders nu al regelmatig online een gokje waagt, was dit tot op heden niet legaal. Gokken op illegale, buitenlandse, websites werd eerder echter altijd gedoogd. Er werd wel streng gehandhaafd om te voorkomen dat Nederlandse bedrijven online kansspelen aanboden. Het kabinet stemde drie jaar geleden in om online gokken via Nederlandse aanbieders te legaliseren, mede om het online gokken te kunnen reguleren. \n\nToezicht\n\n„Dit is een hele goede ontwikkeling, waar we lang op hebben gewacht”, stelt René Jansen, voorzitter van de Kansspelautoriteit (Ksa). De waakhond is in 2012 opgericht om toezicht te houden op de kansspelmarkt in Nederland. „Wij hebben altijd legalisering voor ogen gehad. De opkomst van het internet gaat vrijwel hand in hand met de opkomst van het online gokken. Je houdt het niet tegen. Mensen doen het via buitenlandse websites toch wel.” \n\nVoorheen waren de enige partijen die legaal online kansspelen mochten aanbieden TOTO en ZEturf, die beide het leggen van sportweddenschappen faciliteren. Daar komt nu dus verandering in. Eind 2020 opende de Ksa de voorregistratie voor een vergunning om de online gokmarkt te betreden en er bleek een ware run te zijn op licenties.\n\nMaar liefst 130 bedrijven meldden zich aan. „Toen waren alleen de strikte voorwaarden nog niet bekend”, vertelt Jansen. „Uiteindelijk hebben in april van dit jaar 29 bedrijven een officiële aanvraag gedaan.” Deze bedrijven zijn aan een strenge keuring onderworpen en per 1 oktober zijn er tien vergunningen toegekend. De overige aanvragen zijn nog in behandeling. „We verwachten medio 2022 een duidelijk beeld te hebben van het online speelveld.”\n\nOnder andere Holland Casino en Nederlandse Loterij behoren tot de gelukkigen die vanaf 1 oktober de online gokmarkt mogen betreden. Niels Onkenhout, ceo van Nederlandse Loterij, is opgetogen: „Dit is niet alleen een positieve ontwikkeling voor het bedrijf, maar ook voor de consument en voor de Nederlandse maatschappij.” \n\nErwin van Lambaart, topman van Holland Casino: „Heel fijn dat de speler nu eindelijk goed wordt beschermd en dat wij nu naast het normale casino ook online een leuke ervaring kunnen aanbieden.” Voor leegloop in de casino’s is hij niet bang. „Het casino biedt een avondje uit, met leuke spellen en goede restaurants en bars. Online bieden we dezelfde spellen aan, maar de beleving in het casino is anders dan wanneer je thuis aan de keukentafel op je laptop zit te gokken. Ik denk dus dat het heel goed naast elkaar kan bestaan.”\n\nHoewel Nederlandse Loterij met TOTO eerder het monopolie had op pre-match sportweddenschappen vindt Onkenhout het een misvatting dat hij nu moet gaan concurreren met andere Nederlandse aanbieders. „Die concurrentie is er al jaren, maar dan in de vorm van illegale buitenlandse aanbieders van online kansspelen. We zijn dus al wat gewend.”","intensity":0,"negativity":0,"cluster_id":15,"similar_texts":"text336"},{"id":"54","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=5c2ebc470c5b09cfea49#/pages/34-35","title":"GP van Qatar bevestigd voor 21 november","text":"GP van Qatar bevestigd voor 21 november\n\nFormule 1\n\nDe Formule 1-leiding heeft bevestigd dat dit jaar op 21 november de eerste Grand Prix van Qatar wordt verreden. De wedstrijd op het Losail International Circuit, bekend van de MotoGP, vervangt dan de eerder geannuleerde Grote Prijs van Australië in Melbourne. De race ten noorden van Doha was al een tijd op handen, maar is nu dus helemaal officieel. \n\nHet zorgt ervoor dat dit Formule 1-seizoen 22 races op de kalender staan, eentje minder dan aanvankelijk gepland. De Grand Prix van Qatar volgt direct na races in Mexico en Brazilië. Er zijn nog zeven raceweekeinden te gaan, waarvan vijf in de laatste zes weken.\n\nVanaf 2023 staat de Grand Prix van Qatar overigens tien jaar op de Formule 1-kalender. Volgend seizoen ontbreekt de race daar, vanwege het WK voetbal. De race zal beginnen om 18.00 lokale tijd, onder kunstlicht. Mogelijk wordt in de toekomst uitgeweken naar een ander circuit, of de huidige baan moet worden gewijzigd.\n\nIn oktober wordt naar verwachting de voorlopige kalender voor 2022 gepresenteerd, met 23 races. Zoals eerder gemeld staat de Grand Prix van Nederland op Circuit Zandvoort volgend jaar opnieuw in het eerste weekeinde van september gepland.","intensity":0,"negativity":0,"cluster_id":62,"similar_texts":"text762"},{"id":"55","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/22/1","title":"Guus Til, blikvanger van opgefrist Feyenoord","text":"Na de even spectaculaire als benauwde zege op NEC (5-3) afgelopen weekend verscheen een veelzeggende tekst op het Twitteraccount van Feyenoord: It ain't over Til it's over. Een verwijzing naar de twee late doelpunten van Guus Til, waarmee hij zijn ploeg voor duur puntverlies behoedde.  \n  \nHet was niet voor het eerst dit seizoen dat de aanvallende middenvelder, die deze zomer op huurbasis overkwam van het Russische Spartak Moskou, de gevierde man was bij zijn nieuwe club. Til scoorde in alle competities al elf keer (zes in Europa en vijf in de eredivisie) en is topscorer van Feyenoord, dat onder de nieuwe trainer Arne Slot een vliegende start kent.  \n  \nEen belangrijke rol is weggelegd voor Til. Met zijn loopvermogen, gevoel voor ruimte, neusje voor de goal en spelinzicht past hij perfect bij het spel dat Slot voor ogen heeft. Spel dat naar voren is gericht, met veel diepgang en het voortdurend afjagen van de tegenstander bij balverlies. Ook donderdagavond tegen Slavia Praag, in de groepsfase van de Conference League.  \n  \nDe 23-jarige Til mag dit seizoen met recht de opvallendste nieuweling op de Nederlandse velden worden genoemd, al klopt die term ook weer niet helemaal. Als jeugdexponent van AZ speelde hij al drie jaar in de eredivisie en scoorde 21 keer. Tot Spartak Moskou in 2019 achttien miljoen over had voor de drievoudig Oranje-international, die in Zambia werd geboren en in Mozambique woonde vanwege het ontwikkelingswerk van zijn vader.  \n  \nZo voorspoedig als zijn ontwikkeling bij AZ verliep, zo stroef verging het Til in Rusland. En later in Duitsland, waar hij vorig seizoen op huurbasis uitkwam voor Freiburg. Hij voetbalde maar zeven wedstrijden in de Bundesliga. 'De afgelopen twee jaar zijn niet zo gelopen zoals ik had gewild', zei Til daarover tijdens zijn presentatie bij Feyenoord. 'Het is een ongelukkige tijd geweest.'  \n  \nIn het shirt van Feyenoord doet Til in veel terugdenken aan de dynamische middenvelder die hij was bij AZ, merkt Martin Haar op. Haar had Til één seizoen onder zijn hoede als trainer van Jong AZ, voordat die de overstap maakte naar het eerste elftal, waar Slot op dat moment assistent-trainer was. 'Slot weet precies hoe hij Til in zijn kracht kan gebruiken', zegt Haar.  \n  \nHij omschrijft Til als een on-Nederlands talent, dat het niet perse moest hebben van zijn verfijnde techniek of perfecte pass, zoals Myron Boadu en Calvin Stengs, zijn teamgenoten bij Jong AZ. Til viel op door zijn loopvermogen en gevoel om op de juiste momenten diep te gaan.  \n  \nHaar: 'Hij probeerde weleens een truc, zoals een hakje, maar dan zei ik altijd dat hij moest doen waar hij goed in was. Hij liep al zijn tegenstanders kapot en kwam op de goede momenten voor de goal. Echt niemand kon hem bijhouden, al moest ik hem daar destijds nog weleens aan herinneren.'\n\nLonginhoud\n\nTil groeide op in de Amsterdamse Bijlmer, maar speelde nooit bij Ajax. Simpelweg omdat de club hem nooit scoutte. Haar vergelijkt zijn manier van voetballen met die van Davy Klaassen en Donny van de Beek, talenten die afgelopen decennium doorbraken bij Ajax. Middenvelders met de longinhoud van een paard. 'Een uitstervend ras, zeker in Nederland.'  \n  \nBij Spartak en Freiburg liep Til tegen zijn beperkingen aan toen de clubs na tegenvallende resultaten van systeem wisselden en zonder nummer tien gingen spelen. Haar: 'Als je Guus als hangende linksbuiten opstelt en verwacht dat hij in de kleine ruimte een man voorbij gaat, dan is het plots een heel modale voetballer. Daar ligt zijn kwaliteit niet.'  \n  \nTil is de blikvanger van het opgefriste Feyenoord, dat zich dit seizoen met energiek en aanvallend voetbal presenteert. De international, die in de laatste interland tegen Turkije (6-1) inviel en scoorde, heeft met zijn aanstekelijke spel en doelpunten de naar Ajax vertrokken Steven Berghuis snel doen vergeten in de Kuip.  \n  \nIn het spel dat Slot met Feyenoord wil spelen, is het belangrijk dat zijn aanvallende middenvelder veel meters kan overbruggen en vaak opduikt voor het doel van de tegenstander. In de eredivisie hadden dit seizoen slechts zes spelers meer balcontacten in het vijandelijke strafschopgebied dan Til (35), terwijl Feyenoord een wedstrijd minder speelde dan de meeste ploegen.  \n  \nTil kent zijn plussen en minnen. 'Ik kán heel goed zijn, maar dan moeten de omstandigheden wel goed zijn', zei hij na zijn komst naar Feyenoord, waar hij meer dan ooit iets te bewijzen heeft. 'Guus is gretig en is er na twee mindere jaren op gebrand om iets te laten zien bij Feyenoord', aldus Slot.  \n  \nHet verbaast Haar niet dat zijn voormalige pupil in korte tijd is opgeleefd bij Feyenoord. 'Til heeft heel specifieke kwaliteiten. Die kon hij niet zomaar verloren zijn. Alleen moet hij op de goede manier gebruikt worden.'","intensity":0,"negativity":0,"cluster_id":33,"similar_texts":"text252"},{"id":"56","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/11/4","title":"Haags raadslid onschuldig","text":"De fractievoorzitter van de Haagse Partij van de Eenheid geldt niet langer als verdachte in de zaak waarvoor hij zondag in Den Haag werd opgepakt, meldt het Openbaar Ministerie. Arnoud van Doorn werd beticht van een poging 'inlichtingen te verschaffen om een ernstig misdrijf voor tebereiden'. Doelwit van het niet nader gespecificeerde misdrijf zou demissionair premier Mark Rutte zijn. Onderzoek ondersteunde die verdenking niet, stelt justitie. De zaak is geseponeerd.","intensity":0,"negativity":0,"cluster_id":13,"similar_texts":"text190"},{"id":"57","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/53/2","title":"Het is nu echt herfst","text":"Vrijdag hebben we een lange tijd een tweedeling in ons land. In het westen is het al vroeg op de dag zwaarbewolkt en in de loop van de ochtend valt in de westelijke helft af en toe regen. In het oosten laat de zon zich van tijd tot tijd zien, daar wordt het ook een stuk warmer. In de regen in het westen ligt het kwik rond 13 graden, terwijl in het oosten de temperatuur kan oplopen naar 17 of 18 graden. Uiteindelijk neemt ook in het oosten de bewolking toe, met name in de avond gevolgd door regen. In de nacht naar zaterdag wordt het vanuit het westen weer droog met opklaringen. De minima liggen tussen 8 en 11 graden.  \n  \nZaterdag neemt de bewolking in de loop van de dag snel toe. Later in de middag en vooral 's avonds valt op veel plaatsen flink regen. De wind wakkert ook aan en wordt vrij krachtig boven land. Aan zee kan een stormachtige zuidenwind opsteken. De temperatuur blijft rond 15 graden steken.  \n  \nIn de nacht naar zondag is het een korte tijd onstuimig wanneer een koufront over ons land trekt. Het regent even hard, ook onweer en windstoten zijn dan mogelijk.  \n  \nZondagochtend wordt het geleidelijk droog, maar in de middag blijft een lokale bui mogelijk. Bij een stevige westenwind wordt het 14 graden.","intensity":1,"negativity":0,"cluster_id":39,"similar_texts":"text486"},{"id":"58","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/3/1","title":"Het verdwenen memo blijft in nevelen gehuld","text":"Een cruciaal document in de toeslagenaffaire uit 2017 was breed bekend binnen het ministerie van financiën en de Belastingdienst, maar bleef desondanks tot in oktober vorig jaar buiten de publiciteit.  \n  \nZeker 24 ambtenaren kregen het zogenoemde memo-Palmen toegestuurd, waarin de toenmalig hoogste jurist van Toeslagen al in maart 2017 stelde dat ouders gecompenseerd moesten worden omdat de Belastingdienst onrechtmatig en laakbaar had gehandeld.  \n  \nDat blijkt uit feitenonderzoek van accountantsbureau PricewaterhouseCoopers (PwC) dat gisteren door staatssecretaris Alexandra van Huffelen (Toeslagen) naar de Tweede Kamer is gestuurd. Het onderzoek werd al in januari toegezegd door demissionair premier Mark Rutte, op aandringen van Kamerlid Pieter Omtzigt.  \n  \nOndanks maandenlang onderzoek heeft PwC er geen verklaring voor gevonden dat het memo tot twee keer toe kon verdwijnen. Na de eerste keer in 2017 dook het memo namelijk in juni 2019 opnieuw op. Naar aanleiding van publicaties van Trouw en RTL Nieuws over de toeslagenaffaire stuurde Sandra Palmen haar bevindingen naar degene die destijds moest toezien op het naleven van wet- en regelgeving door Toeslagen. Het memo werd opnieuw gedeeld en zelfs opgenomen in zogeheten 'factsheets' over de zaak, maar verdween daarna weer van de radar.  \n  \nDe destijds hoogste baas van de Belastingdienst, Jaap Uijlenbroek, heeft bij PwC verklaard dat de factsheet waarin het memo vermeld staat in zijn aanwezigheid is besproken. 'Interne memo moeten we hier niet iets mee. Laakbaar handelen', notuleert een ambtenaar over die bespreking. Uijlenbroek verklaarde later tegenover de parlementaire ondervragingscommissie kinderopvangtoeslag dat hij het memo 'op geen enkele manier' kende, tot het in oktober vorig jaar in de publiciteit kwam.  \n  \nOpvallend is dat een voormalig lid van het managementteam van Toeslagen, dat in 2017 verantwoordelijk was voor het afhandelen van de zaak, medewerking aan het onderzoek van PwC heeft geweigerd.  \n  \nVolgens een woordvoerder van staatssecretaris Van Huffelen blijft dat zonder gevolgen: het stond ambtenaren vrij om deelname aan het onderzoek te weigeren. De betreffende ambtenaar bekleedt inmiddels een andere hoge positie binnen de Belastingdienst.  \n  \nWel is op last van de hoogste baas van het ministerie van financiën toegang gegeven tot de e-mailbox van de betreffende ambtenaar. Daaruit blijkt dat het voormalige MT-lid in oktober vorig jaar heeft gesteld dat in 2017 zowel toenmalig directeur-generaal Uijlenbroek als toenmalig staatssecretaris Eric Wiebes op de hoogte was van, en hebben ingestemd met, de manier waarop de zaak werd afgehandeld. Het ministerie van financiën laat alleen weten dat 'de e-mail is gelezen', maar geeft geen verdere verklaring daarover.  \n  \nOok voormalig staatssecretaris Menno Snel, die in december 2019 aftrad vanwege de toeslagenaffaire, heeft deels medewerking geweigerd. Hij wilde geen inzage geven in zijn privételefoon, omdat die volgens hem geen zakelijke correspondentie zou bevatten.  \n  \nIn juni bleek uit een reconstructie van Trouw en RTL Nieuws al dat het memo-Palmen bewust niet is gearchiveerd op het ministerie van financiën. Dat was op het departement in januari van dit jaar al bekend, maar volgens staatssecretaris Van Huffelen heeft ook die informatie de ambtelijke en politieke top toen niet bereikt.\n\nNog geen plan voor snellere afhandeling\n\n'Het gaat niet zo snel als wij willen, en als de ouders graag willen', zei staatssecretaris Alexandra van Huffelen (Toeslagen) gisteren over de afhandeling van de toeslagenaffaire. Maar een plan waarmee het sneller kan, is er nog niet. Daarover wil Van Huffelen eerst in gesprek met gedupeerde ouders, de speciaal opgezette herstelorganisatie UHT en de Tweede Kamer.  \n  \nVoor de zomer had Van Huffelen al aangekondigd de aanpak te willen 'herijken'. Van de ruim 47.000 mensen die zich als gedupeerde hebben gemeld, zijn slechts 4200 gevallen volledig afgehandeld. Zo'n 20.000 ouders hebben al wel de door het kabinet eind vorig jaar beloofde 30.000 euro gekregen.","intensity":0,"negativity":0,"cluster_id":36,"similar_texts":"text276"},{"id":"59","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=a43fb10821102800a39a#/pages/34-35","title":"Hockeycoach Delmee ziet routiniers afhaken","text":"Hockeycoach Delmee ziet routiniers afhaken\n\nJeroen Delmee\n\nAMSTERDAM Liefst negen Oranje-routiniers zijn afgehaakt bij de totstandkoming van de 22-koppige hockeyselectie van de nieuwe bondscoach Jeroen Delmee. De 48-jarige ex-international, zelf goed voor twee olympische titels en 401 caps, ging rigoureus te werk.\n\nDelmee voerde intensieve gesprekken („Van soms wel twee á drie uur) met alle Tokio-gangers, zocht volledige commitment voor de komende jaren, maar kon die bij de oude garde niet vinden.\n\nVier van hen (Glenn Schuurman, Roel Bovendeert, Mink van der Weerden en Billy Bakker) beëindigden hun interlandloopbaan, een vijftal anderen (Jeroen Hertzberger, Seve van Ass, Mirco Pruyser, Sander de Wijn en Robbert Kemperman) zetten hun carrière voorlopig on hold, legde de opvolger van Max Caldas uit.\n\nDelmee: „Die spelers hebben langer de tijd nodig om te kijken of ze zich willen vastleggen richting Parijs 2024.” Met die beslissing geeft de nieuwe bondscoach zichzelf de ruimte om door te selecteren, getuige negen uitnodigingen voor spelers zonder interlandervaring. \n\nDe vijf oudgedienden zijn nog niet afgeschreven door Delmee. „De bal ligt bij hen”, legt hij uit. „Als zij aangeven weer beschikbaar te zijn, beoordeel ik of ze goed genoeg zijn en passen bij het gezicht dat we willen laten zien van Oranje.”\n\nVan de jongste helft van de Tokio-selectie gaven alle spelers hun onvoorwaardelijke jawoord aan Delmee. Justen Blok werd ’teruggezet’ naar Jong Oranje, dat aan het einde van het jaar deelneemt aan het WK in India. Delmee vindt de ervaring van een jeugd-WK goed voor de ontwikkeling van talentvolle hockeyers en selecteerde daarom geen enkele Jong Oranje-speler.\n\nZaterdag in Telesport een uitgebreid interview met Jeroen Delmee.","intensity":0,"negativity":1,"cluster_id":47,"similar_texts":"text680"},{"id":"60","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/28/1","title":"Hoe China met de Nederlandse politie meekijkt","text":"### Surveillance\n\nOp een industrieterrein aan de rand van het Zuid-Hollandse Barendrecht zit de Europese afdeling van een Chinese dronegigant. Het is een bescheiden kantoor met een klein opslagpand ernaast. Alleen een klein blauw bordje geeft de naam van het bedrijf weg: Da Jiang Innovations (DJI).  \n  \nDJI is wereldwijd marktleider op het gebied van commerciële drones en het Chinese hoofdkantoor is dan ook iets imposanter dan de Barendrechtse vestiging. In de Chinese techhub Shenzhen, gelegen aan de baai die grenst met Hong Kong, wordt een groot futuristisch kantoor gebouwd van bijna tweehonderd meter hoog, bestaande uit twee torens met een luchtbrug.  \n  \nHet bedrijf werd in 2006 opgericht door Frank Wang, die, naar verluidt, de eerste prototypes van zijn drones in elkaar sleutelde in zijn studentenkamer op de campus van Hong Kong University of Science and Technology. Vandaag de dag is DJI een miljardenbedrijf en marktleider op het gebied van drone-innovatie en -productie. Het bedrijf heeft naar schatting zo'n 70 procent van de markt in handen. De dronemaker heeft ook een Europees kantoor in het Duitse Frankfurt, maar alleen al door het Barendrechtse kantoorpandje stroomde in 2019 1,1 miljard euro aan omzet. DJI is met afstand het grootste dronebedrijf in Europa en de wereld.  \n  \nDJI maakt allerlei verschillende drones. Van mini-apparaten van zo'n honderd euro die in je hand passen en slechts tien minuten kunnen vliegen, tot de Agras-drones, waarmee landbouwbedrijven hun gewassen kunnen besproeien, en bakbeesten met zes propellers die 120 meter de hoogte in kunnen en inspecties kunnen uitvoeren in de zware industrie. Maar in essentie zijn het allemaal onbemande helikopters met een camera eronder. Hun drones zijn over het algemeen goedkoop, gebruiksvriendelijk en voor iedere hobbyist of professional bestuurbaar via een app op smartphone of tablet.\n\nDronevloot politie\n\nOok in Nederland zijn de Chinese drones populair, en niet alleen bij hobbypiloten. De Nederlandse politie zette in 2021 tot nu toe meer dan duizend keer een drone in, en inmiddels bestaat de dronevloot uit ruim honderd DJI-toestellen. De drones worden onder andere gebruikt voor opsporing en crowd control, zegt de politie. Zo vloog er na de aanslag op Peter R. de Vries bijvoorbeeld een drone over de plaats delict, en hing er tijdens de lockdown een politiedrone met een megafoon boven de bollenvelden om dagjesmensen eraan te herinneren afstand te houden. Tijdens recente protesten tegen de coronamaatregelen zette de politie een van hun DJI Matrice-drones in om toezicht te houden op de mensenmassa.  \n  \nOok de NS gebruiken de Chinese drones, bijvoorbeeld voor de inspectie van het station. Bedrijven in de Rotterdamse en Amsterdamse haven zetten ze in voor inspecties en onderhoud. En Rijkswaterstaat gebruikt de onbemande toestellen van DJI om bijvoorbeeld controles uit te voeren aan bruggen, sluizen en de Oosterscheldekering en andere Deltawerken. \"Die inspecties besteden we uit aan verschillende bedrijven\", zegt Arie van Kersen, lid van de werkgroep Drones van Rijkswaterstaat. \"De inzet van drones is veiliger, sneller en we hoeven het verkeer niet stil te leggen.\" Van Kersen hoort wel eens bezorgde mensen over privacykwesties bij drones, \"maar privacy is niet zo belangrijk bij het inspecteren van bruggen. Je zou bij een inspectieronde misschien kentekens van auto's kunnen zien, maar die worden geblurd.\"  \n  \nSinds 2017 bestaan er echter al twijfels over de betrouwbaarheid van de Chinese tech-gigant. De Amerikaanse cybersecurity-onderzoeker Kevin Finisterre besloot samen met een groep programmeurs eens uit te zoeken hoe goed die drones nu eigenlijk beveiligd zijn. Hij krijgt gemakkelijk toegang tot vertrouwelijke servers van DJI en vindt onversleutelde vluchtgegevens en identiteitsbewijzen van gebruikers. Bovendien ontdekt hij een functie in de DJI-besturingsapp om software te kunnen installeren op de telefoon van de gebruiker van de drone. \"Als het bedrijf ervoor kiest om die achterdeur te gebruiken, kunnen ze de gebruiker daarmee langdurig monitoren\", zegt hij.\n\nHackers kunnen meekijken\n\nOok in 2018 wordt er een lek gevonden, dan door onderzoekers van het Amerikaanse-Israëlisch IT-beveiligingsbedrijf Check Point. Het platform van DJI is gemakkelijk te hacken, ontdekken zij. Hackers kunnen live meekijken met de dronecamera, en hebben toegang tot beelden van eerdere vluchten. Oded Vanunu, die het onderzoek voor Check Point leidde, waarschuwt dat wanneer overheidsorganisaties gebruik willen maken van DJI er voorzorgsmaatregelen getroffen moeten worden: \"Ze moeten bijvoorbeeld hun eigen app ontwikkelen om de drone te besturen, zodat je niet afhankelijk bent van de software van DJI\" zegt hij.  \n  \nIn 2020 is het weer raak. \"Ik was echt verbaasd over de hoeveelheid data die DJI verzamelt\", zegt Tiphaine Romand-Latapie. Ze is cybersecurity-onderzoeker bij Synacktiv, een Frans bedrijf dat organisaties helpt met hun digitale beveiliging. Zij ontdekte dat de DJI-besturingsapp voor recreatieve gebruikers grote hoeveelheden data verzamelde en doorstuurde naar Chinese servers. \"Dat ging van de helderheid van het telefoonscherm tot het serienummer van de simkaart en dat van alle andere telefoons in hetzelfde Wifi-netwerk. Als gebruiker heb je geen idee dat al die persoonlijke gegevens worden verzameld.\"  \n  \nNet als de Amerikaanse onderzoeker Finisterre vond ook zij een functie in de app die allerlei andere software op de telefoon kon installeren zonder dat de gebruiker het doorheeft. Bovendien had DJI een doolhof aan digitale versleuteling opgetrokken om dat achterdeurtje uit het zicht te houden van buitenstaanders als de Franse onderzoekers. \"Dat maakt het extra verdacht\", zegt Romand-Latapie. \"In theorie zouden dit ontwerpfouten kunnen zijn, maar waarom dan zoveel moeite doen om ze te verbergen?\"  \n  \nDJI laat in een schriftelijke reactie weten dat al hun producten veilig zijn. Ook hoeven gebruikers volgens DJI geen data te delen, ook niet met de tech-gigant zelf. Over kritische onderzoekers die iets anders vinden zegt DJI: \"Hun conclusies zijn simpelweg onwaar\". Daarbij wijst DJI op verschillende onderzoeken die stellen dat de dronedata wel veilig zijn en zegt het bedrijf de uitdaging voor hackers en onderzoekers om \"bugs\" op te sporen \"openhartig\" te zijn aangegaan. Overheden kunnen volgens DJI gebruik maken een speciale overheids-drone, een editie waarvan de data éxtra beveiligd zou zijn.  \n  \nOpmerkelijk genoeg gebruikt de Nederlandse politie die editie niet, laat ze in een reactie weten. De dronebestuurders bij de politie gebruiken gewoon de meegeleverde DJI-apps en -software, terwijl experts benadrukken dat overheidsorganisaties hun eigen app moeten ontwikkelen om DJI-drones veilig te gebruiken.  \n  \nAgenten gebruiken soms zelfs de recreatieve DJI-app, waarvan het Franse onderzoeksteam ontdekte dat die gevoelige data naar Chinese servers stuurde. De politie stelt zelf ook dat ze niet kan uitsluiten dat data van politiedrones belandt op servers in China. 'We zijn ons bewust van dat risico. Tot nu toe hebben we zelf geen datalek vastgesteld.'\n\nData naar Chinese overheid\n\nEen miljardenbedrijf als DJI kan in China alleen maar bestaan als het samenwerkt met de overheid: volgens de Chinese wet zijn bedrijven zelfs verplicht om hun data af te staan. In 2016 gaf DJI tegenover Bloomberg al toe bereid te zijn dat te doen. Voor het Amerikaanse leger was het al in 2017 reden om DJI in de ban te doen, het Congres bereidt daar wetgeving voor om dat overheidsbreed te regelen. Ook het Nederlandse ministerie van defensie wil geen risico's nemen en zet DJI niet meer in voor operationeel gebruik, zegt een woordvoerder. \"De data zijn vaak niet afgeschermd, en staan meestal op servers in China. De eigenaren kunnen worden verplicht om data te leveren aan de Chinese overheid.\"  \n  \nDat laatste is de reden dat het gebruik van Chinese technologie vaker ter discussie staat. Zo werd eerder dit jaar bekend dat het Chinese telecombedrijf Huawei vrije toegang had tot de gesprekken van alle klanten van KPN Mobiel. De Nederlandse overheid besloot Huawei daarom \"definitief te weren uit de kern van het telecomnetwerk\".  \n  \nHet zou goed zijn als de overheid met heldere criteria komt bij het gebruik van Chinese technologie in het algemeen, vindt Frans-Paul van der Putten, coördinator van het China Centre bij onderzoeksinstituut Clingendael. Volgens hem is het voor organisaties als de politie en Rijkswaterstaat moeilijk om de voordelen en de risico's van het gebruik van DJI-apparaten tegen elkaar af te wegen.  \n  \nNederland moet sowieso een duidelijkere strategie formuleren om met een snel groeiende, niet-democratische supermacht als China om te gaan, zegt Van der Putten. \"We weten nog steeds niet wat we willen met China. Is het een concurrent, een tegenstander, of zelfs een vijand? En hoe zit dat in de toekomst? De Nederlandse overheid heeft daar geen duidelijk idee over. En de EU eigenlijk ook niet.\"\n\nCHINESE SURVEILLANCE\n\nDe discussie rond het gebruik van Chinese technologie gaat niet alleen over de vraag of de data wel veilig zijn in Chinese handen. Ook de rol van de techreuzen bij de Oeigoerse strafkampen maakt samenwerking omstreden. Zo berichtte The Washington Post eind vorig jaar dat telecombedrijf Huawei gezichtsherkenningssoftware zou testen die een alarm zou sturen naar de Chinese veiligheidsdienst als er een Oeigoers uitziend gezicht werd gescand.  \n  \nEn eerder dit jaar bleek het Europees parlement vol te hangen met camera's en temperatuurmeters van het Chinese bedrijf Hikvision, dat ook de bewakingscamera's levert voor de West-Chinese strafkampen. Het bedrijf werd daarom door de Amerikaanse overheid op een zwarte lijst geplaatst voor het bijdragen aan massadetentie van minderheden.  \n  \nDJI staat ook op die lijst. In 2019 doken er dronebeelden op van grote aantallen geboeide en geblinddoekte mensen naast een treinstation. Volgens deskundigen gaat het om een gevangenentransport van Oeigoeren. In de linkerbovenhoek van de beelden staat het logo van DJI.","intensity":0,"negativity":1,"cluster_id":44,"similar_texts":"text368"},{"id":"61","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/4/2","title":"Hoe Kaag met de rug tegen de muur belandde","text":"Zondagavond was Sigrid Kaag nog vol optimisme. In een afgeladen café in Amsterdam stond de D66-fractievoorzitter voor een publiek van vooral jonge D66-stemmers uit het hele land. Ze hingen aan haar lippen, ook toen ze begon te vertellen over een beslissing die ze had genomen. Kaag kondigde aan dat D66 in de formatie concessies zou gaan doen, als eerste van de partijen. Zíj zou de wijste wezen.  \n  \nNa afloop van de speech kwam applaus uit de zaal over de wens van Kaag om \"het goede te doen, ook al weet ik niet of het politiek handig is\". Nog steeds stonden de gezichten vrolijk. Het zijn dit soort speeches waar D66-kiezers hun nieuwe leider om waarderen. Kaag straalt ermee uit dat ze wars is van politieke spelletjes en het harde Haagse gevecht om het eigen gelijk.  \n  \nIn de kabinetsformatie is de nieuwe D66-leider hard geconfronteerd met het politieke uithoudingsvermogen van VVD-leider Rutte. Zo werd de formatie ook een test voor de soms bijna apolitieke manier waarop Kaag politiek probeert te bedrijven.  \n  \nIets nieuws en baanbrekends moest er wat D66 betreft afgedwongen worden in de kabinetsformatie. Alleen al wat werkwijze betreft moest dat nieuwe direct zichtbaar worden.\n\nPlichtsbesef\n\nKaag zette in op formeren 'via de inhoud'. Ze rekende op open discussies met de VVD van Mark Rutte. Het politieke spel hard spelen hoorde er niet bij. De kans om Rutte als premier met harde hand weg te sturen op 1 april bij het debat over de 'functie elders' voor Pieter Omtzigt, liet D66 voorbijgaan. \"Mits er vertrouwen is kunnen we verder\", bood Kaag Rutte al vrij snel daarna een kans aan op politiek overleven.  \n  \nMet de blik gericht op de problemen in het land zouden VVD en D66 vanzelf samen de uitweg vinden naar een brede coalitie met een 'progressieve agenda', bleef Kaag hopen. Samen met Rutte zette ze zich deze zomer aan het schrijven van een aanzet voor een regeerakkoord. Al zei ze nog wel dat D66 de handen vrij zou houden: \"Meeschrijven betekent niet automatisch meedoen\".  \n  \nMaar echt dreigen met in de oppositie gaan, heeft D66 niet gedaan. De kracht van de argumenten moest de fractie aan de onderhandelingstafel in de juiste positie brengen. Verder rekende Kaag op het verantwoordelijkheidsgevoel van andere politici. \"Zoals zijzelf ook altijd werkt uit verantwoordelijkheidsgevoel en plichtsbesef\", klinkt het bij de D66-fractie.\n\nTijd kopen\n\nDe voorlopige resultaten, na een half jaar: VVD-leider Rutte kan formeren naar zijn voorkeur, D66-leider Sigrid Kaag moest door de bocht. Waar het gaat om effectiviteit heeft D66 het in de formatieonderhandelingen afgelegd tegen oude regeringspartijen. Bij VVD en CDA hebben Rutte en Wopke Hoekstra wél gekregen wat zij wilden: onderhandelingen over een doorstart van de oude coalitie.  \n  \nKaag is hard geconfronteerd met het politieke uithoudingsvermogen van VVD-leider Rutte.  \n  \nWaar D66 wilde praten over de inhoud, kocht de VVD vooral tijd. Rutte deed het rustig aan in de formatie. Eerst moest het vertrouwen terugkeren in zijn rol als premier, na de moties van afkeuring en wantrouwen. Daarna gunde hij de voorkeurspartner CDA de tijd om interne crises op te lossen. Rutte hield ook alle opties open als het ging om partijen waarmee hij in een kabinet kon gaan. Zelfs met twee linkse partijen was een mogelijkheid, \"al staat het ver van ons af\".  \n  \nDe hele zomer schreef hij samen met Sigrid Kaag aan een aanzet voor een regeerakkoord dat ruimte liet om er ook twee linkse partijen bij aan te laten sluiten. In augustus zei de VVD alsnog hard 'nee' tegen die 'linkse wolk'. Afgelopen week zei de VVD opnieuw 'nee', ook tegen het voorstel van D66 om met zes partijen te gaan praten inclusief de ChristenUnie erbij.  \n  \nWaar Kaag via de band van de 'inhoud' wil onderhandelen, put Rutte meer uit het klassieke arsenaal van het politieke spel. Hij gooit als het nodig is zijn zetels in de strijd: \"Ik leid nog steeds de grootste partij\". Hij heeft zijn politieke bastion gebouwd met stevige muren. Met CDA-leider Wopke Hoekstra als favoriete regeringspartner gaat de VVD de formatie in, terwijl D66-leider Kaag gemangeld is geraakt tussen het blok van links en rechts. Rutte hoeft over gemopper in de achterban niet te vrezen. De peilingen zijn goed, en binnen de VVD wordt hij door dik en dun gesteund, ook nu de formatie zich voortsleept.  \n  \nGebutst na diverse onderlinge botsingen gaan Sigrid Kaag en Mark Rutte een volgende ronde van formatiegesprekken in. Volgens informateur Remkes is er 'niets mis' met hun onderlinge vertrouwen. Voor Kaag wordt de formatie een moment waarop zij een nieuwe krachtmeting begint met haar liberale concurrent. Opnieuw via de inhoud, heeft ze al gezegd, gaat ze de onderhandelingen in. D66 wil alsnog een progressieve agenda realiseren met veel groen klimaatbeleid. Kaag komt opnieuw tegenover VVD en CDA te staan, in wat ook weer een strijd wordt tussen verschillende politieke stijlen.","intensity":0,"negativity":0,"cluster_id":37,"similar_texts":"text520"},{"id":"62","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/4/1","title":"Hoe sterk is de band tussen de oude vier?","text":"### Kabinetsformatie - Analyse - Verbond partijleiders\n\n'Hier scheiden onze wegen.' De woorden van Kaag moeten tijdens het 1 april-debat als een bom zijn ingeslagen bij Rutte. De D66-leider zag een 'patroon van vergeetachtigheid' bij de demissionair premier en stelde dat zij niet zou doorgaan als de voltallige Kamer en motie van afkeuring tegen haar had aangenomen. 'Maar ik ben een ander mens', zei Kaag. Maar Rutte bleef aan, ondanks 'de bloeddorst' die nacht in de Kamer, zoals de liberalen de sfeer achteraf omschreven.  \n  \nSindsdien is alleen maar duidelijker geworden dat Rutte en Kaag niet gemakkelijk met elkaar door een deur kunnen. Dat de twee elkaar niet mogen, is een publiek geheim op het Binnenhof. De signalen zijn subtiel, maar onmiskenbaar. Tijdens de  \n  \nH.J. Schoo-lezing begin september bijvoorbeeld, haalde Kaag weer uit naar haar beoogde coalitiegenoot. Zonder hem bij naam te noemen verweet ze Rutte een gebrek aan 'medemenselijkheid, betrouwbaarheid, openheid en effectief bestuur'. Kaag: 'Dat geldt ook voor degenen die om het hardst roepen hoe onwijs gaaf ons landje is.'  \n  \nHoewel zij haar woorden een dag later verzachtte - door te zeggen dat zij de opmerking 'gaaf landje' zelf ook weleens gebruikte - antwoordde zij resoluut op de vraag of zij Rutte nog wel vertrouwt: 'Ik vertrouw eerlijk gezegd heel weinig mensen in het leven. Ik vertrouw mijn man, mijn eigen familie en een paar vrienden.'  \n  \nVoor het slagen van een kabinetsformatie is toch iets nodig van kameraadschap en onderling vertrouwen tussen partijleiders. Kijk naar Rutte en Samsom (PvdA) in 2012. De voormalige tegenpolen wilden in hun 'bromance' opeens niets meer van tegenstellingen weten. Ook tussen Rutte, Pechtold (D66), Buma (CDA) en Segers (CU) ontwikkelde zich iets van vriendschap in 2017. Een van de hoofdrolspelers mijmerde niet zo lang geleden nog terug dat er 'onderling vertrouwen' ontstond en dat ze elkaar in elk geval niet wilden laten struikelen.\n\nMinachting\n\nTussen Rutte en Kaag ligt die verhouding heel anders. De D66-leider wil zelf graag premier worden en kan haar minachting voor Rutte maar moeilijk verbergen. Haar woordvoerders leggen haar houding uit als: Kaag houdt niet van gezellig koffiedrinken en politieke spelletjes spelen, ze benadert Rutte 'gewoon zakelijk'. Dat kan kloppen. Ze is de eerste politica in ruim tien jaar die ongevoelig lijkt voor de charmes van Rutte. Doorgaans zwichten politici als Rutte hen nodig heeft. Dit doet hij constant zó aardig, dat het moeilijk is om weerstand te blijven bieden.  \n  \nInmiddels bezweert Rutte dat de relatie met Kaag 'nog nooit zo goed is geweest'. Opvallend is dat de warme woorden komen op het moment dat Kaag zwakker staat in de peilingen.  \n  \nEen ding is zeker: De relatie tussen Rutte en Kaag wordt er niet beter op door aanwezigheid van Wopke Hoekstra. VVD en D66 hadden deze zomer gezamenlijk gewerkt aan 'een opzet tot een aanzet tot een regeerakkoord' en dat ging eigenlijk best aardig. 'Maar toen kwam Wopke terug van vakantie', zei een hoge formatiebron tegen de Volkskrant.  \n  \nAl het werk van Kaag om met het document GroenLinks en PvdA binnen te takelen in een kabinet strandden weer. De Democraten geven de CDA-leider daar expliciet de schuld van. Ze zijn hem liever kwijt dan rijk.  \n  \nRutte daarentegen houdt CDA-leider Hoekstra al sinds de formatie zeer stevig vast. Hij ziet het CDA als een medestander in het rechtse blok. Regeren zonder het CDA, maar wel met D66 en een paar linkse partijen zou een gruwel zijn voor de VVD, omdat het voor de achterban dan lijkt alsof hij in zee gaat met een 'linkse wolk'. Met Hoekstra aan boord voedt Rutte het imago van een lekker rechts kabinet.  \n  \nMet de vierde hoofdrolspeler in de nieuwe formatie, CU-leider Segers, hebben zowel Rutte als Kaag een haat-liefde-verhouding. Segers' mes in de rug van Rutte in het paasweekend is alweer vergeven, maar niet vergeten. Hoewel de CU-leider in de nacht van 1 april geen motie van wantrouwen tegen Rutte steunde, liet Segers daags daarna toch weten niet meer met Rutte in een kabinet te willen. Inmiddels is die blokkade er vanaf bij de CU. Het gaat Segers vooral om een nieuwe bestuurscultuur, al dan niet met Rutte aan het roer.  \n  \nSegers heeft inmiddels meer problemen met Kaag, die hem meermaals het gevoel heeft gegeven dat hij niet welkom is bij de kabinetsformatie. Beide partijen vergrootten in de campagne de medisch-ethische verschillen die voor D66 gedurende de formatie onoverkomelijk leken te zijn. Nog een keer vier jaar stilstand zag Kaag niet zitten, terwijl de coalitiepartijen bij de verkiezingen gezamenlijk meer zetels haalden.\n\nMedisch-ethisch\n\nDe verschillen tussen CU en D66 over medisch-ethische kwesties zijn evident. Maar Segers vindt dat er over verschillen gesproken dient te worden. 'Ik zie dat medisch-ethisch heel groot wordt gemaakt', zei Segers zondag tegen het AD. 'Terwijl er zoveel momenten zijn dat D66 en ChristenUnie de afgelopen vier jaar schouder aan schouder stonden.'  \n  \nDe CU-leider ging woensdag terughoudend in op de uitnodiging van Remkes om te praten over samenwerking. Hij zal eerst overtuigd moeten worden door Kaag dat hij gewenst is. Daarna kan het snel gaan. Segers, woensdagavond: 'Wij stellen ons constructief op en wat dat betekent, moeten die drie duidelijk maken.'","intensity":0,"negativity":0,"cluster_id":37,"similar_texts":"text287"},{"id":"63","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d0187398deb3197d8272#/pages/22-23","title":"Hogere versnelling groeiend ASML","text":"Hogere versnelling groeiend ASML\n\nChipmachinefabrikant bouwt voor €2 miljard om het chiptekort te lijf te gaan\n\nDe bomen lijken momenteel tot in de hemel te groeien in de chipindustrie die volgens marktkenners eind dit decennium een biljoen dollar in omvang zal zijn. De campus van chipmachinemaker ASML in Veldhoven groeit mee. \n\nWouter van Bergen\n\nBovenop het dak van een van de gebouwen in aanbouw op de campus van ASML, is goed te zien wat het betekent als een bedrijf de motor is die de wet van Moore in ere houdt. Aan de randen van het terrein waar de machines vandaan komen, die de kracht van chips voorlopig nog elke paar jaar laten verdubbelen, wordt op allerlei plekken gebouwd. Verderop ligt al ruimte voor toekomstige groei, wijst Teun Wartenbergh, hoofd vastgoed bij ASML. „Dat stuk daar beneden waar de bouwketen staan, is ook van ons. En dat perceel tot aan die tennishal aan de overkant van de A27, hebben we ook gekocht.”\n\nDe wereld schreeuwt om meer chips en dat heeft ASML’s toch al stevige groei in een nog hogere versnelling gezet (zie kader). Daarmee komt ook aan de bouwwoede bij ASML voorlopig geen einde, bleek woensdag tijdens een serie presentaties van ASML voor beleggers. „We maken ons klaar voor groei”, zei ceo Peter Wennink, na een toelichting op de bouwplannen.\n\nHet bedrijf is niet alleen marktleider in machines die de minuscule patronen kunnen etsen in de siliconen schijven waar chips uit worden gemaakt, maar ook de enige die de meest geavanceerde technologie daarvoor beheerst. De razend ingewikkelde machines die gebruik maken van extreem ultraviolet licht (euv) kosten €130 miljoen en zijn zo groot als een bus. Vanaf 2025 denkt ASML diens opvolger ’high-na euv’, die meer dan €250 miljoen gaat kosten te leveren.\n\nVoor elke generatie nieuwe machines zijn weer speciale ’clean rooms’ nodig waarin ze in elkaar worden gezet, terwijl ook de vraag naar oudere technologie blijft toenemen. Modellen die zijn gebaseerd op de vorige generaties technologie, deep ultraviolet (duv), zijn nog steeds de werkpaarden van de industrie en juist daar is op dit moment enorme vraag naar. „Maar daarvoor zet je niet even een nieuwe hal neer. Wat we wel doen, is dat we proberen het productietempo op te voeren en apparaten eerder naar de klant te brengen, nog voordat het laatste tests zijn gedaan”, zegt Wartenbergh. „Zo kunnen we toch de capaciteit vergroten.” \n\nDe afgelopen jaren lukte het zo al de productie voor deze machines op te voeren met 45%. Ook het tempo waarmee de euv-machines wordt afgeleverd moet zo de komende jaren omhoog, bleek woensdag uit presentaties. Het management wil de capaciteit opvoeren van rond de 40 dit jaar tot 70 in 2025. Op de locatie waar de high-na machines gebouwd gaan worden, begint men rustiger. In 2025 verwacht ASML er vijf te verschepen.\n\nInvestering\n\nIn de bouwactiviteit in Veldhoven vertaalt die groei zich in een investering van €2 miljard. De uitbreiding van de campus is onder andere bedoeld om het personeel in en rond Veldhoven meer te concentreren op een plek. „De ontwikkeling van onze apparaten gaat door terwijl ze al in productie zijn. We hebben daarom researchafdelingen letterlijk bovenop de productiehallen gebouwd. Het werkt prettiger als mensen niet hoeven te pendelen”, zegt Wartenbergh. \n\nErfgoed\n\nAls de plannen zijn voltooid, herbergt de campus als de huidige bouwprojecten zijn opgeleverd 17.000 medewerkers, waarvan 10.000 ontwikkelaars. De groei is daarmee niet af. Op een paar kilometer van huidige bouwput staat het eerste hoofdkantoor dat ASML heeft laten bouwen in 1985, dat in 2024 plaats moet maken voor een nieuw kantoor met plaats voor nog eens vierduizend medewerkers. Het huidige piramide-achtige gebouw in een stijl die in de jaren 80 futuristisch werd gevonden, staat niet bepaald bekend als een geliefd staaltje architectuur, maar is volgens oudgedienden bij ASML toch waardevol bedrijfserfgoed. Het zal er toch aan moeten geloven, voorspelt Wartenbergh. „Al zullen we proberen om er toch iets van terug te brengen in het gebouw dat ervoor in de plaats komt.”\n\nGrond voor nog meer expansie is al gekocht","intensity":0,"negativity":0,"cluster_id":59,"similar_texts":"text661"},{"id":"64","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/29/in-de-biechtstoel-bij-remkes-ging-kaag-om-a4060183#20210930-79833-101","title":"In de biechtstoel bij Remkes ging Kaag om","text":"Gesprek informateur D66 verzette zich maandenlang tegen onderhandelingen met de ‘oude’  coalitiepartijen. Die lijken er nu wel te gaan komen.,Meer dan een half jaar had D66 zich verzet tegen onderhandelingen over een nieuw kabinet met VVD, CDA en ChristenUnie, de ‘oude’ coalitie van Rutte III, maar woensdagavond leek dat voorbij te zijn: de vier partijen gaan volgens betrokkenen toch met elkaar aan tafel zitten. Dat zou het advies worden van informateur Johan Remkes. De Tweede Kamerfractie van D66 overlegde er tot woensdagavond laat over, maar nam nog geen besluit.\n\nHet leek lang geleden al een logische en makkelijke weg: doorgaan met de vier partijen die bij de verkiezingen op 17 maart opnieuw een meerderheid hadden gehaald. Maar bij D66, de partij die flink had gewonnen met de campagnebelofte van ‘nieuw leiderschap’, maakten ze al snel duidelijk dat ze daar niet op zaten te wachten. D66 wilde „een zo progressief mogelijk” kabinet – niet met de ChristenUnie erbij, maar met GroenLinks of de PvdA. En toen die twee elkaar stevig vast gingen houden: met allebei.\n\nD66-randje\n\nIn het gesprek op woensdag, met negen partijen aan tafel, hoorden anderen D66-leider Sigrid Kaag opeens praten over een kabinet met een progressief randje: een D66-randje. Bij de PvdA leek de stemming daarna gelaten, bij GroenLinks overheerste teleurstelling. Die twee hoopten de afgelopen dagen nog op een kabinet met zes partijen: VVD, D66, CDA, PvdA, GroenLinks en ChristenUnie.\n\nWoensdag zou het gaan over een extraparlementair kabinet, zonder coalitie maar wel met bewindslieden van partijen uit de Tweede Kamer.\n\nGesprekspartners 46 keer met Rutte\n\nDe leiders van verschillende partijen kwamen veelvuldig langs bij de verkenners of een van de formateurs. De tien politici die het vaakst op gesprek kwamen:\n\nRutte (VVD)\n\n46 keer\n\nKaag (D66)\n\n45\n\nHoekstra (CDA)\n\n30\n\nPloumen (PvdA)\n\n21\n\nKlaver (GroenLinks)\n\n21\n\nSegers (CU)\n\n18\n\nDassen (Volt)\n\n9\n\nVan der Staaij (SGP)\n\n9\n\nDen Haan\n\n9\n\nEerdmans (JA21)\n\n7\n\nJohan Remkes was zelf ’s ochtends als eerste bij Het Logement op Het Plein. Zichtbaar uit zijn humeur. Een dag eerder hadden D66’ers rondverteld dat hij maandag veel had gedronken en „warrig” was geweest. Bij de deur zei Remkes dat hij „geen zin had in flauwekul”. „En het regent ook nog.”\n\nIn de vergaderzaal kreeg Remkes van bijna alle partijleiders een boks, maar net toen Kaag binnenkwam draaide hij zich om. Twee tellen later zwaaide hij naar haar. Bijna drie uur lang praatten ze met elkaar over opties voor een nieuw kabinet: op basis van een minderheid in de Tweede Kamer, extraparlementair of toch gebaseerd op een meerderheid.\n\nBiechtstoel\n\nIn de pauze – er waren voorverpakte broodjes – werden de politieke leiders een voor een bij Remkes binnengeroepen in een apart zaaltje voor de zogenoemde ‘biechtstoelprocedure’. De grootste partij eerst. En wat opviel: voor het eerst in maanden gingen GroenLinks-leider Jesse Klaver en Lilianne Ploumen van de PvdA niet samen, maar los van elkaar in gesprek met een informateur.\n\nDat zij elkaar zo stevig vasthielden zagen anderen als een deel van het grote probleem dat de formatie was geworden. Met één van de twee was een coalitie er misschien al geweest: VVD, CDA en ook D66 vonden dat een goed idee. En ook de ChristenUnie, waar de fractie én de bewindslieden zichzelf overbelast voelen na vier jaar meeregeren, vond dat het nu aan een van die linkse partijen was om mee te doen aan een coalitie.\n\nGroenLinks en de PvdA moesten daar niets van weten. CDA en VVD wilden op hun beurt niet eens proberen of ze eruit konden komen met de twee linkse partijen samen, en ook die twee partijen hielden elkaar vast. En zo ontstond, als een soort laatste redmiddel om nieuwe verkiezingen te voorkomen, het idee van een minderheidskabinet. Maar dat wilde D66 niet. GroenLinks en PvdA waren ook niet van plan om zo’n kabinet te steunen – voor die partijen was het alles of niets. En D66 zag er niets in om samen met twee rechtse partijen steeds op zoek te moeten naar meerderheden in een Tweede Kamer met een meerderheid van rechtse partijen. D66’ers vonden: liever nieuwe verkiezingen dan zo’n kabinet.\n\nMaar Remkes ging het vanaf 7 september wél onderzoeken, en in de gesprekken met hem werd D66 naar een optie geleid die de partij maandenlang fel had afgewezen: onderhandelen met de ‘oude’ coalitiepartijen en dus ook met de ChristenUnie.\n\nDroom van GroenLinks\n\nIn Het Logement ging dat woensdag zo: Sigrid Kaag bleek tijdens de biechtstoelprocedure te hebben gezegd dat ze een extraparlementair kabinet met steun van de ChristenUnie wél goed zou vinden. Was ze dan ook bereid om met die partij te onderhandelen over een ‘gewoon’ meerderheidskabinet? De andere partijleiders hoorden aan tafel, weer met z’n allen, hoe Kaag dat tegen Remkes bevestigde.\n\nLees ook: Vertrouwen in kabinet daalt fors\n\nEn zo leek er een eind te komen aan de droom van vooral GroenLinksers om eindelijk te laten zien dat zij ook verantwoordelijkheid kunnen nemen voor het landsbestuur. De mislukte onderhandelingen over het kabinet-Rutte III, in 2017 waren de partij slecht bekomen. Deze keer moest en zou het lukken; al ver voor de verkiezingen van maart was de partij begonnen met de voorbereidingen voor de onderhandelingen. Maar die kwamen er niet voor GroenLinks. En als het de komende tijd zou lukken met de ChristenUnie: bij deze formatie misschien wel nooit.\n\nVoor D66 kan het worden gezien als een nederlaag. Als die partij nu toch eindigt in een kabinet met wéér de ChristenUnie, de ‘roestige auto’ waar Kaag het in juni over had, is er niets terecht gekomen van haar voornemen om het helemaal anders te doen. Kaag was de afgelopen dagen al wel gaan draaien. Al was het eerst nog voorzichtig: in het weekend zei ze dat zij, met het oog op het „nationale belang”, als eerste met haar ogen zou knipperen en geen blokkade meer had tegen de ChristenUnie als die aan tafel wilde gaan zitten met óók PvdA en GroenLinks. Dan werd het een coalitie met zes partijen.\n\nDe dagen erna verspreidde D66 het verhaal dat Kaag had bedoeld: laten we beginnen met zes, en als het eindigt met vier kan het óók. Zelfs als die vierde partij aan tafel de ChristenUnie zou zijn, en GroenLinks en de PvdA niet meer meededen.\n\nOp woensdagavond stuurde Remkes VVD, CDA en D66 weg met de boodschap: dit moet het worden volgens mij, praat erover met jullie fracties. Bij de VVD waren ze er snel uit, van het CDA is ook wel zeker dat het graag met de ChristenUnie verdergaat. Maar bij de D66-fractie leek het nog moeilijk te liggen. Op donderdag wordt er verder gepraat in Het Logement. Als het alsnog misloopt lijkt er nog maar één uitweg te zijn: nieuwe verkiezingen.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":3,"similar_texts":"text107"},{"id":"65","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/17/4","title":"Inflatie voor het eerst in 28 jaar boven de 4 procent","text":"### Duitsland\n\nDe Duitse inflatie is in september voor het eerst in 28 jaar boven de 4 procent uitgekomen. Dat blijkt uit een eerste raming van het Duitse federale statistiekbureau. De forse toename wordt onder meer veroorzaakt door een wisseling in het btw-tarief. Vorig jaar werd de btw vanwege de coronacrisis tijdelijk verlaagd. Daarnaast lopen de energieprijzen op. De verstoringen in de toeleveringsketen en hogere grondstofprijzen zorgen ook voor prijsdruk. De verwachting is dat de inflatie eind dit jaar tot 5 procent oploopt.","intensity":0,"negativity":0,"cluster_id":8,"similar_texts":"text465"},{"id":"66","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=f9d16c2bb542adc935fc#/pages/10","title":"Insiya al vijf jaar illegaal in India","text":"Insiya al vijf jaar illegaal in India\n\nNegen jaar geleden werd ik door RTL gevraagd een toen nieuw televisieprogramma te presenteren. Voor Ontvoerd ging ik met een klein team op zoek naar kinderen die na relatieproblemen door een van de ouders naar het buitenland waren meegenomen. Ze werden van het ene op het andere moment uit een veilige, vertrouwde omgeving gerukt en zonder toestemming van de achterblijvende vader of moeder in een ander land verborgen gehouden. \n\nEen kinderontvoering brengt veel leed met zich mee. Een kind ziet een van de ouders niet meer en voor de achterblijvende vader of moeder verandert het leven in een hel. Jaarlijks zijn zo’n tweehonderd kinderen slachtoffer van een ontvoering. Zelfs als rechters de terugkeer van kinderen bevelen, staan achtergebleven ouders vaak in de kou. \n\nEr zijn geen instanties die daadwerkelijk op zoek gaan naar ontvoerde kinderen. Laat staan dat de Nederlandse overheid een team stuurt om kinderen terug te halen uit het buitenland. Door bemoeienis van het programma Ontvoerd werden sinds 2012 meer dan 45 kinderen opgespoord en naar Nederland gerepatrieerd. In de meeste gevallen hadden vaders en moeders hun kinderen anders waarschijnlijk nooit meer teruggezien. \n\nOnvermoeibaar\n\nHet zijn niet allemaal successtory’s. In twee gevallen lukte het ons tot op heden niet moeders met ontvoerde kinderen te herenigen. Daniëlle van der Pligt, moeder van twee dochters, ziet haar kinderen al sinds 2018 niet meer. We reisden twee keer tevergeefs naar Turkije en zochten in tal van steden en dorpen. De meisjes zijn nog altijd spoorloos. Daniëlle vecht onvermoeibaar door en wij blijven haar steunen.\n\nHetzelfde geldt voor Nadia Rashid, die haar peuter Insiya op 29 september 2016 kwijtraakte. Het toen tweejarig meisje werd ruw uit de armen van haar oma gerukt nadat Nadia ’s ochtends naar haar werk was vertrokken. Een ’commando’ van ex-politiemensen en oud-militairen stormde de woning in Amsterdam-Watergraafsmeer binnen en sleurde het meisje de auto in. Het brein achter de gewelddadige kidnap is vader Shehzad Hemani. De vermogende zakenman uit India speelt eigen rechter en smokkelde zijn dochtertje met een privévliegtuig naar Mumbai. \n\nOnherstelbaar leed \n\nVijf jaar na de kidnap zit de zaak nog altijd muurvast. Vader houdt vast van Insiya maar brengt zijn dochter onherstelbaar leed toe door haar zo lang bij moeder weg te houden en ieder contact te saboteren. Het is moeilijk te begrijpen dat vader niet inziet dat hij een echtscheidingsconflict uitvecht over de rug van zijn kind. \n\nIn de weken na de ontvoering reisde ik met een team naar India. We achterhaalden dat Insiya in een appartement van haar oma verbleef. Ook zagen we hoe advocaat Gerard Spong een ontmoeting had met de vader, kennelijk om een verdedigingsstrategie te bespreken. Hemani verloor echter rechtszaak na rechtszaak. In civiele procedures raakte hij het wettig gezag over zijn kind kwijt. Door de strafrechter in Nederland werd hij tot negen jaar gevangenisstraf veroordeeld.\n\nTot op de dag van vandaag wordt achter de schermen gepoogd een oplossing te vinden. Onderhandelaars zijn ingezet en Nederland oefent diplomatieke druk uit op de autoriteiten in India. Die druk mag nog wel een heel stuk steviger. Waarom is nog steeds geen Nederlandse minister naar India afgereisd om een overdracht van Insiya te bepleiten? Tellen dan alleen handelsbelangen? Insiya heeft de Nederlandse nationaliteit en geen legale verblijfsstatus in India. Niet alleen Nederlandse maar ook Indiase rechters hebben zich uitgesproken vóór contactherstel. We zijn inmiddels vijf jaar verder en moeder en dochter leven nog steeds gescheiden van elkaar. \n\nEen belangrijke stap is ratificering door India van het Haags Kinderontvoeringsverdrag (HKOV) van 1980. Uitspraken van Nederlandse rechters kunnen dan ook in India worden opgevolgd. Als India zich bereid verklaart het HKOV te ondertekenen, dan zou dat op zijn minst met zich meebrengen dat India vooruitlopend op de ratificatie van het verdrag akkoord gaat met het overdragen van Insiya aan Nederland. \n\nProcedures\n\nZover is het nog niet. Mijn ervaring maar ook die van het centrum Internationale Kinderontvoering (IKO) is dat juridische procedures lang niet altijd tot oplossingen leiden. Uiteindelijk moeten vader en moeder inzien dat niet hun eigen belang maar dat van hun kind centraal hoort te staan. Dat besef is er bij de vader van Insiya helaas niet.\n\nVele bemiddelingspogingen strandden en rechterlijke uitspraken worden door hem genegeerd. Een kind vijf jaar lang weghouden bij de moeder is misdadig. Vijf jaar na de dag dat Insiya uit Nederland verdween plaatste haar vader deze woensdag een bericht op sociale media: ’Can’t think of anything better J !! Lustrum.’ Arme Insiya. \n\nReacties of tips? Mail naar: jvdheuvel@telegraaf.nl\n\nHet leven verandert in een hel","intensity":0,"negativity":1,"cluster_id":57,"similar_texts":"text714"},{"id":"67","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/24/5","title":"Inter Milaan laat andere Italiaanse clubs achter zich met recordverlies van 245 miljoen euro","text":"VoetbalVoetbalclub Internazionale uit Milaan heeft over het afgelopen seizoen een recordverlies gemeld. Het gaat bij de Italiaanse kampioen om een bedrag van iets meer dan 245 miljoen euro. Het negatieve resultaat is vooral toe te schrijven aan de coronacrisis, waardoor er een seizoen lang geen toeschouwers naar de stadions mochten komen. Ook daalden de inkomsten uit sponsoring.  \n  \nVolgens de krant Gazzetta dello Sport heeft nog nooit eerder een club uit de Serie A een dergelijk verlies geleden. Inter verwacht dit seizoen een aanmerkelijke verbetering, omdat toeschouwers weer welkom zijn. Ook heeft de club genoeg reserves om de tegenvallers op te vangen.  \n  \nMeer topclubs uit Italië hebben grote verliezen over het afgelopen seizoen gemeld. Bij Juventus, de onttroonde kampioen, ging het om bijna 210 miljoen euro. Het nettoverlies in het afgelopen boekjaar, dat liep tot en met juni, was bij de club uit Turijn meer dan verdubbeld, het grootste jaarverlies ooit.","intensity":0,"negativity":0,"cluster_id":38,"similar_texts":"text314"},{"id":"68","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/interviewer-ozcan-akyol-leidt-zijn-gast-van-act-naar-ernst-a4060195#20210930-79833-220","title":"Interviewer Özcan Akyol leidt zijn gast van act naar ernst","text":"Zap In De geknipte gast is  Özcan Akyol met een reeks sterke interviews bezig. Woensdag had hij schrijver Herman Brusselmans te gast, wiens laatste boek kritiek oogstte vanwege spotternijen met de fysieke kenmerken van met name vrouwelijke auteurs.   ,Zelden zat er een ongeknipter gast in De geknipte gast dan de (ook ongeschoren) Vlaamse schrijver Herman Brusselmans, ooit de Mooie Jonge Oppergod van de Vlaamse Letteren. De lange manen van de 63-jarige Gentenaar deden even terugverlangen naar de voorcoronase tijden waarin Özcan Akyol daadwerkelijk met de schaar het haar van zijn gasten onder handen nam. Feit is dat de niet-knippende kapper Akyol met een sterke reeks interviews bezig is. Donderdag vertelde Brusselmans hem over angstaanvallen en alcoholisme. „Ik zoop vroeger zo veel dat ik me afvroeg wie die boeken eigenlijk had geschreven. Want ik zat altijd in het café.” Zijn angstaanvallen waren volgens Brusselmans, zoon van een veehandelaar, ontstaan door „het vele dierenleed” dat hij in zijn jeugd had aanschouwd.Spotternijen met vrouwelijke auteursDe oplettende Akyol leidde Brusselmans van de act naar de ernst door over erkenning te beginnen. Brusselmans’ laatste boek oogstte kritiek wegens de veelvuldige spotternijen met fysieke kenmerken van met name vrouwelijke auteurs. „Ik schrijf dat Esther Verhoef succes heeft als schrijfster omdat ze dikke tieten heeft. Tja, als je dat allemaal ernstig neemt…” Akyol signaleerde dat inhoudelijke reacties op Geschiedenis van de moderne literatuur feitelijk waren uitgebleven. „Eigenlijk bestaat de schrijver Herman Brusselmans niet!” Dat beaamde zijn gast met spijt. „In de ogen van mensen ben ik die met dat lange haar die altijd beffen zegt op tv. Terwijl ik echt niet zo thuis op de bank zit.”Waar er in het eerste seizoen van De geknipte gast soms geforceerd werd aangestuurd op tranen in de kappersstoel, lijkt Akyol er inmiddels op te vertrouwen dat wat hij interessant aan iemand vindt, de kijker ook wel zal boeien. Het leidde vorige week tot een boeiend gesprek met acteur Walid Benmbarek (uit de successerie Mocro Maffia). Die vertelde hoe zijn moeder hem verdedigd had toen hij met een wenkbrauwpiercing naar de moskee wilde. „Dat is iets tussen jou en God”, had ze gezegd. Akyol, met een ernstige zucht: „Wat een mooie moeder!”Misschien is het geen toeval dat ook het gesprek met Benmbarek (41) over erkenning ging. Hij had een opleiding tot piloot gevolgd om zijn ouders te plezieren, maar daarna was hij met zijn vader in de bouw gaan werken. Min of meer toevallig rolde hij het acteren in. Hij speelde onder meer in Goede tijden, slechte tijden. Na het maken van de film Infiltrant had hij geconcludeerd dat dit werk zijn grote liefde was. Maar toen hij een paar jaar lang hoofdzakelijk als beveiliger of bodyguard was gecast, kreeg hij er genoeg van. „Alsof een persoon die gespierd is niet een dokter kan spelen of een vader.”Klerenkast van formaatNu is Benmbarek inderdaad een klerenkast van formaat, maar dat „gespierd” ging ook ergens anders over. „Het verandert zachtjes”, ging de acteur door, „maar het is nog steeds zo dat gekleurde acteurs veel meer last hebben van typecasting.” Dat is toch boosmakend, wierp Akyol op. „Natuurlijk is het dat”, zei Benmbarek. „Het heeft me gefrustreerd.” De acteur is ook directeur van een bouwbedrijf. „Ik ben alleen nog beschikbaar voor dingen waar ik mijn creativiteit in kwijt kan. Het andere doe ik niet. Ik wil hoe dan ook de regie over mijn eigen leven hebben.”Zo leverde De geknipte gast in twee weken twee goede gesprekken op: met een schrijvende zestiger en een acterende veertiger, die allebei erkenning zoeken voor wie ze zijn en wat ze kunnen. Een verlangen dat de schrijver, columnist, radiomaker, literatuurpropagandist, presentator en interviewer Özcan Akyol ook niet vreemd zal zijn.\n\nNieuwsbrief\n\nNRC Kijktips\n\nWat moet je deze week kijken? Tips voor boeiende programma’s, series en films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021","intensity":0,"negativity":1,"cluster_id":2,"similar_texts":"text643"},{"id":"69","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/41/5","title":"Jakobsen en Kooij snelsten","text":"Fabio Jakobsen heeft in België de 80ste editie van de Eurométropole Tour op zijn naam geschreven. De Nederlandse sprinter van Deceuninck- Quick-Step bleef na 177 kilometer Jordi Meeuws, Mads Pedersen en Danny van Poppel voor. In de Ronde van Kroatië was er ook Nederlands succes: Olav Kooij (19) won de tweede etappe.","intensity":0,"negativity":0,"cluster_id":34,"similar_texts":"text679"},{"id":"70","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/5","title":"Jakobsen sprint naar zege in Doornik","text":"Wielrennen Fabio Jakobsen heeft in België de 80ste editie van de Eurométropole Tour op zijn naam geschreven. De Nederlandse sprinter van de Belgische formatie Deceuninck - Quick-Step was na 177 kilometer de sterkste in de eindsprint van een groepje renners. Hij klopte in Doornik de Belg Jordi Meeuws, die als tweede eindigde. De Deen Mads Pedersen kwam als derde binnen, net voor nummer vier Danny van Poppel.  \n  \nVoor Jakobsen (25) was het zijn zevende seizoenszege. Hij keerde in april terug in het peloton na zijn zware crash vorig jaar in de Ronde van Polen.","intensity":0,"negativity":1,"cluster_id":34,"similar_texts":"text256"},{"id":"71","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/12/1","title":"Japan krijgt kleurloze bureaucraat als premier","text":"Twee stemrondes had Fumio Kishida gisteren nodig om gekozen te worden tot voorzitter van de Japanse regeringspartij LDP. In de eerste ronde vielen twee vrouwelijke kandidaten af, in de tweede ronde versloeg Kishida (64) overtuigend de overgebleven tegenstander Taro Kono. Overtuigend, maar wel onder een kleine groep partijprominenten en parlementariërs.  \n  \nDie groep van ruim 400 vooraanstaande LDP'ers bepaalde in een interne verkiezing wie de opvolger wordt van Yoshihide Suga als partijvoorzitter en daarmee ook als premier van Japan. Want de LDP is zo sterk in het parlement dat de voorzitter vrijwel automatisch regeringsleider is. Maandag stemt het Lagerhuis, waar de LDP een meerderheid heeft, en direct daarna zal Kishida zijn nieuwe regering samenstellen. In november zal bij de algemene verkiezingen blijken hoeveel steun die krijgt van de kiezer.  \n  \nKishida is een voormalige bankier, die het na een lange carrière binnen de LDP tot minister van buitenlandse zaken schopte. De brede liberale partij kent verschillende facties, van zeer conservatief tot meer progressief. Kishida neemt daarin een middenpositie in, vooral door weinig controversiële uitspraken te doen. Kono, een meer uitgesproken persoonlijkheid, zit aan de progressieve kant.  \n  \nKishida wordt in eigen land omschreven als nogal bleek en besluiteloos en ook onder de massa van LDP-leden is hij niet erg populair. Kono is dat wel en bovendien is hij veel bekender bij het grote publiek. Over hem zegt Koichi Nakano, hoogleraar politicologie aan de Sophia Universiteit in Tokio, tegen persbureau Reuters: \"De oppositie zal opgelucht zijn dat ze het niet hoeft op te nemen tegen de lieveling van de televisie.\"  \n  \nDe LDP heeft gekozen voor continuïteit en zekerheid, een lijn waarmee de partij al decennia stevig in het zadel zit in Japan. Toch waren er deze keer tekenen dat het anders kon lopen: de kaarten waren vooraf niet geschud, zoals vaak wel gebeurt, en de deelname van twee vrouwen zorgde voor meer dynamiek dan gebruikelijk in de interne campagne.  \n  \nDe kandidaten gingen het debat aan over zaken waar veel Japanners zich zorgen over maken: de kwakkelende economie, de klimaatverandering, de coronapandemie en de opkomst van China in de regio. Ook spelen er maatschappelijke veranderingen in Japan, zoals een geleidelijke emancipatie van vrouwen en lhbti'ers.  \n  \nTaro Kono speelde tijdens die campagne in op de veranderingen. Zo wilde hij meer inzetten op duurzame energie en ook zei hij open te staan voor invoering van het homohuwelijk. Kishida heeft gezegd dat hij daar nog niet aan toe is, maar wel met de suggestie dat dit in de toekomst kan veranderen.  \n  \nOok op andere punten spaarde Kishida vooral kool en geit. Zo heeft hij zorgen geuit over de toenemende invloed van China, maar beklemtoonde dat diplomatie en goede relaties belangrijk blijven met de grootmacht in de regio. Binnenlands wil Kishida de inkomensongelijkheid aanpakken, maar daarvoor nog geen concrete maatregelen aangekondigd.  \n  \nNu moet de nieuwe leider bij de komende parlementsverkiezingen in november weer een groot deel van de Japanse kiezers achter zich krijgen. Het zal lastig worden voor hem om zich te onderscheiden van zijn voorganger Suga, die weinig populair was en maar een jaar aan het roer stond. Maar de LDP kan tot nu toe altijd rekenen op een grote groep trouwe kiezers.","intensity":0,"negativity":0,"cluster_id":20,"similar_texts":"text213"},{"id":"72","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/12/1","title":"Kaag gaat toch akkoord met doorstart, maar wat krijgt ze ervoor terug?","text":"### Kabinetsformatie - Analyse - Doorbraak in formatie\n\nDe voorlopige uitkomst van de kabinetsformatie is allesbehalve een droomscenario voor D66. Bijna zeven maanden hebben de Democraten zich verzet tegen een voortzetting van de huidige coalitie, omdat Kaag een progressievere koers wilde varen. Maar donderdag ging de D66-fractie - na enige druk van Kaag - dan toch om. D66 gaat alsnog onderhandelen met de huidige coalitiepartners VVD, CDA en ChristenUnie.  \n  \nHet wordt door sommigen ervaren als een nederlaag, een knieval zelfs. Kaag heeft haar verzet gestaakt om een praktische, politieke reden, zegt ze zelf: alle andere meerderheids- en minderheidsopties voor een nieuw kabinet zijn onmogelijk verklaard. Het enige alternatief waren verkiezingen, en daar is volgens Kaag 'niemand bij gebaat'. Een nieuwe stembusgang zou bovendien 'populisten in de kaart spelen'.  \n  \nMaar om de stap te verkopen aan de achterban zal Kaag de komende dagen met meer uitleg moeten komen. De partijleiders van VVD en CDA hebben woensdag tijdens de biechtstoelprocedure met informateur Johan Remkes voet bij stuk gehouden en weigerden wederom met GroenLinks en PvdA te praten, zelfs toen Kaag al had toegestaan dat de ChristenUnie er ook bij zou komen.  \n  \nMaar Kaag heeft in de loop van woensdag een opening laten ontstaan, al dan niet bewust. Ze ging de onderhandeling in met een voorkeur voor een zespartijenkabinet, maar eindigde met vier. 'Zij sloot een meerderheidskabinet met VVD-D66-CDA-ChristenUnie niet uit', aldus informateur Johan Remkes donderdag in zijn verslag. En toen ging het opeens snel.  \n  \nKaag heeft de eerste slag in de onderhandelingen met VVD-leider Mark Rutte verloren: hij krijgt nu de combinatie van partijen die hij steeds al wilde. 'Waarom heeft Kaag de progressieve partijen laten vallen tijdens dit cruciale moment in de onderhandelingen?', zal haar achterban willen weten. 'En wat krijgt D66 daarvoor terug?'\n\nFlink eisenpakket\n\nOm de schade te beperken zal D66 komende dagen en weken een flink eisenpakket op de onderhandelingstafel leggen. Doel: alsnog een 'progressief randje' geven aan het volgende kabinet. Kaag zal alles op alles zetten om de tweede slag in de onderhandelingen te winnen. Misschien heeft ze niet kunnen bepalen met welke poppetjes ze om de tafel zit, maar lukt het nog wel om te bepalen welke koers zij gaan varen.  \n  \nDrie concrete eisen vielen donderdag op in haar toespraak: investeringen in het klimaat, het onderwijs en een grote voortrekkersrol in de EU zijn heilig voor D66. 'Dat betekent dat Nederland klimaatkoploper wordt in Europa, dat we de grootste structurele investering in het onderwijs ooit doen en dat Nederland aan het stuur gaat zitten in de Europese Unie.'  \n  \nMaar daarmee alleen komt ze er waarschijnlijk niet. De twee grote heikele kwesties met coalitiepartners VVD, CDA en ChristenUnie benoemde ze donderdag uitdrukkelijk niet. Kaag eist nog niets over medisch-ethische kwesties (waarover ze fundamenteel van mening verschilt met de ChristenUnie) en ook niet over stikstofreductie en het halveren van de veestapel (waarover ze van diepgaand van mening verschilt met het CDA en de VVD).  \n  \nMedisch-ethische kwesties waren de voornaamste reden dat D66 een nieuwe samenwerking met de ChristenUnie niet zag zitten en waarom de partij een doorstart van het huidige kabinet bijna zeven maanden lang blokkeerde. Het gaat onder meer om een verruiming van de abortuswetgeving en van de mogelijkheden tot levensbeëindiging voor ouderen die hun leven 'voltooid' achten. Kaag zei in juni nogmaals dat ze niet nog eens vier jaar stilstand wil op dit vlak.  \n  \nEven leek het erop dat Kaag hierover donderdag al haar eerste onderhandelingspunt had binnengehaald. Volgens Remkes is de ChristenUnie bereid om moeilijke medisch-ethische thema's een vrije kwestie te laten zijn in de Kamer. Maar slechts een uur nadat de informateur dit nieuwtje had gebracht, sprak CU-leider Segers dat alweer tegen. Kennelijk moet er toch nog over onderhandeld worden.  \n  \nEn dat geldt zeker voor het stikstofdossier. D66 is hierin veel ambitieuzer dan de coalitiegenoten. Voor Kaag staat vast dat de veestapel gehalveerd moet worden, desnoods door het gedwongen uitkopen van duizenden veehouders. Maar dat stuitte tot nu op groot verzet van CDA en VVD.\n\nOppositie slijpt de messen\n\nElke stap die Kaag vanaf nu zet in de onderhandelingen ligt onder een vergrootglas. Niet alleen haar eigen achterban maar het hele progressieve deel van de Tweede Kamer kijkt over haar schouder mee. De oppositiepartijen, met PvdA en GroenLinks voorop, zullen het haar de komende vier jaar heel lastig maken en álles uitvergroten dat ze noodgedwongen moet inleveren aan Rutte, Hoekstra en Segers. Klaver en Ploumen willen de kiezers terugwinnen die in maart op Kaag stemden. De eerstvolgende aanval staat al om de hoek: de gemeenteraadsverkiezingen van maart 2022.  \n  \nMaar eerst is er nog een debat in de Tweede Kamer over het eindverslag van Remkes. VVD-leider Mark Rutte zal in dat debat een voorstel doen voor een of twee nieuwe informateurs die de onderhandelingen tussen de vier partijen gaan leiden. Pas daarna beginnen de inhoudelijke gesprekken tussen VVD, CDA, D66 en ChristenUnie over een nieuw kabinet echt.  \n  \nVoor dat debat werden de messen donderdag al geslepen. GroenLinks-leider Jesse Klaver stelt: 'Dit kabinet heeft de wooncrisis, klimaatcrisis en ongelijkheid niet opgelost. Waarom zou dat bij een voortzetting van deze coalitie anders zijn?' Ook PvdA-leider Lilianne Ploumen ziet geen heil in nogmaals vier jaar dezelfde coalitiepartijen aan het roer.  \n  \nDe handreiking van de vier coalitiepartijen dat een deel van de oppositie een grote rol kan gaan krijgen in het komende kabinet, onder meer door het leveren van bewindspersonen, werd meteen bruut afgeslagen. Klaver: 'Wij leveren geen ministers aan een rechts kabinet.'  \n  \nDie eerste reacties zijn tekenend voor de sfeer waarin de D66-leider de komende tijd zal moeten opereren. Op 17 maart sprong zij op de tafel vanwege de grote verkiezingswinst van haar partij. Inmiddels is Kaag op het punt beland dat er nog weinig te juichen valt en des te meer te zwoegen.\n\nZelfde coalitie, maar nieuw kabinet gaat volgens Remkes alles anders doen\n\nOok al gaan dezelfde vier partijen met elkaar door, informateur Johan Remkes verwacht dat niet alles bij het oude blijft en spreekt van een 'heel nieuwe start'. De werkwijze van het komende kabinet zal volgens Remkes op vier punten cruciaal verschillen van de huidige.  \n  \nNieuwe gezichten. Vijf oppositiepartijen krijgen de kans om bewindspersonen aan te leveren. Het gaat om PvdA, GroenLinks, SGP, Volt en de fractie-Den Haan. Hoewel Klaver en Ploumen donderdag meteen lieten weten hier niets voor te voelen, staat de uitnodiging nog steeds.  \n  \nEen beknopt regeerak-koord. De grootste bestuurlijke vernieuwing is dat de vier coalitiepartijen geen dichtgetimmerd regeerakkoord met elkaar gaan sluiten, maar alleen afspraken op hoofdlijnen zullen maken. Bewindspersonen krijgen zelf de vrijheid om te bepalen hoe ze de vastgestelde doelen gaan bereiken. Deze werkwijze legt meer macht bij de volksvertegenwoordigers en past bij de nieuwe bestuurscultuur die alom wordt gewenst.  \n  \nEen nieuwe agenda. Ook de inhoudelijke plannen van het nieuwe kabinet zullen anders zijn, schat Remkes. 'De agenda van de toekomst is echt anders dan de agenda van 2017.' Klimaat, stikstof en onderwijs zijn enkele van de hoofdonderwerpen van de onderhandelingen de komende tijd.  \n  \nBetere verhoudingen. De verhoudingen tussen de hoofdrolspelers zijn mede door de langdurige formatie verstoord, maar volgens Remkes is de sfeer inmiddels goed genoeg om een doorstart van het huidige kabinet mogelijk te maken. Met de relatie tussen Rutte en Kaag is volgens Remkes 'niks mis'. Hij noemt het een 'frame' van de media dat er onmin zou zijn, maar dat is iets wat op het Binnenhof toch echt anders wordt gezien.","intensity":0,"negativity":2,"cluster_id":19,"similar_texts":"text107"},{"id":"73","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/4/2","title":"Kaag sloeg links van de tennisbaan","text":"### Nieuw kabinet\n\nMaandenlang probeerde D66-boegbeeld Sigrid Kaag de tandem van PvdA en GroenLinks aan de onderhandelingstafel van een nieuw kabinet te krijgen, maar woensdag - bij de urenlange gesprekken met informateur Johan Remkes - liet zij die wens plots varen. Volgens meerdere aanwezigen was het een knieval in meerdere delen.  \n  \nIn krap 24 uur tijd keerde Sigrid Kaag als een blad aan een boom om. Van alsjeblieft-niet-weer-met-de ChristenUnie tot het starten van onderhandelingen met die politiek ideologische tegenvoeter in medisch-ethische kwesties, kostte haar opmerkelijk weinig moeite.  \n  \n's Morgens was Kaag over haar tennisvereniging begonnen. Ze had verteld dat daar 'verschillende soorten lidmaatschappen' waren. Kaag had het uitgelegd aan Mark Rutte (VVD), Wopke Hoekstra (CDA), Jesse Klaver (GL), Gert-Jan Segers (CU), Laurens Dassen (Volt), Kees van der Staaij (SGP) en eenpitter Liane den Haan.  \n  \nEr waren drie opties: slapende leden, tennissers die af en toe een baan huren én zij die volop meedoen aan de competitie. Zo zouden we, hield Kaag het gezelschap voor, een nieuw kabinet óók kunnen inrichten.\n\nExtraparlementair\n\nLidmaatschapstype 1 hield in dat je kon intekenen op het 'financieel kader', een rompkabinet van VVD, D66 en CDA met gedoogsteun van oppositiepartijen. Type 2 was meedoen aan de hand van een bestuursprogramma, bijvoorbeeld door een extraparlementair kabinet waarbij partijen - ook van de oppositie - ministers leveren. En de derde optie was 'full member'-lidmaatschap. Partijen 'doen 100 procent mee' stond op het A4'tje dat Kaag had uitgedeeld.Voor die laatste optie staken Ploumen en Klaver, samen natuurlijk, direct hun hand op. Dat wilden ze wel.  \n  \nEen aanwezige zegt: ,,Maar het werd al gauw duidelijk dat dit met deze partijen nou net níét de bedoeling was.\" Iemand grapte nog: ,,Oh, dus er is een ballotagecommissie?\"  \n  \nEven later, kort voor half één, verloren Klaver en Ploumen alle hoop, toen ze Kaag hoorden zeggen: ,,We wilden wel een progressief kabinet, maar dat heb ik losgelaten.\" En: ,,Een breed gedragen kabinet met een progressief randje is ook goed. Binnen een uur was daarmee het lot beschoren van een meerderheidskabinet met PvdA en GroenLinks.  \n  \nTerwijl Kaag nog een uitweg zag in besprekingen over een extraparlemantair kabinet, smeten PvdA en GroenLinks die deur zelf dicht. Iemand zag Wopke Hoekstra onderuit zakken in zijn stoel en een blik op Rutte werpen met een gezichtsuitdrukking van: de buit is binnen.  \n  \nEen dag eerder nota bene - op dinsdag - waren Klaver, Ploumen en Kaag nog bij elkaar gekropen voor overleg. De afgesproken strategie volgens betrokkenen: we gaan zo lang mogelijk vasthouden aan onderhandelingen met zes partijen: VVD, CDA, D66, CU, PvdA en GroenLinks. Want dát was de koers die Kaag zondag had ingezet. Als PvdA en GroenLinks niet samen welkom zijn, in een kabinet met vijf partijen, dan maar één met zes.  \n  \nMaar die strategie lag dus al snel aan diggelen. Tijdens één van de vele pauzes die daarna werden gehouden, bleek volgens aanwezigen dat er ook niet meer voor gevochten ging worden. Terwijl partijleiders met elkaar overlegden over hoe nu verder, onttrok Kaag zich aan die overlegjes. Een partijleider zag op het scherm van haar iPad dat ze met iets heel anders bezig was dan met formatiegesprekken. Toen ze er naar werd gevraagd, antwoordde Kaag dat ze kussens aan het bestellen was voor haar huis. ,,Dat vond iedereen heel gek.\"\n\nDoorstart\n\nNadat Remkes na een-op-eengesprekken terugkeerde, was duidelijk dat een doorstart van de oude coalitie opeens weer in de lucht hing tijdens de informatie. ChristenUnie had namelijk aangegeven best te willen meedenken over een vorm van meedoen. En aangezien Kaag sinds zondag met haar zes-partijen-idee de ChristenUnie niet langer blokkeerde, zei Remkes, kunnen VVD, D66, CDA en CU net zo goed aan 'echte' onderhandelingen voor een meerderheidskabinet beginnen. ,,Toen Remkes dat zei, keek Sigrid naar het plafond\", aldus een aanwezige. Een andere partijleider: ,,Ze had kunnen zeggen: En de zes dan? Maar ze liet het gewoon lopen. Ze nam een andere afslag.\"  \n  \nPvdA en GroenLinks verlieten het pand zwaar teleurgesteld. Want het was toch Kaag die 'nieuw leiderschap' had gepredikt?! Die de oude coalitie met een 'roestige auto' had vergeleken, omdat er 'te weinig voortgang' was geboekt. En die Rutte een gebrek aan 'medemenselijkheid' en 'betrouwbaarheid' had verweten?  \n  \nWaarom de omslag ineens? Misschien was het precies wat Kaag gisteren in een toelichting zei. En kon ze, in het landsbelang, de boel niet langer ophouden. ,,De keuze waar D66 nu voor staat is: opnieuw verkiezingen óf inhoudelijk onderhandelen met VVD, CDA en de ChristenUnie. D66 verkiest onderhandelingen boven nieuwe verkiezingen omdat de samenleving daar recht op heeft\", sprak ze in een verklaring voor de draaiende tv-camera's.  \n  \nVanuit GroenLinks en PvdA klinkt bitter dat Kaag 'gewoon als eerste met haar ogen heeft geknipperd'. Aan de tafel, met alle negen fractieleiders erbij, had Kaag er ook geen geheim van gemaakt dat deze uitkomst een domper was. ,,Dit is wel een nederlaag voor D66'', gaf ze toe.","intensity":0,"negativity":1,"cluster_id":3,"similar_texts":"text412"},{"id":"74","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/5/2","title":"Kabinet wil vijf IS-vrouwen repatriëren om te voorkomen dat ze ongestraft blijven","text":"Dit meldt minister Grapperhaus van Justitie en Veiligheid in een brief aan de Kamer. Het kabinet heeft vorige maand de Koerdische autoriteiten in het noorden van Syrië gevraagd of zij bereid zijn de repatriëring van vijf IS-vrouwen mogelijk te maken. 'De inschatting is dat er verschillende gesprekken zullen moeten worden gevoerd om daar meer zekerheid over te verkrijgen', aldus Grapperhaus.  \n  \nAangezien het volgens het kabinet nog steeds zeer gevaarlijk is in het gebied, is het moeilijk de vrouwen te repatriëren. Maar het is nu wel de bedoeling dat het gebeurt. Grapperhaus: 'Het kabinet wil voorkomen dat verdachten van terroristische misdrijven straffeloos blijven.'  \n  \nDe repatriëring van de Nederlandse jihadstrijders uit Irak en Syrië is al jaren een politieke splijtzwam. Het rechterdeel van de Tweede Kamer vreest vooral dat zij een gevaar zijn voor de binnenlandse veiligheid. Ook de regeringspartijen VVD en CDA stonden lange tijd op dat standpunt.  \n  \nHet linkerdeel van de Kamer meent vooral dat Nederland z'n verantwoordelijkheid moet nemen voor z'n eigen onderdanen en er de Koerden niet mee kan blijven opzadelen. Dit standpunt is aan de winnende hand sinds de rechtbank in Rotterdam in juli besliste dat het kabinet nog drie maanden de tijd kreeg de vrouwen terug te halen naar Nederland.  \n  \nZij worden verdacht van terroristische misdrijven. Als zij niet op tijd terug zijn in Nederland dreigen de rechtszaken te verjaren waardoor ze niet meer vervolgd kunnen worden. Dan bestaat ook de kans dat zij alsnog terugreizen naar Nederland zonder dat vervolging nog mogelijk is. Het demissionaire kabinet besloot eerder dit jaar een andere IS-vrouw en twee van haar kinderen naar Nederland te halen. De rechtbank in Rotterdam dreigde toen de strafzaak tegen haar te beeïndigen omdat de Nederlandse overheid haar niet in staat stelde haar proces bij te wonen. Deze actie veroorzaakte veel verontwaardiging in de Kamer, maar werd uiteindelijk gesteund.\n\nDigitale berechting\n\nEen motie van de VVD en de SGP van 1 juli 2021 vroeg een onderzoek uit te voeren naar een alternatieve (digitale) manier om de IS-vrouwen te berechten zonder dat hun fysieke aanwezigheid bij het proces nodig was. Het onderzoek hiernaar is nog niet afgerond, meldde Grapperhaus woensdag. De Kamer wordt hier naar verwachting over geïnformeerd in oktober.  \n  \nHet berechten van de IS-vrouwen in de regio is volgens het kabinet geen reele optie. Door gebrek aan steun van de VN Veiligheidsraad en instemming van Syrië en Irak is er geen garantie dat zo'n proces zich zal voltrekken volgens internationale standaarden. 'Desalniettemin blijft het kabinet in gesprek met de Iraakse overheid over de mogelijkheden', schrijft Grapperhaus. 'Het kabinet zal de Kamer in de halfjaarlijkse brief over uitreizigers informeren over de ontwikkelingen ten aanzien van de opties voor internationale berechting van IS-strijders.'","intensity":1,"negativity":0,"cluster_id":58,"similar_texts":"text510"},{"id":"75","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=6add4ac770c3809b25c0#/pages/40-41","title":"Knallend afscheid Daniel Craig als James Bond","text":"Knallend afscheid Daniel Craig als James Bond\n\nDaniel Craig als James Bond in ’No time to die’. De acteur gaf geheim agent 007 over de koers van vijf films steeds meer emotionele diepgang.\n\n’No time to die’\n\nWat: actie, thriller,\n\nspionage\n\nRegie: Cary Fukunaga\n\nMet: Daniel Craig, Léa \n\nSeydoux, Rami Malek\n\nZelden liet James Bond zo lang op zich wachten. En nog nooit werd er zó reikhalzend uitgekeken naar een nieuw 007-avontuur, mede door het lange corona-uitstel. Maar eindelijk is het dan zover: vanaf donderdag draait No time to die in de bioscoop. De vijfde en laatste Bond-film met Daniel Craig als titelheld. Het is een emotioneel geladen afscheid: helemaal van nu, maar met één voet stevig in het verleden.\n\nOm de pret niet te bederven, zullen plotdetails zoveel mogelijk ontbreken in deze recensie. Van een mop verklap je immers ook niet de clou. Na een openingssequentie die een nieuw licht werpt op het verleden van Madeleine Swann (Léa Seydoux) en haar relatie tot de nieuwe Bond-schurk Lyutsifer Safin (Oscar-winnaar Rami Malek), pakt No time to die het verhaal op waar voorganger Spectre (2015) ons achterliet.\n\n,,We hebben alle tijd van de wereld”, horen we Bond zeggen tegen Swann, tijdens een liefdestrip in Italië. Wie bekend is met de Bond-canon, weet dat die opmerking weinig goeds belooft. Want al heeft hij MI6 dan de rug toegekeerd, de voormalige 007 blijft over zijn schouder kijken. Dat blijkt niet onterecht, want zijn verleden laat hem niet met rust. Terwijl ook het litteken dat zijn relatie met Vesper Lynd (Eva Green) uit Casino Royale (2006) achterliet, nog altijd trekt.\n\nNo time to die hecht allerlei losse eindjes af uit de eerdere Bond-films met Daniel Craig, maar knipoogt ook naar het verdere verleden van de nu 25 titels tellende franchise. Onder meer naar Dr. No (1962), waarmee het allemaal begon. Safin blijkt trekjes te hebben die sterk aan de oerschurk uit deze titel doen denken. Ook vertrouwd is de mix van oogstrelende locaties, spectaculaire actie, tot de verbeelding sprekende gadgets en onderkoelde humor.\n\nNieuwer is de emotionele diepgang van Bond zelf, een door Craig ingeslagen weg die hier verder wordt gevolgd. Ook is duidelijk dat de tijd van ‘Bond-girls’ als snoepje van de week – waarvan namen als Octopussy, Pussy Galore en Xenia Onatopp getuigden – nu toch echt tot het verleden behoort. Ana de Armas komt in No time to die misschien nog het dichtst in de buurt, maar blijkt zeker niet alleen maar sexy.\n\nNa een tijdsprong van vijf jaar vinden we Bond terug op de Bahama’s, waar zijn Amerikaanse vriend Felix Leiter (Jeffrey Wright) hem ertoe probeert te verleiden voor de CIA te werken. Een gestolen wapen dat slachtoffers vermoordt op basis van hun dna-profiel, is in verkeerde handen gevallen. Ook MI6-baas M (Ralph Fiennes) stuurt hem een agent op zijn dak: de uiterst capabele Nomi (Lashana Lynch). Met de boodschap dat hij zich toch vooral niet met de zaak moet bemoeien. Wat natuurlijk werkt als een rode lap op een stier.\n\nIn de handen van regisseur Cary Joji Fukunaga, vooral bekend van de tv-serie True detective, leidt dat met een tijdsduur van 167 minuten tot het langste Bond-avontuur uit de geschiedenis. Daarin duikt ook het wereldwijde misdaadsyndicaat Spectre weer op én hun leider Ernst Stavro Blofeld (Christoph Waltz). Hij is als gevaarlijke gevangene van de staat onderworpen aan een soort Hannibal Lecter-regime, maar heeft toch een weg gevonden om zijn discipelen eronder te houden. In No time to die is Blofeld echter niet het enige spook uit het verleden dat nog rondwaart. \n\nFukunaga, de eerste Amerikaanse regisseur van een Bond-film, levert prima werk af, al zijn z’n actiescènes soms net wat te onoverzichtelijk en langgerekt. Intussen is en blijft dit toch vooral de film van Daniel Craig, die er in No time to die met een knallend afscheid in slaagt een bevredigende punt te zetten achter zijn carrière als James Bond: de kille moordmachine die hij tot mens maakte. Zien dus.\n\nMarco Weijers","intensity":0,"negativity":0,"cluster_id":1,"similar_texts":"text46"},{"id":"76","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/12/7","title":"La Palma groeit 10 hectare door lavastroom","text":"### Uitbarsting\n\nHet Canarische eiland La Palma is door de vulkaanuitbarsting van deze maand ongeveer 10 hectare groter geworden. De lava bereikte eerder deze week de oceaan en is daar gestold. Daardoor ontstond een soort schiereiland van ongeveer 500 meter breed, blijkt uit beelden. De Cumbre Vieja-vulkaan op het eiland voor de Marokkaanse kust barstte op 19 september uit. Het ging om de eerste eruptie in een halve eeuw. Er vielen geen slachtoffers, maar de materiële schade op het eiland is enorm.","intensity":0,"negativity":0,"cluster_id":52,"similar_texts":"text455"},{"id":"77","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=08e7032a5aa0370c255a#/pages/4-5","title":"La Palma tien hectare groter door gestold lava","text":"La Palma tien hectare groter door gestold lava\n\nSoort schiereiland ontstaan\n\nMADRID Het Canarische eiland La Palma is door de vulkaanuitbarsting van deze maand ongeveer 10 hectare groter geworden. De lava bereikte eerder week de oceaan en is daar gestold. Daardoor ontstond een soort schiereiland van ongeveer 500 meter breed, blijkt uit beelden die zijn vrijgegeven door het Spaanse onderzoeksinstituut CSIC.\n\nDe Cumbre Vieja-vulkaan op het eiland voor de Marokkaanse kust barstte op 19 september uit. Het ging om de eerste eruptie in een halve eeuw. Er vielen geen slachtoffers, maar de materiële schade op het eiland is enorm. Spaanse media berichten dat zo’n 800 gebouwen zijn verwoest door de lava, die een temperatuur heeft van ongeveer 1000 graden. Het gaat vooral om woonhuizen.","intensity":0,"negativity":0,"cluster_id":52,"similar_texts":"text590"},{"id":"78","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=ecbbcd93efaf457914b6#/pages/14-15","title":"Labour zet koers naar midden","text":"Labour zet koers naar midden\n\nKeir Starmer wil een verkiesbare partij en terug naar tijd van Tony Blair.\n\nfoto\n\nAFP\n\nLeider Keir Starmer uitgejouwd door de linkse flank\n\ndoor Joost van Mierlo\n\nLonden Labour is weer te vertrouwen. Dat was de boodschap waarmee oppositieleider Keir Starmer zijn partij hoopte te enthousiasmeren tijdens zijn eerste toespraak voor het jaarlijkse partijcongres. Het was duidelijk dat niet iedereen overtuigd was van de middenkoers die hij zijn partij wil laten bewandelen. \n\nZijn twee uur lange toespraak werd, vooral in het begin, onderbroken door tal van spreekkoren. Het waren de aanhangers van voormalig leider Jeremy Corbyn die hun ongenoegen duidelijk wilden maken. „Jullie kunnen slogans uitkramen”, antwoordde Starmer bijna gelaten. „Ik geef er de voorkeur aan de levens van mensen te verbeteren.” \n\nZijn antwoord zorgde voor een donderend applaus. Volgens commentatoren hebben de jouwende tegenstanders in zijn eigen partij Starmer juist geholpen. Het zorgde ervoor dat de buitenwacht in ieder geval in de gaten heeft dat er een andere koers wordt gevaren door de partij. Starmer beloofde dat er nooit meer een ’onregeerbaar’ verkiezingsprogramma zou komen. Daarmee schoof hij de schuld van de enorme verkiezingsnederlaag van eind 2019 in de schoenen van toenmalig leider Corbyn.\n\nHet meest opmerkelijke moment tijdens zijn toespraak kwam op het moment dat Starmer de verdiensten van oud-premiers Tony Blair en Gordon Brown, als meest prominente vertegenwoordigers van Nieuw Links, bezong. Met hun verkiezingsoverwinningen hadden ze ervoor gezorgd dat er meer aan armoedebestrijding, aan sociale woningen, aan de verbetering van de gezondheidszorg en aan criminaliteitsbestrijding werd gedaan dan ooit eerder in de geschiedenis.\n\nParia’s\n\nDe afgelopen jaren waren Brown en vooral Blair als paria’s behandeld door de eigen partij. Maar de herinnering aan verkiezingsoverwinningen zorgde voor enthousiasme bij de aanwezigen. De verdiensten van Blair & Co werden met een stormachtig applaus herinnerd. Dat applaus moet zelfs hoorbaar zijn geweest voor Jeremy Corbyn, die alleen in bijzaaltjes mocht verschijnen.","intensity":0,"negativity":1,"cluster_id":22,"similar_texts":"text535"},{"id":"79","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/15/2","title":"Labourleden vechten elkaar de tent uit","text":"### stammenstrijd laait op tijdens partijcongres\n\nGeert Langendorff  \n  \nBrighton  \n  \nHet leger staat paraat om een benzinecrisis het hoofd te bieden. En explosief gestegen gasprijzen treffen de Britten hard in de portemonnee. Versoberde uitkeringen brengen mensen aan de onderkant van de samenleving in het nauw. De chaos in het Verenigd Koninkrijk zou voor Labour een schot voor open doel moeten zijn, maar tijdens het congres in Brighton domineerde de oppositiepartij vooral het nieuws met interne ruzies.  \n  \nLabourleider Keir Starmer nam gisteren in zijn toespraak op de slotdag van de jaarlijkse partijconferentie premier Boris Johnson stevig onder vuur, maar de meest venijnige zinsneden waren bestemd voor een vijand binnen de eigen gelederen. Zonder diens naam te noemen maakte Starmer duidelijk álles in het werk te zullen stellen om de herinneringen aan zijn ultralinkse voorganger Jeremy Corbyn en zijn fanatieke clan uit te wissen.  \n  \nRugdekking had Starmer geen moment. Zijn plaatsvervanger Angela Rayner bracht hem zaterdag nog in grote verlegenheid met een schot uit de heup. Ze gebruikte een receptie om premier Johnson en zijn kabinet hartsgrondelijk te beledigen. ,,Homofoob, racistisch, vrouwonvriendelijk tuig\", oordeelde het parlementslid over Conservatieve politici. Het Verenigd Koninkrijk was volgens haar onder hen verworden tot een 'bananenrepubliek'.  \n  \nRayner, met een leeg wijnglas in de hand, nam haar woorden niet terug. Tegenover de BBC herhaalde ze de boodschap. 'Tuig' was het. De vrouw, een gehaaide politicus, versprak zich volgens voormalig partijkopstuk Ed Balls niet. Rayner legde met haar uithaal in plat Engels haar kaarten op tafel. Als de kans zich aandient, wil ze Starmer opvolgen. Balls: ,,Ze positioneert zich zonder enige twijfel.\"  \n  \nDe keurige Starmer kan moeilijk overweg met de volkse Rayner. Tevergeefs probeerde hij haar begin dit jaar te ontslaan, toen ze rond de lokale verkiezingen zinspeelde op een coup. Door haar populariteit binnen de linkervleugel lukte hem dit niet. Dat ze ditmaal wederom geen blad voor de mond nam, benadrukt de lastige positie van Starmer. Labour vormt geen eenheid. Achter elke boom schuilt een struikrover.\n\nRadicale kliek\n\nAan lef ontbrak het Starmer niet. Tijdens het congres bracht hij een motie ter stemming om een terugkeer van de radicale kliek van Jeremy Corbyn aan het hoofd van de partij schier onmogelijk te maken. Niet al zijn voorstellen kwamen door de ballotage, maar zondag boekte hij wel een zege. Met 54 procent van de stemmen kregen zijn hervormingen groen licht. ,,Het monster is verbannen\", noemde een medestander van Starmer de geslaagde zet.  \n  \nDe leiderschapsverkiezingen kunnen hierdoor minder makkelijk worden gekaapt door Momentum, de communistische activisten die Corbyn in 2015 in het zadel hielpen. Om mee te kunnen doen, moet een kandidaat nu minimaal de steun van 20 procent van de fractie krijgen. Ook wordt een einde gemaakt aan 'geregistreerde supporters', niet-leden die na een geringe betaling hun stem kunnen uitbrengen.  \n  \nCorbyn bezoedelde Labour door antisemitisme binnen de eigen gelederen niet aan te pakken. Zijn schimmige banden met terroristische organisaties in het Midden-Oosten, de openlijke steun aan Poetin, zijn onduidelijke standpunt over de brexit en zijn uiterst radicale programma gingen ten koste van tientallen zetels. Binnen de partij laaide een stammenstrijd op. De gematigde Starmer moest voor eenheid zorgen en Labour weer verkiesbaar maken.  \n  \nDe opzichtige show om Starmer dwars te zitten, kwam niet alleen van de linkerflank. Zijn wat stoffige, elitaire uitstraling roept in bredere linkse kring weerstand op. ,,Geen woorden, maar daden\", zei Andy Burnham maandag voor het paviljoen met uitzicht op zee. De burgemeester van Groot-Manchester kreeg door zijn charisma van de Britse pers de bijnaam 'King of the North'. Waar Starmer tijdens de pandemie onzichtbaar bleef, ging hij de strijd aan met Boris Johnson.  \n  \nBurnham schoof zich net als Rayner naar voren als een beter alternatief voor Starmer, zij het subtieler. ,,Ik word een beetje ongeduldig\", zei de ex-minister. ,,Ik wacht tot de partij iets substantieels te melden heeft.\" Hij onderschreef daarmee een algemeen gevoel. De Conservatieve Partij raakte verzeild in corruptieschandalen, liet flinke steken vallen tijdens de coronacrisis, maar kreeg van Starmer amper tegengas.  \n  \nStarmer liet zich niet van de wijs brengen in deze slangenkuil. Hij benadrukte dat het tijdperk van Corbyn voltooid verleden tijd is. ,,Onder mijn leiding zullen we nooit verkiezingen ingaan met een programma dat niemand serieus neemt\", zei hij. In de zaal probeerden vijanden hem tevergeefs het zwijgen op te leggen. Starmer overleefde de vele pogingen hem kapot te maken, maar het blijft stormen binnen Labour. De chaos is net zo groot als rond de benzinestations.","intensity":0,"negativity":1,"cluster_id":22,"similar_texts":"text22"},{"id":"80","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=98d2e7f914e7cbc33bba#/pages/32","title":"LELIJK EN LEKKER","text":"LELIJK EN LEKKER\n\n❮❯\n\nAZ voetbalt zich in afgrijslijk duel met Jablonec naar koppositie\n\nALKMAAR De ene overwinning is de andere niet. Na de swingende veegpartij tegen Go Ahead Eagles (5-0) versloeg AZ in een Conference League-duel dat de ogen pijnigde FK Jablonec met 1-0. Albert Gudmundsson, die tijdens de wedstrijd opging om te worden verkozen tot slechtste man van het veld, kroonde zich tegen de Tsjechen tot matchwinnaar.\n\nEen foeilelijke wedstrijd winnen en nog onterecht ook, het zijn de lekkerste. Zeker in de wetenschap dat de vieze zege ook nog eens goed bleek te zijn voor de koppositie in groep D, waar AZ over drie weken in Roemenië tegen laagvlieger FC Cluj een flinke stap kan zetten richting overwintering. \n\nMaar dan valt het te hopen dat de ploeg van Pascal Jansen een betere partij op de mat legt dan donderdag tijdens de wanvertoning tegen de nummer tien van Tsjechië. Met name de eerste helft was een parodie op topvoetbal. Zo’n slechte helft heeft AZ deze eeuw in Alkmaar zelden gespeeld. \n\nWerkelijk niets lukte aan de kant van AZ. Wat is er gebeurd met het positiespel, waarmee de ploeg vooral onder Arne Slot en soms onder Jansen furore maakte? Het geroemde en flitsende positiespel was in geen velden of wegen te ontdekken, maar dat kan ook niet als de passing en balaanname zo matig verzorgd is. Voetballen! Voetballen!, scandeerden de 9.000 getrouwen. Vooral Gudmundsson was het mikpunt van spot.\n\nEn dat na de wervelende voetbalshow tegen de Eagles, slechts vier dagen eerder op dezelfde grasmat. Er zit na de leegloop van deze zomer nog steeds genoeg voetbal in de ploeg, zeker als we Jansen en consorten mogen geloven, maar de spelers die dat moeten uitvoeren laten het verdacht weinig zien.\n\nVreemd ook zijn de niveauverschillen bij zij die moeten knokken voor een basisplaats. Zodra ze het vertrouwen van Jansen hebben gewonnen, weten ze dat in recordtijd teniet te doen. Neem Gudmundsson, de momentenvoetballer die met Zakaria Aboukhlal strijdt om de gunst van de AZ-trainer. Sinds de nederlaag tegen PSV (0-3), waarin ’Appie’ gepasseerd was, leek hij de strijd met Aboukhlal te hebben gewonnen, maar tegen Jablonec leek het nergens op. De invalbeurt van Aboukhlal kon de AZ-aanhang gisteren overigens ook niet bekoren.\n\nEn zoals het wel vaker gaat, was het uitgerekend Gudmundsson die het duel besliste, uit de enige vloeiende aanval van de avond. Fredrik Midtsjø onderschepte in de 53e minuut de bal, liet Jordy Clasie het spel naar links verplaatsen, waar linkerspits Jesper Karlsson ouderwets de opkomende back Wijndal lanceerde. De aanvoerder loerde, zag Dani de Wit bij de eerste paal als bliksemafleider fungeren om Gudmundsson bij de tweede paal vrij te spelen: 1-0.\n\nNu wil een treffer die uit het niets valt nog wel eens de kentering brengen, maar dat was niet het geval. Sterker: AZ deed amechtig zijn best om de voorsprong te verkwanselen, maar de onbedoelde poging van Pantelis Hatzidiakos om zijn eigen keeper te verrassen, belandde op de lat. De teruggeketste bal leek een simpele prooi voor Martin Nespor, maar de Tsjechische invaller miste jammerlijk.\n\nHet slotakkoord was wederom voor Gudmundsson, die uit een leep balletje van Yukinari Sugawara de wedstrijd op slot kon gooien. In ’stijl’ ramde de IJslander van dichtbij op de paal, waarna hij met een soort van publiekswissel van het veld werd gehaald. Na afloop beaamde ’Appie’ rampzalig te hebben gespeeld, maar de driepunter kon hem toch bekoren: „Ik ga niet liegen, die was heerlijk.” \n\nAZ - FK Jablonec (Tsj) 1-0 (0-0). 53\\. Gudmundsson 1-0. Scheidsrechter: Obrenovic (Slo). Gele kaart: Hatzikiakos (AZ), Pilar, Nespor, Krob (FK Jablonec).\n\n’Ik ga niet liegen, de zege was heerlijk’","intensity":0,"negativity":1,"cluster_id":10,"similar_texts":"text282"},{"id":"81","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/11/3","title":"Levenslang voor man uit Etten-Leur","text":"Het Openbaar Ministerie heeft gisteren een levenslange celstraf geëist tegen Onur K. Hij zou in maart vorig jaar in Etten-Leur zijn vrouw, moeder, zoontje en 2-jarige dochter hebben vermoord. De 34-jarige K. heeft alleen de moord op zijn moeder bekend. De andere drie moorden zijn volgens hem door anderen gepleegd. Het OM wantrouwt K.'s verklaring. De strafeis is opvallend hoog: het komt in Nederland zeer weinig voor dat levenslang wordt geëist in zaken zonder crimineel of terroristisch oogmerk.","intensity":0,"negativity":0,"cluster_id":26,"similar_texts":"text263"},{"id":"82","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=64fee20cb780924ea62b#/pages/46-47","title":"Maximale strafeis Sjonny W.","text":"Maximale strafeis Sjonny W.\n\nSjonny W., met naast hem zijn advocate Nancy Dekens, hoort gelaten de beschuldigingen aan zijn adres aan. Hoewel veel bewijs zijn kant op wijst, blijft hij volhouden onschuldig te zijn. \n\nIllustratie Aloys Oosterwijk\n\nKlusjesman ook in hoger beroep niet geloofd over onschuld\n\ndoor Mascha de Jong\n\nAMSTERDAM Het Openbaar Ministerie (OM) eist ook in hoger beroep de maximale gevangenisstraf van bijna twintig jaar en tbs met dwangverpleging voor de 48-jarige Sjonny W., die wordt verdacht van het doden van Monique Roossien, Mirela Mos en Sabrina Oosterbeek in en rond Amsterdam. De straf is min 28 dagen voor een eerdere veroordeling.\n\nDe hoge eis kwam niet als een verrassing. In eerste aanleg werd in 2019 dezelfde straf geëist. De Amsterdamse schilder en klusjesman kreeg van de rechtbank 14 jaar en tbs met dwangverpleging voor het doden van de Roemeense Mos in november 2004. De zaken Roossien (2003) en Oosterbeek (2017) werden toentertijd echter niet bewezen geacht.\n\nDe afgelopen dagen hield het OM het hof nieuwe bevindingen voor van politie- en forensisch onderzoek. De instanties hebben zich sinds de heropening van de zaak Mirela Mos in 2016 vastgebeten in het dossier vol gruwelijke details. Hoewel er alternatieve scenario’s en daders zijn gezocht, blijven de sporen iedere keer weer wijzen naar de Amsterdamse schilder en klusjesman Sjonny W. Ook verbeterd dna-onderzoek is belastend voor hem. \n\nZijn eigen bijdragen tijdens politieverhoren, maar ook de afgelopen dagen bij het hof, werken overigens ook bepaald niet in zijn voordeel. Sjonny W. beweert niks met het treurige lot van de jonge vrouwen te maken te hebben, terwijl hij ze alle drie als laatste zag en seks met ze had. Hij heeft geen enkele uitleg of idee gegeven waarom de vrouwen, die weliswaar verslaafd waren maar tegelijkertijd een groot sociaal vangnet hadden, niet meer in leven zijn.\n\nSjonny W. stelde zich de afgelopen dagen onverschillig op over hun vermissingen, terwijl hij van Mos en Oosterbeek beweerde dat hij een klik voelde met ze. Mos leefde zelfs een paar weken bij hem, Oosterbeek kwam vaker voor seks en drugs. \n\nMaar in plaats van zich zorgen te maken om hun lot – Sabrina Oosterbeek is tot de dag van vandaag spoorloos – haalt hij zijn schouders op over de grote onzekerheid waarin nabestaanden leven. „Ik wil er gewoon niks mee te maken hebben”, was zijn harde verweer meer dan eens. \n\nHet OM luisterde de afgelopen dagen aandachtig mee en merkte op tijdens het requisitoir dat Sjonny W. ’altijd de kaarten tegen de borst heeft gehouden’ over zaken waar hij veel meer vanaf moet weten. Hij is naast manipulatief een dominante en agressieve man, die zich geen ’nee’ laat vertellen als hij aan zijn seksuele gerieven wil komen. Helemaal als er drank en drugs in het spel zijn. \n\nHoewel het laten verdwijnen van het lichaam van Mirela Mos verjaard is na zeventien jaar, oordeelt het OM dat het wel de maximale straf kan vragen voor drie keer doodslag en het verhullen van het lichaam van Oosterbeek. De advocaten van Sjonny W. krijgen vrijdag het woord. Het hof doet op 10 november uitspraak in de zaak.\n\nEen man die zich geen ’nee’ laat vertellen","intensity":0,"negativity":0,"cluster_id":54,"similar_texts":"text462"},{"id":"83","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=780846403a88d7366f2b#/pages/12-13","title":"Maximale strafeis tegen Sjonny W.","text":"Maximale strafeis tegen Sjonny W.\n\nSjonny W. hoort gelaten de beschuldigingen aan zijn adres aan. Hoewel veel bewijs zijn kant op wijst, blijft hij volhouden onschuldig te zijn. \n\nIllustratie Aloys Oosterwijk\n\nKlusjesman ook in hoger beroep niet geloofd\n\ndoor Mascha de Jong\n\nAMSTERDAM Het Openbaar Ministerie (OM) eist ook in hoger beroep de maximale gevangenisstraf van bijna twintig jaar en tbs met dwangverpleging voor de 48-jarige Sjonny W., die wordt verdacht van het doden van Monique Roossien, Mirela Mos en Sabrina Oosterbeek in en rond Amsterdam. De straf is min 28 dagen voor een eerdere veroordeling.\n\nDe hoge eis kwam niet als een verrassing. In eerste aanleg werd in 2019 dezelfde straf geëist. De Amsterdamse schilder en klusjesman kreeg van de rechtbank 14 jaar en tbs met dwangverpleging voor het doden van de Roemeense Mos in november 2004. De zaken Roossien (2003) en Oosterbeek (2017) werden toentertijd echter niet bewezen geacht.\n\nDe afgelopen dagen hield het OM het hof nieuwe bevindingen voor van politie- en forensisch onderzoek. De instanties hebben zich sinds de heropening van de zaak Mirela Mos in 2016 vastgebeten in het dossier vol gruwelijke details. Hoewel er alternatieve scenario’s en daders zijn gezocht, blijven de sporen iedere keer weer wijzen naar de Amsterdamse schilder en klusjesman Sjonny W. Ook verbeterd dna-onderzoek is belastend voor hem. \n\nZijn eigen bijdragen tijdens politieverhoren, maar ook de afgelopen dagen bij het hof, werken ook bepaald niet in zijn voordeel. Sjonny W. beweert niks met het treurige lot van de jonge vrouwen te maken te hebben, terwijl hij ze alle drie als laatste zag en seks met ze had. Hij heeft geen enkele uitleg of idee gegeven waarom de vrouwen, die weliswaar verslaafd waren maar tegelijkertijd een groot sociaal vangnet hadden, niet meer in leven zijn.\n\nSjonny W. stelde zich de afgelopen dagen onverschillig op over hun vermissingen, terwijl hij van Mos en Oosterbeek beweerde dat hij een klik voelde met ze. Mos leefde zelfs een paar weken bij hem, Oosterbeek kwam vaker voor seks en drugs. \n\nMaar in plaats van zich zorgen te maken om hun lot – Sabrina Oosterbeek is tot de dag van vandaag spoorloos – haalt hij zijn schouders op over de grote onzekerheid waarin nabestaanden leven. „Ik wil er gewoon niks mee te maken hebben”, was zijn harde verweer meer dan eens.\n\nManipulatief\n\nHet OM luisterde de afgelopen dagen aandachtig mee en merkte op tijdens het requisitoir dat Sjonny W. ’altijd de kaarten tegen de borst heeft gehouden’ over zaken waar hij veel meer vanaf moet weten. Hij is naast manipulatief een dominante en agressieve man, die zich geen ’nee’ laat vertellen als hij aan zijn seksuele gerieven wil komen. Helemaal als er drank en drugs in het spel zijn. \n\nHoewel het laten verdwijnen van het lichaam van Mirela Mos verjaard is na zeventien jaar, oordeelt het OM dat het wel de maximale straf kan vragen voor drie keer doodslag en het verhullen van het lichaam van Oosterbeek. De advocaten van Sjonny W. krijgen vrijdag het woord. Het hof doet op 10 november uitspraak in de zaak.\n\nEen man die zich geen ’nee’ laat vertellen","intensity":0,"negativity":0,"cluster_id":54,"similar_texts":"text778"},{"id":"84","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=1211c9821bd16543d7b6#/pages/24-25","title":"Meer signalen van dubieuze beleggingen","text":"Meer signalen van dubieuze beleggingen\n\nmalafide\n\nToezichthouder Autoriteit Financiële Markten (AFM) ziet het aantal meldingen over dubieuze en zeer risicovolle beleggingen flink oplopen, blijkt uit het halfjaarlijks rapport van de AFM. De laatste jaren nemen onder andere de signalen over malafide valutaplatforms toe. Ook het aantal meldingen over cryptohandel blijft hoog. In de eerste helft van 2021 beoordeelde de AFM 2752 signalen over mogelijke misstanden met risicovolle beleggingen. Dat waren er in dezelfde periode vorig jaar net geen 1900. Bij de waakhond kwamen verhalen binnen van mensen die na grote verliezen zijn benaderd door partijen die zich voordeden als advocatenkantoor en het verloren bedrag beloven terug te halen. Na betaling van een vergoeding laten ze vaak niets van zich horen of vragen om nog meer geld. Ook gebeurt het dat particulieren die winst hebben gemaakt het geld niet kunnen opnemen.","intensity":0,"negativity":0,"cluster_id":45,"similar_texts":"text420"},{"id":"85","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/17/4","title":"Miljoenenboete Samsung voor beïnvloeding van prijzen tv's","text":"Elektronica- en techconcern Samsung heeft van de Autoriteit Consument & Markt (ACM) een boete gekregen van ruim 39 miljoen euro. Volgens de ACM maakte het Zuid-Koreaanse bedrijf zich tussen 2013 en 2018 schuldig aan de beïnvloeding van de prijzen die winkels voor hun televisies rekenden. Daardoor waren klanten duurder uit. Samsung struinde het online aanbod van zijn tv's af en zette webwinkels onder druk om de prijzen te verhogen, en dat mag volgens de ACM niet.  \n  \nBij onderzoek stuitte de ACM op ongeoorloofde praktijken van Samsung bij zeven winkeliers die televisies van het merk aanboden in hun webshop. Als de verkoopprijzen lager waren dan Samsung wilde, stuurde het bedrijf de verkopers berichten dat de prijs omhoog moest. Dit presenteerden medewerkers als advies, maar volgens de marktautoriteit ging het helemaal niet om vrijblijvende boodschappen.  \n  \nDaarnaast greep Samsung in als winkeliers klaagden over concurrenten die tv's van het merk voor minder in de verkoop deden. Ook die winkeliers werden volgens de ACM aangesproken op te lage prijzen. Winkeliers moeten zelf hun prijzen bepalen, benadrukt de ACM, maar dat was hier duidelijk niet het geval. De ACM kwam de verboden handelspraktijken op het spoor door klachten van winkeliers.","intensity":0,"negativity":0,"cluster_id":62,"similar_texts":"text58"},{"id":"86","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=5ada586e28e5745fd2ab#/pages/1","title":"Na auto nu huis melkkoe","text":"Na auto nu huis melkkoe\n\nWOZ-waarde gemiddeld 7 pct. hoger\n\nVan onze financiële redactie\n\nAmsterdam Er komt maar geen einde aan de stijging van de WOZ-waardes, die voor het zesde jaar op rij sterk zijn opgelopen. De gemeentelijke WOZ-beschikking voor huizen is dit jaar gemiddeld 7% hoger uitgevallen dan in 2020. \n\n„Maar dit is wel kijken in de achteruitkijkspiegel. Er komt veel meer aan”, zegt Hans André de la Porte van Vereniging Eigen Huis. Als de stijging van de huizenprijzen doorzet, kunnen huizenbezitters volgens hem over twee jaar een dubbel zo grote toename van de WOZ-waarde verwachten. \n\nIn Bloemendaal vielen dit keer de hoogste waardes op de mat, meldt het CBS vandaag. Een woning in het villadorp werd gemiddeld op 778.000 euro getaxeerd. Dat is bijna vijf keer meer dan in gemeenten als Pekela, Heerlen en Kerkrade. Bij de grote steden viel Rotterdam op met 11% hogere WOZ-waardes, terwijl Amsterdam maar een plusje van 1% noteerde. \n\nGemeenten spinnen er garen bij. Huisbezitters zijn dit jaar 5,3% meer kwijt aan onroerendezaakbelasting, die is gekoppeld aan de WOZ-waarde. „Er zijn gemeenten die op zwart zaad zitten en daarom extra heffen”, aldus André de la Porte. \n\n’Box 3-plan werkt niet’\n\nPagina T4","intensity":0,"negativity":0,"cluster_id":12,"similar_texts":"text192"},{"id":"87","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/36/2","title":"No Time to Die kan moeiteloos tot de opmerkelijkste Bond-films worden gerekend.","text":"No Time to Die\n\nActie  \n★★★★  \nRegie  \n  \nCary Fukunaga  \n  \nMet  \n  \nDaniel Craig, Léa Seydoux, Rami Malek, Lashana Lynch, Ana De Armas, Ben Whishaw, Christoph Waltz, Naomie Harris  \n  \n163 min., in 163 zalen  \n  \nDat de 25ste James Bondfilm een historische editie zou worden, stond vooraf deels al vast. Dat het uiteindelijke resultaat zo plezierig veel kanten op schiet, voelt als fijne bijvangst in een filmreeks waarbij de verwachtingen steevast hooggespannen zijn.  \n  \nAlleen al de openingsscène van No Time to Die biedt een voor Bondbegrippen onorthodox subgenre - een beklemmende inbraakthriller, gefilmd vanuit het perspectief van een jong meisje - en vanaf daar holt geheim agent 007 via talloze lichtvoetige actiescènes en speelse onderonsjes met nieuwe en terugkerende personages naar een noodlotsdrama van de buitencategorie.  \n  \nDe 25ste jubileumeditie is daarmee de uitbundige tegenhanger van de wat deftiger voorgaande Bonds van regisseur Sam Mendes, Skyfall (2012) en Spectre (2015). De op papier veel te lange speelduur van 2 uur en 43 minuten, een record voor Bond, voelt nauwelijks te lang.  \n  \nDankzij een handvol uiterst gewaagde scenariokeuzen belandt No Time to Die moeiteloos in de geschiedenisboeken als een van de opmerkelijkste edities van James Bond. Ook de opzet van de film is opmerkelijk te noemen: Bond trapt de tijdgeest per ongeluk perfect op de staart door de strijd aan te gaan met een psychopaat die een gefabriceerd virus op de mensheid dreigt los te laten. Let wel: de film, driemaal op rij uitgesteld vanwege een pandemie in de echte wereld, werd al in 2019 opgenomen.  \n  \nEen historische Bond dus. En niet eens omdat No Time to Die de vijfde en ditmaal écht de laatste is onder aanvoering van Daniel Craig, die de Britse spion sinds zijn debuut in Casino Royale (2006) zo kundig transformeerde van ongenaakbare charmeur tot gevoelsmens en rauwdouwer, tot man van nu.  \n  \nWe beginnen met Bond in een Italiaanse vakantie-idylle, ná die opening waarin de uit Spectre teruggekeerde Bondvrouw Madeleine (Léa Seydoux) zich herinnert hoe ze jaren geleden trachtte te ontsnappen aan de gemaskerde gek Lyutsifer Safin (Rami Malek als tamelijk potsierlijke stripboekslechterik).  \n  \n007 lijkt oprecht verliefd, niet voor het eerst sinds Craig hem vertolkt overigens, en verkeert met Madeleine in de veronderstelling dat ze beschikken over 'alle tijd van de wereld', zo'n Bondzinnetje waarvan het tegendeel in luttele tellen wordt bewezen. Dat pittoreske Italiaanse dorpspleintje ligt dus in een oogwenk in puin.  \n  \nNo Time to Die schiet vervolgens in de hoogste versnelling, in een reeks relatief los van elkaar staande scènes die nooit helemaal versmelten tot een volwaardig geheel, hoewel ze stuk voor stuk vermaken. Dan bezoekt Bond even opperschurk Blofeld, die hij in de vorige film achter slot en grendel kreeg, en wordt diens flamboyante vertolker Christoph Waltz geïntroduceerd als overtreffende trap van Hannibal Lecter in The Silence of the Lambs. Op de grens van satire.  \n  \nHoogtepunt is Bonds missie op Cuba, waarin hij aan de zijde van een Amerikaanse collega in galajurk een feest van misdaadorganisatie Spectre infiltreert. De verrukkelijke rol van Ana de Armas als de bloednerveuze, wodka-martini achterover slaande doch hoogst gekwalificeerde superspion Paloma oogt als opzetje voor een eigen film.  \n  \nNergens is de invloed van Phoebe Waller-Bridge (Fleabag, Killing Eve) op het scenario ook zo herkenbaar: de Engelse scenarist werd in een later productiestadium bij de film betrokken om onder meer de vrouwelijke rollen van extra cachet te voorzien, en leidt Bond vakkundig richting nieuw territorium.  \n  \nIn de eerste Bond na #MeToo zijn vrouwen geen prooi, maar volwaardige en autonoom handelende personages: zelfs de paar jaar oude dochter van een belangrijk personage bijt fel van zich af.  \n  \nBond probéért de Bondmeisjes ondertussen nog wel te veroveren, maar zijn versiertrucs ogen meer dan ooit als de sleetse kunstjes van een onbeholpen oude man. Dat dit lukt zonder zijn iconische status teniet te doen, is een prestatie. 'Is dit je kamer?', vraagt hij als De Armas hem een donkere ruimte binnenleidt. 'Dit is een wijnkelder', riposteert ze droogjes.  \n  \nOndertussen wordt ook op gepeperde wijze een voorschot genomen op de aankomende discussie over de troonopvolging van Daniel Craigs Bond: in afwezigheid van Bond is zijn vrouwelijke collega Nomi (Lashana Lynch) tijdelijk uitgeroepen tot de nieuwe 007.  \n  \nDe persoon achter de codenaam waaronder Bond opereert is inwisselbaar, betoogt No Time to Die. James Bond zelf is een onvervangbare, nooit opdrogende bron van verhalen.","intensity":0,"negativity":0,"cluster_id":1,"similar_texts":"text1"},{"id":"88","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/11/1","title":"OM eist jaar jeugddetentie voor bedreigen schrijfster","text":"Op de vraag van de rechter of hij het boek gelezen had, antwoordde hij ontkennend. Toch vond Oguz Ö. Ik ga leven beledigend. De negentienjarige jongeman, die door justitie wordt verdacht van allerhande bedreigingen, zei gisteren in de Amsterdamse rechtbank dat hij woedend was geweest op schrijfster Lale Gül. \"Ik kreeg het idee dat het boek over de islam ging.\"  \n  \nÖ. bekende Gül via verschillende Instagramaccounts meermaals bedreigd te hebben. Zo plaatste hij een screenshot van de voorflap van haar boek online, waaronder hij schreef 'Grote plannen met Lale Gül. We zijn overal in Amsterdam actief.' Voor die teksten, én voor de bedreigingen met een terroristisch misdrijf die hij online verstuurde (gericht tegen burgers in het algemeen, zoals 'Ik ga Nederlanders onthoofden'), eiste justitie gisteren twaalf maanden jeugddetentie tegen Ö.  \n  \nVijf maanden daarvan zijn voorwaardelijk. En aan dat voorwaardelijke deel zijn tal van voorwaarden verbonden. Zo wil het Openbaar Ministerie Ö. een verbod op sociale media opleggen. Ook eiste justitie een zogenoemde 'gedragsbeïnvloedende maatregel'. Dat betekent dat de tiener na zijn straf twaalf maanden onder intensief toezicht blijft staan. Want Ö. mag in jaren misschien meerderjarig zijn, stelde het OM, volgens deskundigen is hij dat geestelijk niet - vandaar ook de toepassing van het jeugdstrafrecht.  \n  \nDe verdachte zei meermaals spijt te hebben van zijn acties. De teksten die hij schreef doen misschien anders vermoeden, gaf hij toe, maar hij ontkende de beschuldigingen van justitie te radicaliseren. Zo vindt Ö. de onthoofdingsfilmpjes van IS die hij zelf rondstuurde 'wel eng'.  \n  \nWaarom hij juist Gül akelige teksten zond weet de tiener eigenlijk niet, noch wilde hij de schrijfster naar eigen zeggen daadwerkelijk iets aandoen. \"Ik was gewoon dom bezig.\" Ook de dreigementen aan de samenleving deed hij af als 'stomme grappen'.  \n  \nLale Gül kon echter niet lachen om Ö.'s berichten. De 23-jarige schrijfster van Ik ga leven, haar boek over een meisje dat zich losmaakt van de streng-islamitische gemeenschap waarin ze opgroeide, zei gisteren in haar slachtofferverklaring dat ze na het verschijnen van haar bundel tientallen dreigementen ontving. Daarop had ze zich ook voorbereid.  \n  \nToch hakten juist de teksten van Ö. erin. \"Ik voelde dit keer echte angst\", zei Gül, die de zitting aanvankelijk via een videoverbinding volgde, maar afhaakte uit frustratie over de houding van Ö. \"Het greep me naar de keel en zorgde ervoor dat ik niet meer de deur uit durfde.\" Genieten van haar succes kon ze niet meer. \"Ik was alleen nog maar bezig met mijn veiligheid.\"  \n  \nDe uitspraak in deze zaak is op 13 oktober.","intensity":0,"negativity":1,"cluster_id":44,"similar_texts":"text653"},{"id":"89","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d60aad159f28196d0664#/pages/4","title":"OM: Arnoud van Doorn onschuldig in ’zaak-Rutte’","text":"OM: Arnoud van Doorn onschuldig in ’zaak-Rutte’\n\nRaadslid op vrije voeten\n\nDEN HAAG Arnoud van Doorn, de fractievoorzitter van de Haagse Partij van de Eenheid, geldt niet langer als verdachte in de zaak waarvoor hij zondag in Den Haag werd opgepakt. Hij werd verdacht van een poging „inlichtingen te verschaffen om een ernstig misdrijf voor te bereiden.” Doelwit van het niet nader gespecificeerde misdrijf zou demissionair premier Mark Rutte zijn. Van Doorn werd aangehouden door de beveiligers van Rutte, die werken voor de Dienst Koninklijke en Diplomatieke Beveiliging, omdat hij „verdacht gedrag in de nabijheid van de premier” had vertoond. Maandag kwam hij na verhoor weer op vrije voeten. Uit onderzoek „kwam niets naar voren dat de aanvankelijke verdenking ondersteunde”, meldt het OM. Van Doorn is onschuldig, aldus het OM, de zaak is geseponeerd.","intensity":0,"negativity":0,"cluster_id":13,"similar_texts":"text549"},{"id":"90","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=3e24e53c6f1461ae3aca#/pages/22-23","title":"Omzetraming lange termijn fors verhoogd","text":"Omzetraming lange termijn fors verhoogd\n\nPeter Wennink.\n\nfoto ANP/HH\n\nJe kunt de afgelopen jaren wel zijn uitgegroeid tot het meest waardevolle techbedrijf van Europa, het betekent nog niet dat je de toekomst goed had voorspeld. Ceo Peter Wennink van ASML dacht in 2018 nog dat de markt voor de vorige generatie lithografietechnologie voor chipfabricage flink zou gaan inleveren ten opzichte van de nieuwste state-of-the-art machines die gebruik maken van extreem ultraviolet licht (euv).\n\nDaar denkt hij inmiddels anders over, bleek tijdens een strategische update die ASML woensdag hield voor de financiële markten. Euv maakt voorlopig als nieuwe technologie zijn verwachtingen waar, maar dat is tot nu toe niet ten koste gegaan van diens voorganger, deep ultraviolet-technologie (duv). De machines van ASML die draait op deze oudere, ’volwassen’ technologie zijn gewilder dan ooit en dat zal nog wel even zo blijven, is nu de verwachting. Wat in dure smartphones en datacentra nodig is, is voor andere toepassingen vaak te veel. En juist de vraag naar chips die net wat minder krachtig zijn, valt fors hoger uit dan eerder werd gedacht. „We hebben structureel de capaciteit onderschat die nodig is om te voldoen aan de vraag naar chips”, zei Wennink.\n\nNiet dat zijn bedrijf heeft geleden onder de verkeerde inschatting. De omzetraming voor 2025 werd fors verhoogd ten opzichte van de €15 tot 24 miljard die ASML in 2018 nog verwachtte. Inmiddels rekent het bedrijf op €24 tot 30 miljard omzet, terwijl de brutomarge volgens de nieuwste raming doorstijgt van rond de 50% naar 54 tot 56%. Op de lange termijn denkt ASML zijn omzet tot 2030 jaarlijks te zien groeien met gemiddeld 11%. \n\n’De vraag is structureel onderschat’","intensity":1,"negativity":0,"cluster_id":59,"similar_texts":"text512"},{"id":"91","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=ce330d184112c495d7ac#/pages/40-41","title":"Onvoltooid verleden tijd","text":"Onvoltooid verleden tijd\n\nEva (Elise Schaap) worstelt in ’Mijn vader is een vliegtuig’ met jeugdherinneringen die incompleet zijn.\n\n‘Mijn vader is een vliegtuig’\n\nWat: drama, psychologische thriller\n\nRegie: Antoinette Beumer\n\nMet: Elise Schaap, Pierre Bokma, Liz Snoyink\n\nMet een man, twee kinderen en een succesvolle reclamecarrière lijkt dertiger Eva (Elise Schaap) haar leven volledig op de rit te hebben. Maar als haar moeder (Liz Snoyink) onverwacht overlijdt, wordt Eva in Mijn vader is een vliegtuig keihard geconfronteerd met een verleden dat al die tijd is verzwegen en weggestopt.\n\nRegisseur Antoinette Beumer (De gelukkige huisvrouw, Jackie) verfilmde zelf haar debuutroman vol autobiografische elementen. Haar echtgenoot en collega-filmmaker Maaik Krijgsman bewerkte dat verhaal tot een scenario, wat uiteindelijk resulteerde in Mijn vader is een vliegtuig: een heel persoonlijke film die tegelijkertijd toegankelijk blijft.\n\nEva’s vader verdween op haar zesde min of meer uit het zicht, toen hij werd opgenomen in een psychiatrische kliniek. Haar moeder bande hem sindsdien uit het leven van hun dochter, al blijkt na haar dood dat zijzelf Joost (Pierre Bokma) nog met enige regelmaat bezocht. Wat is er vroeger gebeurd, in aanloop naar zijn opname? En wat had dat met Eva te maken, die nog altijd wordt geplaagd door nachtmerries over hem?\n\nHet antwoord op die vragen hangt als een zwaard van Damocles boven het hoofd van Eva én dat van de kijker. Haar zekerheden beginnen steeds meer te wankelen terwijl zij de waarheid boven tafel probeert te krijgen, onder meer door de verwarde Joost te confronteren. Flarden van herinneringen – met Maarten Heijmans als de jonge Joost – blijven intussen opborrelen, als gasbellen uit een moeras.\n\nMijn vader is een vliegtuig combineert invoelbaar menselijk drama met de spanning van een psychologische thriller. Wel vertoont Antoinette Beumer daarbij soms de neiging ontwikkelingen iets te nadrukkelijk uit te spellen. \n\nHoofdrolspeelster Elise Schaap, vooral bekend van komische rollen, ontpopt zich intussen tot de grootste troef van deze film. Want juist door Eva met pit en lichtheid te spelen, vergroot zij haar verborgen kwetsbaarheid.\n\nM.W.","intensity":0,"negativity":0,"cluster_id":24,"similar_texts":"text226"},{"id":"92","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/36/1","title":"Onwennig zelfportret met mooie bespiegelingen","text":"Haar vaste producent Pieter van Huystee vond het tijd dat Heddy Honigmann, die morgen haar 70ste verjaardag viert, eens de camera op zichzelf richtte. Ze is de beroemdste Nederlandse documentairemaker die altijd met veel nieuwsgierigheid en inlevingsvermogen mensen vanachter de camera interviewde. Denk aan prachtdocu's als O Amor Natural, Het Ondergronds Orkest en Crazy. In No Hay Camino komt ze zelf in beeld, en dat is best onwennig.  \n  \nHonigmann heeft na MS ook kanker gekregen, zit in een rolstoel en heeft volgens de dokter niet lang meer te leven. Drie maanden? Twee jaar? Vandaar de keuze voor een roadmovie langs mensen en plekken die voor haar van betekenis zijn. De reis gaat naar de Peruaanse hoofdstad Lima waar ze opgroeide, haar eerste succesvolle documentaire Metaal & Melancholie (1994) maakte, en waar ze nu oude vrienden ontmoet.  \n  \nEen oud buurtvriendje vertelt haar dat haar vader als een tweede vader voor hem was. Honigmanns mond valt open van verbazing. Zelf kijkt ze terug op een ingewikkelde relatie met haar vader, die in concentratiekamp Mauthausen zat. Uit zijn overbeschermende gedrag kwamen veel ruzies voort, vertelt ze.  \n  \nHet verhaal van die vader, een bekende striptekenaar, vormt een kleine rode draad; later in gesprek met haar filmende zoon Stefan van de Staak blijkt dat Honigmann zelf ook een nogal zorgelijke moeder was. In weer een ander gesprek met Johanna ter Steege die de hoofdrol speelde in Honigmanns speelfilm Tot Ziens (1995) vertelt ze, hoe ze na het lezen van Primo Levi's Is dit een mens haar vader kon vergeven.  \n  \nEn zo reist Honigmann door haar leven en werk. Met Kristien Hemmerechts, coscenarist van No Hay Camino, praat ze over haar voorkeur voor het portretteren van goede mensen, omdat je die niet een-twee-drie ziet. Je ziet sneller slechte mensen, zegt ze, die vallen meer op. Er zitten mooie, kleine bespiegelingen in de film, over dat er geen weg is (no hay camino) maar dat je die weg zelf maakt, door te gaan. Hoewel Honigmann hoopt dat het niet zo is, is haar zelfportret af en toe wel op het sentimentele af, en bij uitzondering misschien geschikter voor de televisie dan de bioscoop.  \n  \nNo Hay Camino  \n  \nRegie: Heddy Honigmann  \n  \n***","intensity":0,"negativity":0,"cluster_id":60,"similar_texts":"text528"},{"id":"93","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/29/nu-lava-de-zee-raakt-kan-het-pas-echt-gevaarlijk-worden-a4060116#20210930-79833-106","title":"Op La Palma raakt de lavastroom nu de zee, waarom is dat zo gevaarlijk?","text":"Vulkaanuitbarsting De lavastroom op La Palma heeft de zee bereikt. De giftige gassen die daarbij vrijkomen kunnen  gevaarlijk zijn voor de volksgezondheid.,Rookwolken, rood van de hitte, stegen in de nacht van dinsdag op woensdag op uit de Atlantische Oceaan. Negen dagen nadat vulkaan Cumbre Vieja op het Spaanse eiland La Palma uitbarstte, bereikte de lavastroom de zee. Dat ging gepaard met opspattend lava en explosies.\n\nNu kan het natuurfenomeen pas echt gevaarlijk worden voor de volksgezondheid, zegt aardwetenschapper Arwen Deuss van de Universiteit Utrecht. Er gebeuren meerdere dingen tegelijk. „Lava is zo’n duizend graden warm. Het grote verschil in temperatuur met de zee zorgt ervoor dat de vloeibare massa heel snel afkoelt.” Dat zorgt voor de explosies; een combinatie van supersnelle opwarming van het water en lava dat aan de buitenkant snel afkoelt, maar van binnen heet blijft. Daardoor breekt de lava van binnen als het ware open.\n\nBekijk ook deze fotoserie van de lavastroom op La Palma\n\nDoor het snelle afkoelen van de lava ontstaat ook vulkanisch glas. De grote stukken glas verdwijnen in zee en zijn niet gevaarlijk. Maar de kleine, scherpe deeltjes wel. Deze vermengen zich met zoutzuurgas dat vrijkomt bij de reactie tussen het water en de lava. Het glas en het gas vormen samen gaswolken. Zoutzuur is heel schadelijk voor mensen en dieren. In gasvorm kan het brandwonden veroorzaken aan de huid. „Uit de wolken kan heel zure regen komen. Wie in de buurt is, krijgt last van zijn huid en ogen. Het kan zo zuur zijn dat de gaswolk bij het inademen de longen aantast. Dat is voor de mensen die in de buurt wonen een grote ramp”, zegt Deuss. In lockdownHoe gevaarlijk de gaswolken zijn, zal moeten blijken. „Het kan voor de directe omgeving heel vervelend zijn en het hangt van de wind af hoe ver de gassen zullen reiken.” Volgens lokale autoriteiten hebben de giftige stoffen woensdag nog geen invloed gehad op de luchtkwaliteit.Drie dorpen op het eiland zijn sinds maandag in lockdown, de inwoners mogen hun huis niet uit. De autoriteiten hebben bewoners van La Palma woensdag opgeroepen om deuren en ramen af te sluiten met onder andere natte doeken om de giftige gassen buiten te houden. Wie toch buiten komt, moet dat doen met een nat doekje over mond en neus.\n\nLees ook: De uitbarsting op La Palma kan nog maanden duren\n\nNu de lava de zee instroomt, is er ook kans op instortingsgevaar. De massa van de lava bouwt de kust eerst uit, legt Deuss uit. Maar die massa is redelijk instabiel en kan instorten als er steeds maar meer lava bij blijft komen. De hitte van de lava zorgt er verder voor dat de zee lokaal kookt en veel stoom produceert. „Dat is vooral gevaarlijk als je heel dicht in de buurt bent op dat moment.”\n\nHuizen verwoestSinds de Cumbre Vieja op 10 september uitbarstte bewoog een lavastroom gestaag richting de oceaan. Onderweg zijn zeker zeshonderd huizen en diverse bananenplantages verwoest. Duizenden mensen zijn geëvacueerd. Spanje heeft het eiland maandag uitgeroepen tot noodgebied om zo meer geld vrij te spelen voor financiële hulp. Er is in eerste instantie 10,5 miljoen euro uitgetrokken. De helft daarvan gaat naar het herbouwen van huizen. Hoelang de vulkaan onrustig blijft, is niet bekend. Vulkanen als Cumbre Vieja staan erom bekend soms maandenlang actief te zijn, vertelt Deuss. „We weten meestal goed te voorspellen wanneer ze uitbarsten, omdat we dan trillingen waarnemen. Maar hoelang de uitbarsting duurt, is lastiger te voorspellen. Op een gegeven moment is het evenwicht in de vulkaan bereikt en dan houdt het op.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":1,"cluster_id":61,"similar_texts":"text53"},{"id":"94","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=f39daf1c5b654008d307#/pages/32","title":"Opdracht voltooid","text":"Opdracht voltooid\n\nOrkun Kökcü haalt doeltreffend uit en opent zo de score voor Feyenoord tegen Slavia Praag. De Rotterdammers hebben het na de rust zwaar, maar trekken de zege wel over de streep.\n\nFOTO ANP/HH\n\n❮❯\n\nHelft ’Vollgasfussball’ genoeg voor overwinning Feyenoord: 2-1\n\nROTTERDAM De belofte kwam uit Eindhoven van PSV, maar werd in praktijk gebracht in De Kuip. Met Vollgasfussball speelde Feyenoord de Tsjechische kampioen Slavia Praag in de eerste helft op een hoop. De 2-0 voorsprong bij rust bleek uiteindelijk voldoende om na een veel mindere tweede helft de eerste zege (2-1) te boeken in de Conference League. Na het gelijkspel twee weken geleden bij Maccabi Haifa gaan de Rotterdammers aan kop in Groep E.\n\nFeyenoord-trainer Arne Slot durfde in aanloop naar de Europese wedstrijd Ajax als voorbeeld te stellen. Hij vond dat zijn ploeg meer kansen moest creëren uit het vaak hoge percentage veldoverwicht.\n\nTegen Slavia Praag werd de oefenmeester voor rust op zijn wenken bediend. Bryan Linssen, Luis Sinisterra, Guus Til, Jens Toornstra en Orkun Kökçü konden allemaal de trekker overhalen in de Kuip. Maar evenals Ajax tegen Besiktas in de Champions League hielpen de Feyenoorders te veel kansen om zeep. Vandaar dat het maar 2-0 stond na 45 minuten door doelpunten van Orkun Kökçü en Bryan Linssen.\n\nNEC bewees zaterdag dat zo’n voorsprong voor Feyenoord geen garanties biedt. De Nijmegenaren kwamen van een 2-0 achterstand op 3-2 toen ze uiteindelijk kopje onder gingen . De Tsjechen hadden de video van dat duel goed bestudeerd want na de pauze stond er een heel ander Slavia Praag. Trainer Jindrich Trpisovsky kwam met drie versterkingen op de proppen, waar hij aanvankelijk vier basiskrachten spaarde voor de stadstopper tegen Sparta Praag zondag.\n\nSlavia kwam beter onder de druk uit en Tomos Holes zorgde in de 63e minuut voor de aansluitingstreffer met een kopbal uit een vrije trap. Slot greep in want de energie verdween langzaam maar zeker uit zijn Rotterdamse formatie. Sinisterra, Kökçü en Jahanbakhsh werden vervangen door Cyriel Dessers, Fredrik Aursnes en Lutsharel Geertruida om de meubelen te redden.\n\nKökçü kampte met lichte klachten na een geweldige eerste helft gespeeld te hebben. Samen met Linssen en Marcos Senesi was de nummer tien uitblinker aan Feyenoord-zijde. Van de wat te veel wegende en beetje luie Turkse international is niets meer over getuige de hoeveelheid energie, die hij tegenwoordig in wedstrijden steekt. Hij zal wel moeten, wil hij mee met het nieuwe Feyenoord.\n\nNadat Slot hem het shirt van Steven Berghuis met rugnummer tien heeft gegeven, betaalt Kökçü zijn trainer steeds vaker terug. Iedere keer wordt van hem gevraagd om vaker op doel te schieten. Niet voor niets bleek in de 14e minuut toen hij van de rand van het strafschopgebied doeltreffend uithaalde met een geweldige diagonale knal met zijn ‘zwakke’ linkerbeen. Tien minuten later verdubbelde Linssen de score (2-0) met een kopbal uit een voorzet van Tyrell Malacia. \n\nDe twee doelpuntenmakers spoorden hun ploeggenoten continu aan en gaven de spelers uit Praag geen seconde de tijd en ruimte om op te bouwen. Het typeert de ontwikkeling die de twee Feyenoorders hebben doorgemaakt onder de nieuwe trainer Slot. Want evenals Kökçü was Linssen vorig seizoen niet topfit, maar zijn ook bij de aanvaller de nodige overtollige kilootjes onder het Feyenoord-shirt verdwenen.\n\nVandaar hield Linssen het tot de laatste minuut vol. Hij moest zich in die fase wel meer bekommeren om verdedigen dan aanvallen. Uiteindelijk gaven de Feyenoorders alles om overeind te blijven en trokken daarmee de 2-1 over de streep en pakten de koppositie. Alleen liet Slavia Praag wel zien, dat de strijd om overwintering in de Conference League nog niet is gestreden na een sterke tweede helft van de Tsjechen.\n\n‘We moeten Slavia Praag niet groter maken dan ze zijn’, zei Slot vooraf. Terecht, maar Feyenoord mag ze in het verdere verloop ook niet onderschatten. Met het winnen van de thuiswedstrijd deed Feyenoord in ieder geval wat het moest doen in deze groepsfase: de thuiswedstrijd winnen.\n\nFeyenoord - Slavia Praag 2-1 (2-0). 13. Kökcü 1-0, 24. Linssen 2-0, 63. Holes 2-1. Scheidsrechter: Radu (Roe). Gele kaart: Malacia, Aursnes, Toornstra, Til (Feyenoord), Traoré, Bah, Kuchta (Slavia Praag).\n\nSlavia Praag voor rust\n\nop hoop gespeeld","intensity":0,"negativity":1,"cluster_id":18,"similar_texts":"text207"},{"id":"95","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/17/2","title":"Oud-president Sarkozy veroordeeld tot 1 jaar cel","text":"In de campagne van Sarkozy zou veel meer betaald zijn aan evenementenbureau Bygmalion dan opgevoerd in de officiële boekhouding. Hierdoor werd de in Frankrijk geldende uitgavenlimiet van 22,5 miljoen euro ver overschreden. Sarkozy, die zijn straf thuis mag uitzitten met een elektronische enkelband om, heeft aangekondigd in hoger beroep te gaan. In dat geval blijft hij tot de uitspraak op vrije voeten.  \n  \nSarkozy hield gedurende de rechtszaak vol dat hij niet op de hoogte was van de extra uitgaven. De rechtbank ging hierin niet mee: het zou duidelijk zijn dat de oud-president wist dat de limiet mogelijk overschreden zou worden en dat hij bewust naliet om hierop toe te zien. Dertien anderen die terechtstonden vanwege betrokkenheid bij de zaak, onder wie leden van zijn partij, zijn eveneens schuldig bevonden en kregen gevangenisstraffen van 2 tot 3 jaar.  \n  \nHet is niet de eerste veroordeling van Sarkozy. In maart werd hij als eerste oud-president van Frankrijk in de moderne geschiedenis veroordeeld tot een gevangenisstraf van 3 jaar, waarvan 2 voorwaardelijk, voor het ongeoorloofd aanwenden van zijn invloed.  \n  \nDat zou zijn gebeurd tijdens weer een andere rechtszaak, in 2014, over de vraag of hij de dementerende Liliane Bettencourt, de rijkste vrouw van Frankrijk, geld had afgetroggeld voor de partijkas. Sarkozy en zijn advocaat vroegen de advocaat-generaal van het Hof van Cassatie hierbij om vertrouwelijke informatie, in ruil voor een baantje in Monaco. Sarkozy is tegen de uitspraak in beroep gegaan en zat daarom nog niet vast.","intensity":0,"negativity":0,"cluster_id":55,"similar_texts":"text575"},{"id":"96","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/3","title":"Parijs-Roubaix en Amstel Gold Race wisselen van datum","text":"De Amstel Gold Race wisselt volgend jaar eenmalig van datum met Parijs-Roubaix. De Zuid-Limburgse klassieker schuift naar 10 april en de 'Hel van het Noorden' wordt dan op 17 april verreden. Organisator ASO van Parijs-Roubaix vroeg om de wissel, omdat de keienklassieker niet op 10 april mag worden verreden vanwege de Franse verkiezingen. De toerversie van de Amstel Gold Race wordt op zaterdag 9 april 2022 gehouden. Dit weekend wordt de uitgestelde Parijs-Roubaix 2021 verreden.","intensity":0,"negativity":1,"cluster_id":41,"similar_texts":"text349"},{"id":"97","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/35/4","title":"Pfauth weg als directeur De Correspondent","text":"Ernst-Jan Pfauth (35), mede-oprichter van De Correspondent, treedt na negen jaar af als directeur van het journalistieke onlineplatform. Pfauth stelt dat vrijwel alles is gelukt wat hij er wilde bereiken. Tegelijkertijd heeft hij de verantwoordelijkheid als heel zwaar ervaren en hebben hij en zijn gezin daar 'soms onder geleden'. Pfauth vindt dat het 'na deze opbouwfase' tijd is voor een nieuwe directeur. Onder leiding van Pfauth en hoofdredacteur Rob Wijnberg (39) - beiden afkomstig van NRC Next - groeide De Correspondent uit tot een vaste waarde in het Nederlandse journalistieke landschap. Een stap naar de VS liep vorig jaar spaak.","intensity":0,"negativity":0,"cluster_id":42,"similar_texts":"text95"},{"id":"98","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/3/1","title":"Politie gebruikt Chinese drones die mogelijk onveilig zijn","text":"De politie gebruikt dezelfde Chinese drones die Defensie juist in de ban heeft gedaan vanwege zorgen over de dataveiligheid. Ook Rijkswaterstaat vliegt met deze apparaten om, bijvoorbeeld, de Deltawerken te inspecteren.  \n  \nHet gaat om onbemande toestellen van het Chinese bedrijf Da Jiang Innovations (DJI). Er zijn verschillende aanwijzingen dat beelden en andere dronedata kunnen weglekken naar de Chinese overheid, blijkt uit onderzoek van platform voor onderzoeksjournalistiek Investico voor Trouw, De Groene Amsterdammer en EenVandaag. De politie zegt in een reactie 'niet uit te kunnen sluiten dat hun data op Chinese servers belandt'. Dit jaar heeft de politie de drones tot nu toe meer dan duizend keer ingezet voor opsporing en het controleren van de openbare orde, bijvoorbeeld tijdens demonstraties.  \n  \nEenmaal op een Chinese server, is de politie de grip op de data kwijt. Voor Defensie is dat reden om de apparaten van DJI niet in te zetten voor operationeel gebruik. \"De data zijn vaak niet afgeschermd en staan meestal op servers in China. De eigenaren kunnen worden verplicht om data te leveren aan de Chinese overheid.\" Het Amerikaanse leger kwam in 2017 ook tot die conclusie.  \n  \nDe vraag is of de Chinese overheid wel geïnteresseerd is in drone-informatie over coronaprotesten hier in Nederland, zegt Patrick Bolder, die voor The Hague Centre for Strategic Studies onderzoek doet naar de militaire toepassingen van drones. Toch moeten we er volgens hem ook niet naïef over zijn.  \n  \nGrotere zorgen heeft de onderzoeker over de inspecties van Rijkswaterstaat. \"Nederland is afhankelijk van de waterwegen. Je wilt niet dat een potentiële tegenstander als China weet welke sluis of brug ze via een cyberaanval moeten uitschakelen om de scheepvaart te blokkeren.\" Rijkswaterstaat besteedt die inspecties uit aan andere bedrijven en laat weten dat er \"geen signalen zijn van mogelijke onveiligheid\".  \n  \nVerschillende internationale cyber-security-onderzoekers ontdekten de afgelopen jaren datalekken en achterdeuren in de software van DJI. Zo zag een Frans onderzoeksteam van het bedrijf Synacktiv in 2020 dat de app die de drone bestuurt, grote hoeveelheden gegevens verzamelde en die vervolgens naar Chinese servers stuurde. Ook ontdekte het team een functie in de app die allerlei andere software op de telefoon kon installeren zonder dat de gebruiker het doorheeft.  \n  \nHet IT-beveiligingsbedrijf Check Point concludeerde in 2018 dat hackers live konden meekijken met de dronecamera en toegang konden krijgen tot eerdere opnames. Overheidsorganisaties als de Nederlandse politie moeten ingrijpende voorzorgsmaatregelen treffen als ze dergelijke drones veilig willen gebruiken, vindt Check Point-onderzoeker Oded Vanunu.  \n  \nDe politie zegt zich bewust te zijn van het risico dat data van de drones op Chinese servers belanden. De ruim honderd DJI-toestellen van de politie worden daarom niet ingezet bij 'afgeschermde operaties'. De overheidseditie van de dronesoftware, die DJI speciaal heeft ontworpen voor extra dataveiligheid, zegt de politie niet te gebruiken.  \n  \nDJI stelt in een schriftelijke reactie dat al hun producten veilig zijn. Gebruikers hoeven volgens DJI geen data te delen, ook niet met DJI zelf. Bovendien wijst het bedrijf op de speciale overheidseditie van de dronesoftware.  \n  \nde Verdieping 4|5  \n  \nHoe China meekijkt","intensity":0,"negativity":2,"cluster_id":44,"similar_texts":"text551"},{"id":"99","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/1","title":"Politie houdt betogers aan bij restaurant Waku Waku in Utrecht","text":"De politie in Utrecht heeft woensdagavond voor restaurant Waku Waku tientallen demonstranten aangehouden. Zij weigerden, na meerdere sommaties, naar de aangewezen demonstratieplek op het Jaarbeursplein te gaan. De betogers werden in stadsbussen afgevoerd. Enkele demonstranten werden apart vervoerd omdat zij zich tegen hun arrestatie hadden verzet. Zij kregen handboeien om en moesten mee in politiebusjes.  \n  \nDe demonstranten stonden voor het gesloten restaurant, dat had geweigerd gasten te controleren op hun QR-code. Er waren veel agenten aanwezig, omdat de gemeente er een demonstratieverbod had ingesteld. De straat in de buurt van Utrecht Centraal was afgesloten voor het verkeer. Verschillende buslijnen moesten op last van de politie omrijden.  \n  \nBurgemeester Sharon Dijksma had het protest aan het Vredenburg verboden, omdat het gevaar opleverde voor de verkeersveiligheid en de openbare orde. De straat is een drukke verkeersader. Bovendien wilde de gemeente dat nabijgelegen horecazaken weer normaal hun werk konden doen.\n\nNoord-Korea claimt test met supersnelle hypersonische raket\n\nNoord-Korea claimt een test te hebben uitgevoerd met een hypersonische raket. Het gaat om een nieuw razendsnel wapen waaraan tot nu alleen de VS, Rusland en China werkten. De raket, de Hwasong 8, zou dinsdag een testvlucht hebben gemaakt van zo'n 200 kilometer.  \n  \nAls Pyongyang inderdaad werkt aan een hypersonisch wapen, dat met een snelheid van zo'n 6.000 kilometer per uur naar een doelwit 'glijdt', betekent dat een forse technologische vooruitgang.  \n  \nDe VS overlegden met Zuid-Korea en Japan over de claim van Noord-Korea. De Amerikaanse gezant voor Noord-Koreanoemde de test 'destabiliserend' en een bedreiging voor de regio. De Zuid-Koreaanse legertop reageerde voorzichtiger. Volgens Seoul is de nieuwe raket nog in ontwikkeling en zal het 'aanzienlijke tijd' duren voordat Noord-Korea een hypersonisch wapen operationeel heeft.","intensity":0,"negativity":1,"cluster_id":14,"similar_texts":"text191"},{"id":"100","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=576dd22dc0f53f47e293#/pages/40-41","title":"Politietolk met duivels dilemma","text":"Politietolk met duivels dilemma\n\nMama Weed (Isabelle Huppert) overlegt met haar huurbazin: „Kun jij mijn drugsgeld witwassen?”.\n\n’Mama Weed’\n\nWat: drama, komedie, misdaad\n\nRegie: Jean-Paul Salomé\n\nMet: Isabelle Huppert, Hyppolyte Girardot, Farida Ouchani\n\nMet meer dan 120 films op haar cv wordt Isabelle Huppert inmiddels de grootste actrice van Frankrijk genoemd. Haar specialiteit: het spelen van ogenschijnlijk doodnormale personages in wie een vulkaan op uitbarsten huist. Ook in de romanverfilming Mama Weed van regisseur Jean-Paul Salomé is de actrice weer een vrouw die op punt van ontsporen staat.\n\nDe Frans-Algerijnse Patience Portefeux (Huppert) werkt bij de narcoticabrigade van de Parijse politie. Haar taak: het vertalen van afgetapte telefoontjes tussen Arabische drugsdealers. Tijdens zo’n gesprek valt plots de naam van Khadidja, de liefdevolle verzorgster van Patience’s doodzieke moeder. \n\nZe besluit haar te waarschuwen, waarna de tolk opeens zit opgescheept met een enorme lading hasj.\n\nGrote vraag is vervolgens: zal Patience de partij verdovende middelen zelf verkopen? Het zou in één klap al haar financiële zorgen oplossen. Dit duivelse dilemma resulteert aanvankelijk in een uiterst vermakelijke misdaadkomedie. Patience adopteert een oude drugshond waarmee ze de gedumpte pakketten wiet opspoort. En met een hidjab, dure zonnebril en gouden rappersketting meet ze zich een passende dealersoutfit aan.\n\nMaar als het te heet onder haar voeten wordt, vervalt Mama Weed jammer genoeg in een clichérijke klucht. Surveillancecamera’s die haar straatdeals moeten registreren, weigeren – heel toevallig! – dienst. En wanneer de politiecommissaris (die tevens haar geliefde is) lastige vragen gaat stellen, fingeert Patience flauwtes. Het is aan het frivole spel van Huppert te danken dat je wilt weten hoe het afloopt: je gunt haar sympathieke boevenpersonage een geslaagde schelmenstreek.\n\nEric le Duc","intensity":0,"negativity":2,"cluster_id":43,"similar_texts":"text382"},{"id":"101","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/36/2","title":"Potige Tsjechen vaak nog gevaarlijker dan zwalkend AZ","text":"AZ dacht na de 5-0 winst op Go Ahead Eagles van afgelopen zondag weer wat vertrouwen te hebben gekweekt voor de rest van dit seizoen, dat de ploeg zo slecht is begonnen. Maar wat AZ gisteravond liet zien in het eigen stadion, dat bepaald niet vol zat voor het tweede treffen in de Conference League, was lange tijd erbarmelijk. Zo lieten de Alkmaarders in de eerste helft tot een paar minuten voor rust geen enkele goede aanval noteren. Pas in de tweede helft kwam er iets terug van wat in de verte leek op het typerende, frivole spel waarmee AZ de afgelopen jaren succesvol was.  \n  \nEn dat tegen de bescheiden nummer 10 van Tsjechië, een ploeg met potige kerels zonder veel kwalitatieve aanvalskracht, die niettemin op momenten gevaarlijker was dan de tobbende thuisploeg. Geen wonder dat het wel aanwezige AZ-publiek al na twintig minuten riep om eindelijk eens te gaan voetballen. Rechts voorin spande Albert Gudmundsson de kroon, met voortdurend balverlies. Maar ook de in Alkmaar steeds ongelukkiger ogende nieuwe spits Vangelis Pavlidis kon geen bal vasthouden. Van de aanvoer moest de Griek het ook niet hebben, want de meeste spelers bij AZ ontberen momenteel elk gevoel voor creativiteit.  \n  \nJuist de zo matig spelende Gudmundsson bracht AZ in de tweede helft op voorsprong, maar de zekerheid van een overwinning gaf dat bepaald nog niet. Zo belandde een inzet van Pantelis Hatzidiakos nog op de lat van het eigen doel.  \n  \nAZ - FK Jablonec 1-0 (0-0) 53. Gudmundsson 1-0.  \n  \nAZ: Vindahl Jensen; Sugawara, Hatzidiakos, Martins Indi, Wijndal (78. Fonn Witry); Midtsjø, De Wit, Clasie; Gudmundsson (90. Beukema), Pavlidis (66. Aboukhlal), Karlsson.  \n  \nScheidsrechter: Obrenovic (Slo). Geel: Hatzidiakos (AZ), Pilar, Nespor, Krob (Jablonec).","intensity":0,"negativity":0,"cluster_id":10,"similar_texts":"text153"},{"id":"102","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/18/1","title":"PSV herstelt zich efficiënt na terugval in competitie","text":"Hoewel er op het spel nog het nodige viel aan te merken, won PSV gisteravond met ruime cijfers bij Sturm Graz (1-4), het tweede duel in de groepsfase van de Europa League.  \n  \nHet elftal van trainer Roger Schmidt gaat nu aan kop in poule B. PSV, dat twee weken geleden opende met een remise tegen Real Sociedad (2-2), deelt de koppositie met AS Monaco (beide 4 uit 2), gevolgd door Real Sociedad (2 uit 2) en Sturm Graz (0 uit 2).  \n  \nPSV kon wel een succesje gebruiken. Na een goede competitiestart volgden nederlagen tegen Feyenoord en Willem II, waardoor het afzakte naar de vierde plek in de eredivisie. In Oostenrijk, het land waar Schmidt zijn grootste successen vierde als trainer (in 2014 werd hij zowel landskampioen als bekerwinnaar met RB Salzburg), moest het vertrouwen hersteld worden tegen de nummer twee van Oostenrijk.  \n  \nMede omdat Madueke en Pröpper licht geblesseerd in Eindhoven waren achtergebleven, begon Schmidt in Graz met dezelfde elf als tegen Willem II. In de natte Merkur-Arena ontrolde zich een spelbeeld waarmee PSV zich aanvankelijk moeilijk raad wist. Sturm Graz, sportief en financieel de zwakke broeder in de poule, moest het initiatief aan de bezoekers laten, waardoor van PSV creativiteit en een hoog tempo werden gevraagd.  \n  \nDat is een van de mindere onderdelen van het elftal van Schmidt. Het middenveld, bestaande uit Van Ginkel, Sangaré en Götze, loopt niet over van de creatieve impulsen. Het gevaar moest voor rust komen van schoten uit de tweede lijn (Gakpo) en dode spelmomenten. Uit één ervan, een corner, wist Sangaré na een half uur doel te treffen.  \n  \nDe voorsprong werkte PSV in de hand. Sturm Graz, gesteund door vijftienduizend fans, trok na de pauze ten aanval, waardoor PSV kon counteren. Zahavi benutte vijf minuten na rust een uitbraak (0-2). Niets aan de hand, zo leek het. Maar toch werd PSV weer aan het wankelen gebracht, nadat Stankovic de aansluitingstreffer verzorgde. Het was te danken aan doelman Drommel, die een kopbal van Kiteishvili knap keerde, dat het niet gelijk werd.  \n  \nPSV ging vervolgens efficiënt met de mogelijkheden om. Na een misser van invaller Vinícius gaf Max de regenachtige avond enige kleur: hij schoot vanaf een meter of 25 raak. Invaller Vertessen bepaalde de eindstand op 1-4.  \n  \nSmetje op de avond was de tweede gele kaart voor Sangaré, vlak voor tijd. Als PSV op 21 oktober de groepsfase hervat tegen AS Monaco, dan ontbreekt de Ivoriaan vanwege een schorsing.","intensity":0,"negativity":2,"cluster_id":9,"similar_texts":"text173"},{"id":"103","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/36/1","title":"PSV telt zijn zegeningen","text":"### Winst op Sturm Graz en koppositie in EL-poule smaken zoet na zure periode\n\nIn het stadion van Sturm Graz werden gisteravond twee wedstrijden gespeeld. Eentje ging tussen de supporters van PSV en de stewards van de thuisclub. De Eindhovense fans trokken een groot net voor het uitvak kapot en zo ontstond een soort kat-en-muisspel, waarbij het nylon de grote verliezer werd.  \n  \nDat schouwspel was kortstondig interessanter dan wat zich op de grasmat voor de tribunes afspeelde, maar na een kwartier veranderde dat. PSV kreeg het duel met de nummer 2 van Oostenrijk in handen door de bal iets sneller van voet naar voet te laten gaan en meer de zijkanten te zoeken. Er ontstond geen stortvloed aan kansen, maar uit een corner wist Ibrahim Sangaré wel de 0-1 aan te tekenen. Hij profiteerde van de fysieke kracht van Marco van Ginkel, die de bal voor zijn voeten kon koppen. De Ivoriaan 'petste' de bal met een slimme voetbeweging binnen.  \n  \nMet Cody Gakpo opnieuw als aanjager speelde PSV toch al een goede eerste helft. Na rust leek de wedstrijd al snel gespeeld, omdat Eran Zahavi het eindstation was van een perfect uitgevoerde counter, op aangeven van Mario Götze.  \n  \nDe Eindhovenaren leken daarmee op een makkelijke zege af te stevenen, maar zorgden er zelf voor dat de geest in de Merkur Arena toch nog uit de fles kwam. Götze maakte hands en uit de daaropvolgende vrije trap kon centrale verdediger Jon Gorenc-Stankovic vrij binnenkoppen. Als hij dat niet had gedaan, stonden er naast hem overigens nog twee spelers van Sturm Graz volledig ongedekt. Doelman Joël Drommel kwam ook niet uit en even leken defensieve afspraken bij PSV nooit gemaakt.\n\nWankelen\n\nHet doelpunt deed het thuispubliek ontwaken en Sturm Graz nam even het initiatief. PSV wankelde zoals het de voorbije weken vaker deed en moest een paar gevaarlijke aanvallen op het doel van Drommel dulden. Eenmaal redde de zondag tegen Willem II nog falende goalie knap en hij stond een keer precies op de goede plek om een gelijkmaker te verijdelen.  \n  \nPSV-trainer Roger Schmidt probeerde te pareren door Zahavi en de opnieuw tamelijk onzichtbare Ritsu Doan van het veld te halen voor respectievelijk Carlos Vinícius en Yorbe Vertessen. De wat verbleekte basis kreeg daarmee een oppepper en met name Vertessen deed zich gelden. Voordat de Belg de 1-4 met overtuiging binnen wist te werken, had Philipp Max met een van richting veranderde pegel al gezorgd voor een veiligere marge. Dat had eigenlijk Vinícius al moeten doen, maar de recent aangetrokken Braziliaanse spits faalde in gewonnen positie.  \n  \nPSV heeft na de twee nederlagen van afgelopen week weer wat rust in de tent en heeft zichzelf in het tweede toernooi van de UEFA in een prima uitgangspositie gemanoeuvreerd om overwintering mogelijk te maken. De enige smet op de wedstrijd waren enkele onnodige gele kaarten en zelfs een wegzending van Sangaré in de slotfase. De middenvelder maakte zich breed en kreeg geel omdat zijn tegenstander tegen een arm aanliep.  \n  \nPSV telde desondanks zijn zegeningen: door de dikke zege leidt de ploeg nu in poule B.","intensity":0,"negativity":0,"cluster_id":6,"similar_texts":"text470"},{"id":"104","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/26/1","title":"PSV voorkomt dat de stress toeslaat","text":"Sturm Graz 1  \n  \nPSV 4  \n  \nOp 7 november 2019 incasseerde PSV een enorme dreun in Oostenrijk van het bescheiden Lask Linz: 4-1. De geprezen coach Mark van Bommel zag zijn ploeg voor het eerst 'door de ondergrens zakken' en werd ruim een maand later ontslagen. Een kleine twee jaar later veegde Van Bommels opvolger als coach, Roger Schmidt, met dezelfde cijfers tegen Sturm Graz juist zijn met kritiek besneeuwde straatje wat schoner in het Alpenland.  \n  \n1-4 in een Europese groepswedstrijd; dat staat, hoewel ook Sturm Graz uit een matig getalenteerd gezelschap bestaat. Het brengt PSV op kop in de Europa League-poule met vier punten uit twee duels, net zoveel als Monaco dat op 21 oktober naar Eindhoven komt. Met Sturm Graz als onbetwiste zwakke broeder is er nog niets beslist.  \n  \nPSV hield met de winst serieuze stress buiten de deur. PSV was soeverein in de Merkur Arena, op een korte depressie tussen de 55ste en 70ste minuut na. Groots was het spel niet. Tenzij Cody Gakpo zich ermee bemoeide. De aanvaller uit de Eindhovense volkswijk Stratum werd pas in het voorjaar 22 jaar, maar scoort alleen maar krullen op zijn rapport, zelfs in een periode als het minder loopt. Hij drijft als een hinde langs tegenstanders, heeft ondertussen oog voor de slimme steekpass. Zijn trap is van wereldklasse.  \n  \nIn Graz hadden ze aanvankelijk vooral angst voor PSV-verdediger Ramalho die lang in Oostenrijk speelde en back Mwene die Oostenrijks international is. En wat te denken van Schmidt, die met Red Bull Salzburg in 2014 de dubbel won. In dat jaar vestigde hij ook zijn naam in Nederland door Ajax in de Europa League weg te blazen.  \n  \nIn zijn tweede seizoen bij PSV moet Schmidt oogsten, al is het door de overmacht waarmee Ajax over de velden trekt de vraag wat er overblijft voor de rest. Na een flitsende start sloeg PSV de laatste weken flink aan het morsen met nederlagen tegen Feyenoord en Willem II. Schmidt werd vooral zijn lawine aan wisselingen verweten, maar in de aanloop naar de wedstrijd tegen Sturm Graz zei de Duitser niets van enige druk te voelen. Een contractverlenging hangt zelfs in de lucht. Toch kan er in Eindhoven een heftige dynamiek op gang komen als resultaten blijven tegenvallen, daar kan Van Bommel, nota bene een clubicoon, over meepraten.\n\nHeimelijk genoegen\n\nSchmidt hield de ploeg die zondag van Willem II verloor in Tilburg, maar daar goed speelde, intact. Met resultaat, al zal het Schmidt heimelijk genoegen doen dat een invaller, Vertessen, voor het slotakkoord tekende.  \n  \nPSV was in de sfeervolle Merkur Arena vanaf het begin sterker. Tot veel kansen leidde dat niet echt, maar positief was dat de deur naar doelman Drommel, die blunderde tegen Willem II, 55 minuten potdicht bleef. Zorgelijk was dan weer wel dat er direct een tegentreffer viel toen hij even openwaaide en PSV haar daarna een kwartier niet meer dicht kreeg.\n\nVogelvrij\n\nKort voor dat doelpunt, van Stankovic die vogelvrij uit een vrije trap kon inkoppen, leek PSV de povere opponent al gevloerd te hebben. Spits Zahavi bekroonde een vlotte combinatie met Götze. Prettig voor de met zijn vorm worstelende spits, dat doelpunt, het tweede voor PSV in Graz.  \n  \nWonderbaarlijk zelfs was de 0-1 van middenvelder Sangaré na een half uur. Allereerst door de wijze waarop: de rijzige Ivoriaan, zelden betrapt op fijn voetenwerk, stond na een door Van Ginkel verlengde hoekschop van Gakpo met zijn rug half naar het doel en wist de bal toch nog door de handen van doelman Siebenhandl te liften. Het was bovendien pas Sangarés vierde doelpunt in zijn carrière.  \n  \nMaar goed, na een klein uur stak de storm dus toch nog even flink op in Graz. Drommel onderscheidde zich ditmaal met topreddingen, onder meer op een kopbal van dichtbij van Kiteishvili.  \n  \nGakpo legde met een imponerende run en dito voorzet de Oostenrijkers weer het zwijgen op, al verprutste invaller Vinicius de hem geschonken kans. Linksback Max stelde een kwartier voor tijd alsnog orde op zaken met een van richting veranderd schot dat net onder de kruising binnenviel. Vier minuten later ramde Vertessen de vierde erbij in de verre hoek.  \n  \nPSV speelt nu thuis tegen Sparta, PEC en Monaco als opmaat naar de uitwedstrijd tegen Ajax op 24 oktober. Een ideaal schema om aan een vaste ploeg te werken zou je zeggen. Maar met Schmidt weet je het nooit.\n\nZeges Feyenoord en AZ, verlies Vitesse\n\nAZ doet goed mee in de groepsfase van de Conference League. Het team van trainer Pascal Jansen won thuis met 1-0 van Jablonec door een goal van Albert Gudmundsson.   \n  \nFeyenoord klopte Slavia Praag: 2-1. Binnen een half uur stond het door Orkun Kökçü en Bryan Linssen 2-0 en leek de ploeg van coach Arne Slot op weg naar een makkelijke avond. Door een tegengoal van Tomas Holes was het dat vanaf de 63ste minuut niet meer.  \n  \nVitesse had lang zicht op de winst, dankzij Maximilian Wittek (1-0). Maar vanaf de 54ste minuut ging het thuis tegen Stade Rennes mis, met eerst een strafschop (Serhou Guirassy) en daarna een treffer van Kamaldeen Sulemana: 1-2.\n\nGROEP B\n\nSturm Graz (Oos) - PSV 1-4. 32. Sangaré 0-1, 50. Zahavi 0-2, 55. Gorenc-Stankovic 1-2, 74. Max 1-3, 78. Vertessen 1-4. Scheidsrechter: Aranovskiy (Oek). Geel: Kiteishvili, Gazibegovic, Gorenc-Stankovic (Sturm Graz), Boscagli, Gakpo (PSV). Rood: Sangaré (PSV, 2x geel).  \n  \nSturm Graz:  \n  \nSiebenhandl; Gazibegovic, Affengruber, Wüthrich, Dante; Hierländer (82. Lang), Gorenc-Stankovic, Ljubic (46. Kuen), Kiteishvili (82. Prass); Yeboah (77. Niangbo), Jantscher (67. Sarkaria).  \n  \nPSV:  \n  \nDrommel; Mwene, Ramalho, Boscagli, Max; Sangaré, Götze (81. Gutiérrez), Van Ginkel (81. Obispo); Doan (64. Vertessen), Zahavi (65. Vinicius), Gakpo (90. Mauro Jr.).  \n  \nReal Sociedad - AS Monaco 1-1.  \n  \nStand:  \n  \nPSV 2-4 Real Sociedad 2-2  \n  \nAS Monaco2-4 Sturm Graz 2-0","intensity":0,"negativity":0,"cluster_id":9,"similar_texts":"text132"},{"id":"105","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/10/7","title":"Rechter: Utrechts restaurant blijft dicht","text":"Het Utrechtse restaurant Waku Waku blijft voorlopig gesloten, oordeelde de bestuursrechter gisteren. De gemeente sloot het etablissement dinsdag omdat de eigenaren hun gasten niet willen controleren op een coronatoegangsbewijs. Dat is sinds zaterdag verplicht. Waku Waku voelt zich door de maatregel gedwongen mee te werken aan 'discriminatie op basis van medische status'. Volgens de rechter heeft de Utrechtse burgemeester gerechtvaardigd ingegrepen. Vandaag dient opnieuw een zaak rond Waku Waku.","intensity":0,"negativity":0,"cluster_id":53,"similar_texts":"text461"},{"id":"106","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/12/1","title":"Rechtse koers komt Salvini duur te staan","text":"Het zit Lega-leider Matteo Salvini niet mee. Lega-minister Giancarlo Giorgetti, het gezicht van de gematigdere vleugel van de rechts-populistische partij, was in een kranteninterview buitengewoon kritisch over hoe Salvini bezig is. Daarbovenop kreeg Salvini een pikant drugsschandaal rondom zijn spindoctor voor de kiezen. Het komt hem allemaal slecht uit, want de komende dagen zijn er in een aantal belangrijke steden gemeenteraadsverkiezingen.  \n  \nTwee jaar geleden was Salvini nog de stralendste ster aan het Italiaanse politieke firmament. De luidruchtige populist werd als minister van binnenlandse zaken geliefd met zijn strenge anti-immigratiebeleid. Miljoenen mensen volgden hem op sociale media. De Lega, die voorheen Lega Nord heette en door Salvini werd omgevormd tot een landelijke partij met de slogan 'eerst de Italianen', kon in 2019 op ruim 30 procent van de stemmen rekenen.  \n  \nMaar nu, anno 2021, zit de Lega in de brede regering van technocraat Mario Draghi, en is de partij voor het eerst in jaren in de peilingen onder de 20 procent gezakt. Daardoor botsen de twee kampen nu hard.  \n  \nAan de ene kant ageert Salvini. Hij levert opvallend vaak kritiek op premier Draghi. Salvini zet bijvoorbeeld vraagtekens bij de invoering van de verplichte coronapas op de werkvloer. Woensdag ging hij opnieuw tegen het coronabeleid van de minister-president in. \"Heel Europa gaat weer open. Ik wil wel eens van Draghi horen waarom wij niet\", zei hij op een campagne-evenement in Milaan. Hij meent dat de Italianen nog onder te veel beperkingen lijden. Salvini voert zo in feite steeds een beetje oppositie; de politicus lijkt zich dichter bij de partij Broeders van Italië te willen positioneren. Die nóg rechtsere concurrent schommelt in de peilingen ook rond de 20 procent.  \n  \nDaartegenover staat een groep Lega-zwaargewichten die juist dolblij is met de gezaghebbende econoom Draghi. Zij willen dat de premier ongestoord kan doorwerken aan een doeltreffende besteding van de 200 miljard euro die Italië uit het Europese corona-steunfonds kan krijgen. De staande ovatie voor Draghi, vorige week, op een bijeenkomst van Confindustria - de club van grote bedrijven in met name Noord-Italië die de Lega meestal steunen - sprak boekdelen. De machtige Lega-gouverneurs van drie noordelijke gewesten, waar het wemelt van de ondernemers, horen bij deze gematigdere, pro-Europese partijvleugel. In econoom Giancarlo Giorgetti, minister van economische ontwikkeling, heeft de groep een aanvoerder.  \n  \nGiorgetti is lang niet zo agressief als Salvini, en wars van populisme. De minister treedt niet vaak op de voorgrond. Des te geruchtmakender was het interview met hem in de Italiaanse krant La Stampa. Daarin zei hij maandag met zoveel woorden dat rechts een paar slechte kandidaten voor de gemeenteraadsverkiezingen had, en dat in Rome daarom nogal wat rechtse kiezers zullen afhaken. Een nederlaag moet de partijleider worden aangerekend, was zijn impliciete boodschap.  \n  \nIn de media reageerde de Lega-leider nauwelijks op deze onverwachte aanval. Salvini zat met zijn hoofd misschien bij een andere rel die zijn leiderschap kan schaden: het drugsschandaal rondom spindoctor Luca Morisi. De politie heeft bij Morisi - de stuwende kracht achter Salvini's megasucces op sociale media - wat cocaïne in huis gevonden. Hij zou die samen met twee Roemeense mannen, die zich laten betalen voor seks, hebben gesnoven. Grote media suggereren dat Morisi soms ook drugs verkocht.  \n  \nDe sociale mediamanager heeft ontslag genomen. Salvini postte maandag op Facebook: \"Vriend, je zult altijd op me kunnen rekenen.\" Maar ondertussen stroomde het medium vol met oude filmpjes waarin Salvini verklaarde dat drugsdealers - klein of groot - in de gevangenis thuishoren. Ook zijn gevit op buitenlanders kwam uitgebreid langs. Salvini wordt hypocrisie verweten.  \n  \nDit doet Salvini geen goed. Zijn ster was al dalende sinds hij in de zomer van 2019 de regering van Lega en de Vijfsterrenbeweging liet klappen. De gemeenteraadsverkiezingen, zondag en maandag, worden nu een extra spannende test. Tegenvallende uitslagen voor de Lega kunnen Salvini aan het wankelen brengen, of in ieder geval dwingen de partijkoers minder extreem en meer pro-Draghi te maken.  \n  \nGemeenteraadsverkiezing  \n  \nEr zijn verkiezingen in 1200 Italiaanse gemeentes, waaronder Rome, Milaan, Napels, Bologna en Turijn. De verwachting is dat Virginia Raggi, burgemeester van Rome, wordt weggestemd. De hoofdstad is nog altijd vies, vol vuilnis en zonder goed ov. In 2016 was het de eerste keer dat de Vijfsterrenbeweging Rome veroverde; Raggi won glansrijk. In veel gemeentes zal een tweede ronde nodig zijn, maar in Milaan zou de centrumlinkse Giuseppe Sala weleens meteen al kunnen winnen, met meer dan 50 procent van de stemmen.  \n  \nEen demonstratie tegen de populistische politicus Matteo Salvini in Turijn, woensdag. Salvini was in de stad om zijn kandidaat voor het burgermeesterschap te steunen. foto HH/EPA","intensity":1,"negativity":1,"cluster_id":16,"similar_texts":"text199"},{"id":"107","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=afb35556eed4b2507244#/pages/32","title":"Recordverlies voor kampioen Inter","text":"Recordverlies voor kampioen Inter\n\nInternazionale heeft over het afgelopen seizoen een recordverlies gemeld. Het gaat bij de Italiaanse kampioen om een bedrag van iets meer dan 245 miljoen euro. Het negatieve resultaat is vooral toe te schrijven aan de coronacrisis, waardoor er een seizoen lang geen toeschouwers naar de stadions mochten komen. Ook daalden de inkomsten uit sponsoring. Volgens de krant Gazzetta dello Sport heeft nog nooit eerder een club uit de Serie A een dergelijk verlies geleden. Inter verwacht dit seizoen een aanmerkelijke verbetering, omdat fans weer welkom zijn. Ook heeft de club genoeg reserves om de tegenvallers op te vangen.","intensity":0,"negativity":0,"cluster_id":38,"similar_texts":"text638"},{"id":"108","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/10/4","title":"Regen","text":"Vandaag neemt vanuit het westen de bewolking toe en uiteindelijk valt vrijwel overal enige tijd regen. Het wordt 16 graden.  \n  \nMorgen is het bewolkt en vooral later op de dag valt regen.","intensity":0,"negativity":0,"cluster_id":54,"similar_texts":"text345"},{"id":"109","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/1/1","title":"Remkes zet in op doorstart Rutte-III","text":"Na urenlang beraad trokken Mark Rutte (VVD), Wopke Hoekstra (CDA) en Sigrid Kaag (D66) zich aan het begin van de avond terug voor intern beraad. Het was daarbij vooral de vraag of Kaag van de D66-fractie het fiat zou krijgen om het maandenlange verzet tegen voortzetting van de oude coalitie op te geven. Vandaag om 12.30 uur treffen de hoofdrolspelers elkaar weer.  \n  \nAan het begin van de dag had Remkes nog meerdere scenario's op tafel gelegd, maar daarvan bleek voortzetting van de huidige coalitie het meest kansrijk. Remkes' eerdere idee voor een extraparlementair kabinet - waarbij partijen wel ministers leveren maar samen geen regeerakkoord sluiten - kreeg weinig steun. En ook voor de door Kaag voorgestelde optie om te gaan onderhandelen met zes partijen (VVD, D66, CDA, ChristenUnie, PvdA en GroenLinks), bleek onvoldoende animo.  \n  \nNa een biechtstoelprocedure, waarbij Remkes de fractieleiders voor de laatste keer aan de tand voelde over hun voorkeur, bleek dat hij alsnog aanstuurde op voortzetting van de huidige coalitie.   \n  \nHet brengt de toch al moeizame formatie, waarin partijen elkaars voorkeuren blokkeerden, terug op een bijzonder punt. Namelijk dat de 'oude coalitie' van VVD, CDA, D66 en ChristenUnie voor een doorstart kan komen te staan. Dan komt er alsnog een meerderheidskabinet: samen hebben zij 77 zetels in de Tweede Kamer. In de Eerste Kamer zouden zij steunen op een minderheid van 32 zetels.\n\nStevig\n\nGisteravond laat was het pleit echter nog niet beslecht. Zowel Rutte als Kaag als Hoekstra wilde nog weinig kwijt. ,,Wij hebben goede en stevige gesprekken gevoerd en wij gaan ons nu beraden als D66-fractie'', zei Kaag. VVD en CDA waren gisteravond al klaar met hun overleg.  \n  \nAls de doorstart van het kabinet Rutte-III een feit wordt, heeft vooral Sigrid Kaag heel wat uit te leggen. Zij voerde campagne met de slogan 'nieuw leiderschap', als alternatief voor de koers van Rutte. En ze vergeleek de oude coalitie met ChristenUnie met een 'roestige auto', omdat er te weinig 'voortgang' was geboekt, onder meer op onderwerpen als abortus en euthanasie. c P4","intensity":0,"negativity":0,"cluster_id":29,"similar_texts":"text689"},{"id":"110","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/2","title":"Ruil tussen Amstel Gold Race en Parijs-Roubaix","text":"WielrennnenDe Amstel Gold Race wisselt volgend jaar met Parijs-Roubaix van datum. De Zuid-Limburgse wielerklassieker schuift een week naar voren op de kalender naar 10 april en de 'Hel van het Noorden' wordt een week later dan gepland verreden op 17 april. Organisator ASO van Parijs-Roubaix vroeg om de datumwissel omdat de keienklassieker niet op 10 april mag worden verreden vanwege de Franse verkiezingen.  \n  \nAls gevolg van de datumwissel zal de toerversie van de Amstel Gold Race op zaterdag 9 april worden gehouden.","intensity":0,"negativity":1,"cluster_id":41,"similar_texts":"text76"},{"id":"111","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/11/3","title":"Sarkozy krijgt opnieuw celstraf","text":"De Franse oud-president Nicolas Sarkozy is veroordeeld tot een celstraf van een jaar voor illegale financieringspraktijken tijdens zijn verkiezingscampagne in 2012. Hij gaf bewust meer uit dan toegestaan. De 66-jarige politicus mag zijn straf thuis uitzitten. Sarkozy, die zegt onschuldig te zijn, gaat in beroep. Eerder dit jaar werd hij al veroordeeld tot drie jaar, waarvan twee voorwaardelijk, in een corruptiezaak. Het beroep daartegen loopt nog.","intensity":0,"negativity":1,"cluster_id":61,"similar_texts":"text575"},{"id":"112","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=25058d71d9058a6f7697#/pages/22-23","title":"Steeds meer biomassa, vooral in kolencentrale","text":"Steeds meer biomassa, vooral in kolencentrale\n\nenergie\n\nHet opwekken van energie uit biomassa nam in 2020 met 10% toe. Biomassa draagt nu voor 6% bij aan het totale energieverbruik in Nederland, blijkt uit cijfers van het CBS en is met 54% de grootste als hernieuwbaar gekwalificeerde energiebron in ons land, gevolgd door wind (23%) en zon (14%). Biobenzine en -diesel leveren de grootste bijdrage. Het controversiële meestoken van vaak buitenlands hout in kolencentrales nam met 150% toe en is goed voor bijna 17% van het gebruik van biomassa. Het kabinet schortte daarvoor inmiddels de subsidie op.","intensity":1,"negativity":0,"cluster_id":40,"similar_texts":"text346"},{"id":"113","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/2","title":"Tannane door trainer Letsch uit selectie gezet","text":"### Vitesse\n\nOussama Tannane ontbreekt in de selectie van Vitesse voor het duel met Stade Rennais, vanavond in de Conference League. De middenvelder is uit de selectie gezet en zal de komende twee wedstrijden niet terugkeren. Tannane (27) wilde deze zomer vertrekken, maar die transfer kwam er niet. Afgelopen zaterdag bleef de Marokkaans international ook al op de bank, Vitesse-trainer Thomas Letsch was 'niet blij met zijn houding'. Tannane mist ook de thuiswedstrijd van dit weekend tegen Feyenoord.","intensity":0,"negativity":1,"cluster_id":28,"similar_texts":"text409"},{"id":"114","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/cryptovaluta-afm-krijgt-meer-signalen-over-dubieuze-beleggingen-a4060170#20210930-79833-302","title":"Toezichthouder AFM krijgt meer signalen over dubieuze beleggingen","text":"Bij de Autoriteit Financiële Markten (AFM) komen steeds meer signalen binnen van dubieuze beleggingen die consumenten worden aangeboden. Via advertenties op sociale media verleiden aanbieders ervan consumenten in te stappen door hun hoge rendementen voor te spiegelen. Informatie over de grote risico's laten ze daarbij achterwege. De laatste jaren nemen onder andere de signalen over malafide valutaplatforms toe, schrijft de toezichthouder in een halfjaarlijks rapport. Ook het aantal meldingen over de handel in cryptovaluta blijft hoog. In de eerste helft van 2021 beoordeelde de AFM 2.752 signalen over mogelijke misstanden met risicovolle beleggingen. Dat waren er in dezelfde periode vorig jaar net geen 1.900. Volgens de AFM spelen aanbieders in op de aanhoudende lage rentes, waardoor sparen amper iets oplevert. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":45,"similar_texts":"text406"},{"id":"115","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/levenslang-vader-die-gezin-ombracht-hoort-eis-a4060177#20210930-79833-108","title":"Vader die gezin ombracht hoort eis","text":"Het Openbaar Ministerie heeft woensdag een levenslange celstraf geëist tegen Onur K. De 34-jarige K. zou op 27 maart 2020 in het Noord-Brabantse Etten-Leur zijn vrouw (31), zoon (6), dochter (2) en moeder (65) om het leven hebben gebracht. K. heeft eerder bij de politie alleen bekend de moord op zijn moeder te hebben gepleegd, zijn gezinsleden zouden volgens hem door onbekenden zijn omgebracht. Volgens de officier van justitie diende K. zijn vrouw en twee kinderen zware pijnstillers toe en wurgde hen en met kabels en snoeren. Het OM noemt de verklaring van de man „volstrekt ongeloofwaardig”. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":26,"similar_texts":"text232"},{"id":"116","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/einde-bewindvoerderschap-vader-jamie-per-direct-ontzet-als-curator-van-britney-spears-a4060211#20210930-79833-102","title":"Vader Jamie per direct ontzet  als curator van Britney Spears","text":"Een Amerikaanse rechter heeft Jamie Spears per direct ontzet uit zijn functie als bewindvoerder van zijn dochter Britney Spears. De advocaat van de popster zette woensdag in de rechtbank uiteen waarom zijn cliënt geen dag langer onder het toezicht van haar vader zou mogen staan. Jamie Spears werd in 2008 bewindvoerder van zijn dochter nadat zij een mentale inzinking had gehad. Sindsdien had hij volledige controle over haar leven, geld en bezittingen. Volgens de advocaten van Britney is hij zijn rol in de loop der tijd gaan misbruiken. Jamie Spears liet eerder al weten terug te treden, maar bleef aan tot de aanstelling van een nieuwe curator. Dat is nu gebeurd. Britney Spears wil dat haar curatele voor het einde van het jaar helemaal wordt opgeheven. Op 12 november doet de rechter daar definitief uitspraak over. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021","intensity":0,"negativity":1,"cluster_id":48,"similar_texts":"text581"},{"id":"117","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/29/1","title":"Vader van Britney Spears is geen toezichthouder meer","text":"Britney Spears staat na een slepende rechtszaak niet langer onder bewind van haar vader. Jamie Spears is woensdagnacht door een rechter in Los Angeles per direct ontheven uit zijn functie van bewindvoerder.   \n  \nDe rechter ging ook akkoord met de aanstelling van een tijdelijke vervanger, die het juridische team van de zangeres had aangedragen. Accountant John Zabel gaat tijdelijk haar zaken waarnemen.   \n  \nBritney Spears' advocaat Mathew Rosengart hield voor de rechter een fel pleidooi, waarin hij duidelijk maakte dat zijn cliënt geen dag langer onder het toezicht van haar vader wil staan. Wel is de ontheffing tijdelijk; Rosengart vroeg de rechtbank ook om onderzoek te doen naar de gedragingen van Spears' vader, voordat die voorgoed geen toezichthouder meer mag zijn. In een documentaire van The New York Times, die deze week werd uitgezonden, kwam naar voren dat Britney Spears' management en haar vader onder het mom van 'beveiliging' mogelijk haar telefoon en sms-verkeer hebben afgeluisterd.  \n  \nBritney Spears reageerde via sociale media op de beslissing van de rechter. De zangeres plaatste een video op Instagram waarin te zien is dat ze een vliegtuig bestuurt, met daarbij de tekst 'Ik ben in de zevende hemel!!' Haar advocaat liet weten: ,,Mijn cliënt is ontzettend blij en deze beslissing is een substantiële stap voorwaarts richting haar vrijheid. Er is heel hard gewerkt om dit voor elkaar te krijgen. De inspanningen van Britneys fans zijn van groot belang geweest in deze zaak, en dankzij hen heeft mijn bedrijf de bal in het doel weten te schoppen. Dit is een prachtige teamprestatie.\"  \n  \nJamie Spears werd in 2008 als bewindvoerder aangesteld toen de zangeres een mentale inzinking had, maar hij zou zijn rol volgens de advocaten van Britney Spears in de loop der tijd misbruikt hebben. Spears ging relatief kort na haar inzinking alweer fulltime aan de slag. Ze nam meerdere albums op en verdiende miljoenen met een zeer succesvolle serie optredens in Las Vegas.Op 12 november doet de rechter definitief uitspraak over beëindiging van het bewind.","intensity":0,"negativity":0,"cluster_id":61,"similar_texts":"text645"},{"id":"118","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=7e1374797f3a25bff2e8#/pages/32","title":"Van uitblinker tot paria","text":"Van uitblinker tot paria\n\nOussama Tannane speelt tegen NS Mura nog een prima wedstrijd voor Vitesse, maar is er vanavond in de tweede Conference League-wedstrijd niet bij.\n\nFOTO ANP/HH\n\n❮❯\n\nVitesse-trainer Letsch grijpt hard in en gooit Oussama Tannane uit de selectie\n\nARNHEM De situatie rond Oussama Tannane bij Vitesse is verder geëscaleerd. Trainer Thomas Letsch heeft de middenvelder, met wie hij al het hele seizoen een moeizame verstandhouding heeft, uit de selectie gegooid voor het Conference League-duel met Stade Rennes en de wedstrijd tegen Feyenoord.\n\nNadat Letsch tegen Fortuna Sittard Tannane negentig minuten op de bank had gelaten, was de Vitesse-trainer hard in zijn commentaar. „Ik had niet het gevoel dat hij ons deze wedstrijd kon helpen.” Daarmee lijkt er iets geknakt te zijn bij de creatieve middenvelder.\n\n„Als ik terugkijk op de afgelopen dagen, dan heb ik het gevoel dat hij niet gefocust genoeg is om zijn rol goed in te vullen. Ik was niet blij met zijn houding en de manier waarop hij reageerde”, lichtte Letsch zijn besluit toe om Tannane buiten de selectie te zetten. „Het is geen gemakkelijke beslissing, maar het gaat om het team. Oussie was verrast en niet gelukkig met de beslissing, maar legde zich er uiteindelijk wel bij neer.”\n\nDe speler om wie vorig seizoen bij Vitesse in aanvallend opzicht alles draaide, is voor Letsch inmiddels een hoofdpijndossier geworden. Op de vraag of hij het ook als een persoonlijke nederlaag ervaart dat de situatie met zijn potentieel beste speler zo uit de hand is gelopen, reageerde hij defensief.\n\nHet schiet de afgelopen weken werkelijk alle kanten op met Tannane. Na een goede invalbeurt in de eerste competitiewedstrijd tegen RKC Waalwijk ruimde Letsch bij de start van de groepsfase van de Conference League tegen NS Mura een basisplaats in voor de uitblinker van vorig seizoen. Daarvoor gooide de Duitser zelfs het systeem overhoop door met twee creatieve middenvelders – Tannane én zijn opvolger Yann Gboho – in de rug van spits Nikolai Frederiksen te gaan spelen.\n\nTannane vulde die rol in Slovenië uitstekend in. „Tegen Mura was hij een van de beste spelers”, moest Letsch erkennen. Een paar dagen na het bezoek aan Slovenië kreeg Tannane tegen FC Twente in het oude systeem de voorkeur boven Gboho. Na een moeizame eerste helft van Vitesse werd Tannane, die met twee goede openingen op Loïs Openda als enige voor gevaar had gezorgd, direct geslachtofferd. Sindsdien is zijn status razendsnel gedevalueerd, van invaller tegen FC Groningen naar bankzitter gedurende negentig minuten tegen Fortuna. „In het voetbal kunnen dingen snel gaan”, aldus Letsch. „Hij is een heel goede speler, maar op dit moment is hij voor mij geen optie voor de basis. We hebben andere spelers die beter bij elkaar passen.”\n\nDe Vitesse-trainer kreeg vorig seizoen alle lof dat hij erin geslaagd was om een speelwijze én een aanpak te vinden waarin zijn pareltjes met een randje Tannane en Riechedly Bazoer ten volle tot hun recht kwamen. Alle partijen gingen ervan uit dat het topjaar van Vitesse de uitblinkers lucratieve transfers zou opleveren.\n\nLetsch nam er een voorschot op door in de voorbereiding te gaan bouwen aan een team zonder Bazoer en Tannane. Maar de gewenste transfers bleven uit en waar Bazoer snel zijn plek in de ploeg heroverde, lag dat bij Tannane ingewikkelder. Ook omdat Vitesse voor hem al een opvolger had aangetrokken met Stade Rennes-huurling Gboho.\n\nDe eergevoelige Marokkaans international had veel moeite met zijn nieuwe status en spuwde na zijn geslaagde invalbeurt tegen Anderlecht zijn gal over de aanpak van Letsch. „Ik vind niet dat je me helemaal aan de kant kan schuiven en dat heeft hij wel gedaan. Daar heb ik veel pijn van gehad.”\n\nIn de periode na die ontboezeming, die niet goed viel bij Letsch, bleef Tannane tegen Ajax en in de return tegen Anderlecht negentig minuten aan de kant. Nu mist Tannane opnieuw twee belangrijke duels en rijst de vraag of de speler, wiens contract na dit seizoen afloopt, überhaupt nog toekomst heeft bij Vitesse. Iets waar Letsch zich aan de vooravond van de Conference League-wedstrijd niet over uit wilde spreken. „Hij meldt zich maandag weer en dan kijken we verder.”\n\n’Op dit moment is hij geen optie. \n\nWe zien elkaar maandag weer’","intensity":0,"negativity":1,"cluster_id":28,"similar_texts":"text237"},{"id":"119","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/35/1","title":"Vechtmachine Vitesse buigt voor Rennes","text":"Fysiek sterker, atletischer, tactisch verfijnd en net wat meer brille. Het verschil tussen Rennes en Vitesse was gisteravond niet groot, maar wel significant. De Arnhemse equipe vocht met een leeuwenhart. De Gelredome, vaak als saai betiteld, sidderde negentig minuten lang. Maar niemand kon Kamaldeen Sulemana afstoppen.  \n  \nVitesse hield met strijdlust en teamgeest het hoger aangeslagen Rennes lange tijd in bedwang. De Fransen waren huizenhoog favoriet. De marktwaarde van hun selectie wordt geschat op 185 miljoen, die van de Arnhemse eredivisionist op 40 miljoen. Daarbij stond de thuisploeg onder hoogspanning. Coach Thomas Letsch had sterspeler Oussama Tannane uit de selectie gezet. De Duitser miste beleving bij de Marokkaanse international en wilde een team zien.  \n  \nLetsch kreeg de vechtmachine die hij zocht en Rennes moest aan de bak. Onder aanvoering van Loïs Openda kwam Vitesse op voorsprong. De Belg was voor rust een plaag voor de Franse verdediging en zette na een half uur Maximilian Wittek aan het werk. De Duitser ramde keihard raak: 1-0.  \n  \nNa rust bracht Rennes-coach Bruno Génésio topaankoop Sulemana, in de zomer voor de neus van Ajax weggekaapt. Al snel was het gelijk. Riechedly Bazoer leed balverlies, waarna de Fransen konden omschakelen. Doelman Markus Schubert vloerde Loum Tchaouna. Serhou Guirassy verzilverde de strafschop: 1-1.  \n  \nSulemana maakte aan alle illusies een einde. De Ghanees sloeg na 70 minuten onbarmhartig toe, nadat Eli Dasa onder een voorzet doorliep: 1-2. De rode kaart voor Loïc Badé had geen effect meer op de eindstand.  \n  \nVitesse - Stade Rennes 1-2 (1-0)  \n  \n30\\. Wittek 1-0, 54. Guirassy (pen.) 1-1, 70. Sulemana 1-2.  \n  \nVitesse: Schubert; Dasa, Doekhi (58. Hajek), Bazoer, Rasmussen, Wittek; Bero, Gboho (71. Manhoef), Tronstad; Openda, Baden Frederiksen (71. Darfalou). Scheidsrechter: Clancy (Sch). Geel: Tronstad, Hajek, Bero (Vitesse), Santamaria, Traoré, Bourigeaud, Assignon (Rennes).  \n  \nRood: 73. Badé (Stade Rennes, 2x geel).","intensity":0,"negativity":0,"cluster_id":5,"similar_texts":"text610"},{"id":"120","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/4/1","title":"Via via is middel X wel bij de CLW verkrijgbaar","text":"1Wat doet de Coöperatie Laatste Wil (CLW)?  \n  \nDe CLW werkt in de geest van Huib Drion, de voormalig vice-voorzitter van de Hoge Raad. Hij pleitte begin jaren negentig al voor een zelfdodingspil voor mensen die hun leven voltooid vinden. De 'pil van Drion' is er nog altijd niet, ondanks inspanningen van de CLW, die zich sinds 2013 al sterk maakt voor zelfbeschikking bij het levenseinde. Om dat mogelijk te maken, voert de CLW 'huiskamergesprekken' met leden waar onderling wordt gesproken over manieren om uit het leven te stappen.  \n  \nHet waren de pillen, of beter: het poeder, waardoor de CLW landelijke bekendheid kreeg. In 2017 kwam de coöperatie in het nieuws met middel X, een poeder waarmee mensen op humane wijze uit het leven zouden kunnen stappen. Leden van CLW zouden het poeder verspreiden onder andere leden, na uitvoerige voorlichting en na de aanschaf van een kluis om middel X in te bewaren. Na de berichten over het middel X groeide de CLW. Ondertussen heeft de coöperatie 27.000 leden.  \n  \n2 Is het zelfdodingspoeder te verkrijgen via de CLW?  \n  \nHet korte antwoord: nee. Levering van dat middel is strafbaar als er iemand aan overlijdt. De CLW verstrekt ook geen informatie over waar het zelfdodingspoeder verkrijgbaar is. \"Er staat niets over op papier\", zei voorzitter Jos van Wijk vorige maand nog.  \n  \nHet langere antwoord: het middel is via via bij de CLW wel verkrijgbaar. Het vermoeden is dat leden na afloop van de huiskamerbijeenkomsten elkaar van dienst zijn om het poeder te leveren. Dat bleek bijvoorbeeld in juli toen de politie één van de leden oppakte. Een 28-jarige man uit Eindhoven zou het poeder aan honderden mensen hebben verkocht. Zeker zes mensen zouden zijn overleden. De CLW was niet gelukkig met de actie van de man. De Eindhovenaar stuurde het spul op, zonder nadere uitleg over de werking. \"Je moet ook weten hoe je het weer kunt retourneren als je er toch geen gebruik van wilt maken\", zei Van Wijk in een reactie. Na de arrestatie stopte de CLW met de huiskamerbijeenkomsten, want het CLW-bestuur vermoedt dat meer leden na de bijeenkomsten het poeder verkochten.  \n  \n3 Zijn er veel mensen gestorven door middel X?  \n  \nDat is niet bekend. De CLW stopte in maart 2018 al met de plannen om het poeder via leden te verspreiden. De leveringen waren toen nog niet begonnen. De reden was dat het Openbaar Ministerie steeds meer belangstelling kreeg voor de coöperatie. Het startte een strafrechtelijk onderzoek, dat uiteindelijk niet leidde tot vervolging.  \n  \nToch zijn er zeker mensen overleden aan middel X. In de huiskamerbijeenkomsten wordt gesproken over het poeder, zodat de leden weten om welke stof het gaat. Daarbij, wie online goed zoekt komt er ook wel achter om welke stof het gaat. Het Nationaal Vergiftigingen Informatie Centrum (NVIC) signaleert dat het vermeende zelfdodingspoeder vaker opduikt als oorzaak van overlijden. Niet alleen bij ouderen, maar ook bij jongeren.  \n  \n4 Welke kritiek is er op de CLW?  \n  \nDat ook jongeren het middel nemen, is direct een van de grootste kritiekpunten. Wie suïcidaal is en op internet zoekt welk middel de CLW voor ogen heeft, komt vanzelf dodelijke stoffen tegen. Suïcidaal zijn is iets anders dan een verlangen naar het einde omdat het leven voltooid wordt geacht. Suïcide kan lang van tevoren zijn gepland, maar gebeurt ook geregeld in een opwelling.  \n  \nDe vraag is ook hoe humaan het middel is. Ook al is niet officieel bekend welk poeder de coöperatie propageert, het is in elk geval geen euthanaticum waarmee artsen werken. Artsen betwisten dan ook dat het giftige middel X tot een snelle en zachte dood leidt.  \n  \n5 Wat is het verschil tussen de Nederlandse Vereniging voor een Vrijwillig Levenseinde (NVVE) en de CLW?  \n  \nDe CLW komt voort uit de NVVE. Beide verenigingen streven naar meer regie over de eigen dood, maar bij de CLW gaat het vooral om het verkrijgen van een zelfdodingspil- of -poeder, zonder hulp van een arts. De NVVE richt zich breder op zelfbeschikking in de laatste fase, onder meer door hulp bij het opstellen van een wilsverklaring. Zo'n verklaring is belangrijk bij euthanasie als iemand niet langer in staat is de eigen wil kenbaar te maken, bijvoorbeeld na een herseninfarct of bij dementie.  \n  \nDe CLW ijvert al jaren voor een humaan einde voor mensen die hun leven voltooid achten. Nu is de voorzitter opgepakt.","intensity":0,"negativity":0,"cluster_id":25,"similar_texts":"text519"},{"id":"121","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=e5dd828135bf873eb25e#/pages/32","title":"Voormalig Ajax-target Sulemana beul van Vitesse","text":"Voormalig Ajax-target Sulemana beul van Vitesse\n\nKamaldeen Sulemana, die recent nog in de belangstelling stond van Ajax, slaat toe tegen Vitesse.\n\n❮❯\n\nARNHEM Als het aan Ajax had gelegen, dan was Kamaldeen Sulemana wekelijks op de Nederlandse velden te bewonderen geweest. Maar de Ghanees koos voor Stade Rennes en deed bij een eenmalig bezoekje aan Arnhem Vitesse pijn in de Conference League-wedstrijd. Na een goede eerste helft kon Vitesse het na rust niet bolwerken tegen de kapitaalkrachtige Fransen. Sulemana was de beul als maker van de 1-2.\n\nStade Rennes telde deze zomer 15 miljoen euro neer voor Sulemana en investeerde in totaliteit een dikke 80 miljoen euro in de selectie. Clubeigenaar Francois-Henri Pinault, wiens vermogen wordt geschat op 37 miljard euro en die gehuwd is met de actrice Salma Hayek, doet alles om de club op te stuwen in de vaart der volkeren. Pinault is eigenaar van Kering, een bedrijf in luxe artikelen, dat onder andere de merken Gucci en Yves Saint-Laurent in de portefeuille heeft. \n\nHet contrast met Vitesse is enorm. De Arnhemmers verkochten afgelopen zomer voor precies nul euro en telden voor het eerst in jaren een transfersom neer. Spits Nikolai Frederiksen kwam voor enkele tonnen over van Juventus. Een andere belangrijke aanwinst was Yann Gboho, die door Vitesse van Stade Rennes gehuurd kon worden, omdat hij daar niet aan de bak kwam. Gboho maakte tegen zijn eigenlijke werkgever een ijverige indruk, maar zijn rendement was ver te zoeken.\n\nSowieso is efficiëntie niet het handelsmerk van de Vitesse-aanvallers. Zo is Loïs Openda met zijn snelheid altijd dreigend, maar zijn statistieken zijn tegenvallend met slechts één goal in zijn eerste elf duels van het seizoen. Ook in de eerste helft tegen Rennes miste de Belg weer twee goede kansen. Openda bewees zijn waarde wel met een goede assist op linksback Maxi Wittek. De grote held van de return tegen Anderlecht knalde de bal onderkant lat raak. Alweer zijn derde Europese treffer.\n\nMet Sulemana en Martin Terrier als invallers wist Stade Rennes de thuisploeg in de tweede helft in het defensief te drukken. De Fransen kwamen langszij via een strafschop van Sehrou Guirassy. Thomas Letsch wond zich er over op, dat in de aanloop naar de strafschop een overtreding op Riechedly Bazoer niet werd bestraft. „Dat was een duidelijke fout en een gamechanger.” \n\nIn de 70e minuut haalde Sulemana, die eerder al de paal had geraakt, de trekker over, nadat Eli Dasa onder de bal door was gegaan. Een slotoffensief tegen tien Fransen (Loïc Badé had rood gekregen) leverde Vitesse niet meer de verdiende gelijkmaker op. Openda en Jacob Rasmussen kregen de bal er niet in, niet voor het eerst een probleem van Vitesse. „Ondanks de grote fout van de scheidsrechter hebben we de kansen gehad om de wedstrijd te winnen”, verzuchtte Letsch. \n\nVitesse-Stade Rennes (Fra) 1-2 (1-0). 30. Wittek 1-0, 54. Guirassy 1-1, 70. Sulemana 1-2. Scheidsrechter: Clancy (Sch). Rode kaart: 73. Bade (Rennes/2x geel). Gele kaart: Tronstad, Hajek, Bero (Vitesse), Santemaria, Traoré, Bourigeaud, Assignon (Rennes).","intensity":0,"negativity":1,"cluster_id":5,"similar_texts":"text115"},{"id":"122","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/10/3","title":"Voorzitter Coöperatie Laatste Wil vrijgelaten, blijft nog wel verdachte","text":"Van Wijk (73) werd dinsdag gearresteerd op verdenking van deelname aan een criminele organisatie die zou helpen bij zelfdoding of die plannen hiertoe zou beramen. Dat is in Nederland verboden. Ook het huis van Van Wijk is doorzocht, net als een andere woning in het kader van hetzelfde onderzoek.  \n  \nVan Wijk werd woensdag verhoord door de politie over zijn mogelijke betrokkenheid bij zelfdoding. Volgens zijn advocaat Tim Vis kon de politie tijdens het verhoor 'geen enkele individuele zelfdoding' voorleggen waarbij Van Wijk betrokken zou zijn.  \n  \n'Wij zijn blij dat Jos wordt vrijgelaten, hoewel dat deze aanhouding niet minder onnodig en disproportioneel maakt', zegt advocaat Vis donderdag in een reactie. 'Jos stelt zich, net als de CLW, coöperatief en transparant op. Hij ontkent met klem het verwijt dat is gemaakt en benadrukt dat zowel hij als de CLW binnen de kaders van de wet opereert. Wij zien het verdere onderzoek dan ook met vertrouwen tegemoet.'  \n  \nHet OM vindt het niet langer noodzakelijk om Van Wijk vast te houden, maar hij is nog steeds een verdachte in het onderzoek. Dat zou niet CLW zijn. ln het persbericht wordt gemeld: 'De verdachte wordt ervan verdacht te hebben deelgenomen aan een criminele organisatie. De verdachte is betrokken bij CLW, maar de conclusie dat met de criminele organisatie (dus) de CLW wordt bedoeld, is niet juist'.  \n  \nWel kijkt het OM in het onderzoek ook naar de rol van CLW. Mogelijk heeft Van Wijk in een andere samenstelling dan de organisatie van CLW de wet overtreden. Er is sprake van een criminele organisatie als twee of meer mensen gestructureerd misdrijven plegen of beramen.  \n  \nEind juli van dit jaar werd Alex S. gearresteerd. Deze 28-jarige man uit Eindhoven zou zelfdodingspoeder hebben verkocht en zou lid zijn van CLW. Het onderzoek naar S. wordt uitgevoerd door het Oost-Brabantse parket, maar omdat de man lid is van de CLW is er volgens het OM wel sprake van 'een verband' met het onderzoek naar Van Wijk.  \n  \nCLW zet zich al jaren in voor meer (legale) mogelijkheden om een levenseinde te kiezen. Zo wordt er een plan uitgewerkt voor een proeftuin, waarin enkele duizenden mensen onder begeleiding de mogelijkheid krijgen om over het zelfdodingspoeder 'Middel X' te beschikken.  \n  \nPraten over gedachten aan zelfdoding kan bij 113 Zelfmoordpreventie. Bel 0900-0113 voor een gesprek. U kunt ook chatten op www.113.nl","intensity":0,"negativity":0,"cluster_id":59,"similar_texts":"text519"},{"id":"123","publisher":"NRC Handelsblad","date":"2021-09-30","url":"https://www.nrc.nl/nieuws/2021/09/30/aanhouding-voorzitter-jos-van-wijk-van-laatste-wil-opgepakt-a4060178#20210930-79833-108","title":"Voorzitter Jos van Wijk van Laatste Wil opgepakt","text":"De politie heeft woensdag de voorzitter van Coöperatie Laatste Wil aangehouden in Apeldoorn, op verdenking van betrokkenheid bij hulp bij zelfdoding. De 73-jarige voorzitter, Jos van Wijk, heeft volgens het Openbaar Ministerie vermoedelijk deelgenomen aan een criminele organisatie die het plegen of beramen van hulp bij zelfdoding als oogmerk heeft. Het OM onderzoekt de rol van Coöperatie Laatste Wil (CLW) bij een reeks recente zelfdodingen. Coöperatie Laatste Wil is een organisatie die als doel heeft om middelen beschikbaar te stellen aan volwassen mensen, die daarmee zelfstandig hun leven kunnen beëindigden. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 september 2021","intensity":0,"negativity":0,"cluster_id":7,"similar_texts":"text124"},{"id":"124","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/3/1","title":"Voorzitter Laatste Wil aangehouden","text":"### Hulp bij zelfdoding\n\nJos van Wijk, de voorzitter van Coöperatie Laatste Wil (CLW), is gearresteerd. Hij wordt verdacht van deelname aan een criminele organisatie die helpt bij zelfdoding of plannen hiertoe beraamt. Hulp bij zelfdoding is in Nederland verboden.  \n  \nVan Wijk (73) werd dinsdag opgepakt in Apeldoorn. Bij de aanhouding werd zijn woning doorzocht. Ook op een andere plaats in Nederland deed de politie een huiszoeking. Van Wijk zit voorlopig vast en werd op woensdag voor het eerst verhoord. Volgens justitie wordt in het onderzoek naar Van Wijk ook gekeken 'naar de rol van CLW'. Zijn arrestatie volgt op de aanhouding eind juli van Alex S., een 28-jarige man uit Eindhoven die volgens het Openbaar Ministerie (OM) een zelfdodingspoeder verkocht en lid was van CLW.\n\nMiddel X\n\nCLW zet zich al jaren in voor een waardig levenseinde, zonder tussenkomst van een arts, voor mensen die vinden dat hun leven voltooid is of voor wie het niet mogelijk is om euthanasie te krijgen. In 2017 lanceerde de coöperatie 'Middel X', een wit poeder dat een humane dood zou veroorzaken. Het ledental groeide daarna explosief, tot ruim 27 duizend nu.  \n  \nIn principe is Middel X legaal. Het wordt onder meer als conserveermiddel gebruikt. Het verstrekken ervan aan mensen die zelfmoord willen plegen, kan echter als hulp bij zelfdoding worden gezien en is dus mogelijk strafbaar. Het bestuur van CLW heeft altijd gezegd alleen informatie over het middel te verstrekken, en niet het middel zelf.  \n  \n'Tijdens het verhoor is Jos van Wijk tot nu toe geen enkele, individuele zelfdoding voorgelegd', zegt zijn advocaat Tim Vis. 'We hebben geen concrete gevallen gehoord waarmee hij in verband wordt gebracht. Het enige wat hem wordt verweten, is dat hij lid zou zijn van een criminele organisatie. Maar CLW doet juist alles om binnen de kaders van de wet te blijven. Er is geen sprake van welk oogmerk dan ook om de wet te overtreden.'  \n  \nDe arrestatie is 'onnodig en zeer belastend voor iemand die zich altijd coöperatief en transparant heeft opgesteld', aldus advocaat Vis. 'Hiermee criminaliseert het OM voorzitter Van Wijk en alle leden van de organisatie. Zij worden weggezet alsof ze iets immoreels doen. Maar het enige wat ze willen, is regie over het eigen levenseinde.' Dat de voorzitter wordt vastgehouden, beschouwt de advocaat als 'spierballenvertoon' van justitie. 'Ik hoop dat hij de rest van het onderzoek in vrijheid af mag wachten.'  \n  \nHet is niet de eerste keer dat justitie onderzoek doet naar CLW. Via zogenoemde inkoopgroepen wilde CLW in 2017 Middel X verspreiden onder de leden, die ieder een persoonlijk kluisje met daarin het middel zouden krijgen. Daarop kondigde het OM in maart 2018 een strafrechtelijk onderzoek aan en riep het de coöperatie op hun activiteiten te staken. CLW stopte destijds de inkoopgroepen. Uit onderzoek van de Volkskrant blijkt dat de verspreiding van Middel X vervolgens verder ging via een ondergronds netwerk.  \n  \nNa de aanhouding van Alex S. in juli meldde het OM dat hij Middel X aan honderden mensen zou hebben verkocht, onder meer via Marktplaats. Volgens het OM overleden daardoor minstens zes mensen. Het onderzoek naar S. loopt nog.\n\nHuiskamerbijeenkomsten\n\nHet bestuur van CLW besloot na de aanhouding van S. deze zomer om hun 'huiskamerbijeenkomsten' voorlopig te staken. Op deze bijeenkomsten wordt in principe alleen informatie verstrekt, maar het bestuur wilde zeker weten dat er geen strafbare feiten waren gepleegd en wilde zijn leden en gespreksleiders beschermen tegen mogelijke vervolging door het OM.  \n  \nEerder zei het bestuur zich ervan bewust te zijn dat leden onderling adressen uitwisselen waarop het middel te bestellen is. 'Wij horen alleen soms van mensen dat ze het hebben gekregen - en dan zijn we blij voor hen', zei bestuurslid Petra de Jong tegen de Volkskrant in mei 2019. 'Onder de radar gebeurt nu veel', zei Van Wijk. 'Dat hebben we wel in de gaten.'  \n  \nVorig jaar deed de moeder van een 28-jarige vrouw die overleed aangifte tegen CLW. Haar dochter nam in september 2020 Middel X. Vlak daarna kreeg ze spijt en belde ze 112. Een dag later overleed ze. Haar nabestaanden vonden gegevens die deden vermoeden dat het dodelijke middel werd verstrekt door iemand gelieerd aan CLW.  \n  \nOf de zaak direct verband houdt met de recente arrestatie, wil justitie niet zeggen. De moeder van de 28-jarige vrouw hoopt volgens haar advocaat Sébas Diekstra dat 'met de aanhouding van Van Wijk een einde komt aan de verdere verspreiding van dit zogenaamde humane zelfdodingspoeder, en dat mensen met ernstig psychische problemen en suïcidale gedachten voortaan echt geholpen zullen worden'.  \n  \nDe afgelopen jaren probeerde CLW op meerdere manieren de mogelijkheden rond een levenseinde in eigen regie te verruimen. Zo wordt er een plan uitgewerkt voor het opzetten van een proeftuin, waarin enkele duizenden mensen onder begeleiding de mogelijkheid krijgen om over Middel X te beschikken.  \n  \nVia een bodemprocedure tegen de staat probeert CLW, samen met dertig burgers, hulp bij zelfdoding te legaliseren. De euthanasiewetgeving zou in strijd zijn met het Europees Verdrag voor de Rechten van de Mens. Het recht op eerbiediging van het privéleven houdt volgens CLW in dat een mens zelf mag beslissen hoe en wanneer te sterven. Het proces kan nog jaren duren.  \n  \nPraten over gedachten aan zelfdoding kan bij 113 Zelfmoordpreventie. Bel 0800-0113 of 113 voor een gesprek. U kunt ook chatten op www.113.nl.","intensity":0,"negativity":0,"cluster_id":59,"similar_texts":"text786"},{"id":"125","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=b7b4ce6b17f19044b173#/pages/28","title":"vrijdag","text":"vrijdag\n\ntelesport\n\npagina 22\n\nweer\n\npagina 88\n\nautovisie\n\npagina v9\n\npuzzel\n\npagina v10\n\neropuit\n\npagina v11\n\ncultuur\n\npagina v12\n\ntelevisie\n\npagina v14\n\nFOTO\n\nGETTY\n\nIMAGES","intensity":0,"negativity":0,"cluster_id":17,"similar_texts":"text204"},{"id":"126","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/6/1","title":"Vulkanische dampen naar zee geblazen","text":"Roodgloeiende lava van de actieve vulkaan die al anderhalve week het Canarische eiland La Palma teistert, bereikte dinsdagavond laat de Atlantische Oceaan. De gezondheid van de bevolking is nog niet in gevaar geweest, aldus de autoriteiten.  \n  \nMarlies van Leeuwen  \n  \nRotterdam/Santa Cruz   \n  \nEr zijn wel zorgen over giftige gassen die mogelijk nog vrijkomen als de lava in de zee komt, maar 'vooralsnog is de luchtkwaliteit goed'.  \n  \nBewoners aan de westelijke kustgebieden van het eiland werd geadviseerd om deuren en ramen gesloten te houden en af te dichten met tape of natte handdoeken. Maar uren nadat de lava de oceaan bereikte, was het nog veilig om te ademen. ,,De eruptie heeft de luchtkwaliteit niet aangetast. De teams die de kwaliteit monitoren en controleren of er giftige gassen vrijkomen, zijn nog geen hoeveelheden tegengekomen die schadelijk zijn\", meldde het bestuur van La Palma.\n\nRookwolken\n\nOnderweg naar zee vernietigde de lava wegen, gebouwen en gewassen. Door het contact met het water ontstonden grote rookwolken, maar de vrijgekomen gassen vormen volgens de autoriteiten slechts een klein risico voor de plaatselijke bevolking. Inmiddels zijn meer dan zeshonderd woningen, kerken en plantages verwoest door de hete massa. Duizenden mensen op het Canarische eiland, met 83.000 inwoners, zijn geëvacueerd.   \n  \nOp televisiebeelden was te zien hoe witte stoom opsteeg vanaf de kustlijn bij Playa Nueva, waar de lava de zee in stroomde vanaf een 100 meter hoge klif. Kort daarna ontstonden zwarte rookwolken, beschreef de Spaanse krant El País het natuurgeweld. Een zorgelijke ontwikkeling, want als lava - met een temperatuur van 1000 graden Celsius - in contact komt met zout water, kunnen er giftige dampen ontstaan. ,,Door de snelle afkoeling naar zo'n 20 graden ontstaat een thermische shock. Daarbij komt waterdamp vrij, maar ook zoutzuur\", aldus vulkanoloog Claudia Rodríguez.   \n  \nInmiddels zijn veel van deze gassen door de wind naar zee geblazen, zo meldde het lokale noodcomité voor vulkaanuitbarstingen gisteren Hierdoor zijn de risico's voor de bewoners flink kleiner geworden.\n\nDodelijk slachtoffer\n\nBij de vulkaanuitbarsting in 1971 was het enige dodelijke slachtoffer iemand die de giftige stoffen had ingeademd. Voor de lava nu de zee bereikte, waren daarom al duizenden mensen geëvacueerd. Drie kustdorpen werden volledig afgesloten.  \n  \nMensen wordt aangeraden om op minimaal 3,5 kilometer afstand te blijven. ,,Inademen of contact met het gas en zure vloeistoffen kan huid, ogen en longen irriteren, met ademhalingsproblemen tot gevolg\", waarschuwde Involcan, het vulkanologisch instituut van het Canarische eiland.  \n  \nDinsdag riep de Spaanse regering LaPalma vanwege de vulkaanuitbarsting uit tot rampgebied. Daarmee komen onder meer noodsubsidies en andere steunmaatregelen beschikbaar. Het eerste steunpakket bedraagt 10,5 miljoen euro. Experts denken dat de uitbarsting van de vulkaan weken of zelfs maanden kan duren.","intensity":0,"negativity":2,"cluster_id":61,"similar_texts":"text87"},{"id":"127","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=1351ad08aab30f5695b4#/pages/12-13","title":"Waku Waku haalt bakzeil","text":"Waku Waku haalt bakzeil\n\nPolitiemensen ontruimden woensdagavond de stoep voor Waku Waku.\n\nfoto ANP/HH  \n\n\nRechter: restaurant blijft dicht\n\ndoor John Maes\n\nUtrecht Vegarestaurant Waku Waku in Utrecht heeft donderdagmiddag bakzeil gehaald bij de voorzieningenrechter van de rechtbank Midden-Nederland: de deuren blijven dicht zolang het personeel weigert bezoekers vanaf 13 jaar te controleren op een coronatoegangsbewijs, zoals wettelijk verplicht.\n\nVolgens de rechtbank worden met het coronabewijs grondrechten ingeperkt, maar zit aan het coronabeleid onvermijdelijk een politiek-bestuurlijk aspect. Het beheersen van de pandemie is een gerechtvaardigd doel. Het is verder aan de minister het beleid te bepalen, en aan de burgemeester om daarop te handhaven. \n\nUitbaters Naphassa Parinussa en Floris Beukers nemen een principieel standpunt in: ze willen niet discrimineren. Met een personeelsbestand bestaand uit samen 22 nationaliteiten, verschillende geaardheden en politieke overtuigingen en zowel gevaccineerde en niet-gevaccineerde medewerkers vinden ze dat ze geen andere keuze hebben.\n\nDe rechter probeerde het duo nog over te halen om tijdelijk toch de QR-code onder protest te scannen, zolang het bezwaar bij de gemeente liep. Dat zag Beukers niet zitten. „Discrimineren is geen optie, ook niet voor heel even.” Aan die principes zijn echter consequenties verbonden: „U krijgt geen gelijk.” \n\nParinussa was aan het eind van de zitting in de ochtend te emotioneel voor een slotwoord. Het restaurant aan het Vredenburg is al dagen het middelpunt van discussie. Drie dagen van protest voor de deur, met een bont gezelschap aan demonstranten, dragen daar voor een niet onbelangrijk deel aan bij. \n\nWaku Waku had tot nog toe netjes alle regels gevolgd, erkende ook de juriste van de gemeente Utrecht. Maar omdat de regels worden overtreden, moest gehandhaafd worden. \n\nDe advocaten van Waku Waku wezen in hun pleitnota onder meer op de internationale verdragen die geschonden zouden worden. \n\nDemonstreren voor het restaurant mag sinds woensdag niet meer. \n\n’Beleid bepalen is aan minister’","intensity":0,"negativity":0,"cluster_id":53,"similar_texts":"text738"},{"id":"128","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=9bafcf7ed593ba3d591c#/pages/8","title":"Walrus komt bij op kade in Harlingen","text":"Walrus komt bij op kade in Harlingen\n\nDe walrus komt even op adem in Harlingen. \n\nHARLINGEN De walrus die al een paar maanden in de Waddenzee rondzwemt, is donderdagochtend op de kade bij de haven van Harlingen gekropen om bij te komen. ,,Er gaan nu veel spookverhalen rond dat het dier gewond is, maar dat zijn oude wonden”, zegt Sander van Dijk van Zeehondencentrum Pieterburen. „We hebben het met twee dierenartsen bekeken en de wonden lijken goed te helen. Dat komt wel goed. De walrus is zelf op land gekropen en zal, als ze is uitgerust, ook zelf weer te water gaan.”","intensity":0,"negativity":0,"cluster_id":63,"similar_texts":"text736"},{"id":"129","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/21/1","title":"Was adviesprijs Samsung wel echt advies?","text":"### 4 Vragen - Boete Samsung\n\n1\n\nWat is er aan de hand?\n\nSamsung krijgt een boete van 39 miljoen euro van de Autoriteit Consument en Markt (ACM). Samsung hield tussen 2013 en 2018 met software de prijzen van zijn televisies bij zeker zeven webwinkels in de gaten. Webwinkels met een lagere prijs dan de door Samsung gewenste marktprijs werd een ander, hoger verkoopbedrag 'geadviseerd'. Daarbij, blijkt uit mail- en appverkeer dat de ACM heeft ingezien, vertelde Samsung dat andere detailhandelaren ook die prijs was geadviseerd. Samsung gebruikte zorgvuldig de woorden 'advies' of 'adviesprijs', maar van vrijblijvendheid was geen sprake, vindt de ACM. De 'adviezen' verstoorden de concurrentie en leidden bovendien tot hogere prijzen voor de consument.\n\n2\n\nEen winkel koopt televisies van Samsung en verkoopt ze vervolgens aan consumenten. Waarom zou die laatste prijs Samsung iets uitmaken?\n\nOm te voorkomen dat webwinkels met elkaar in een prijzenslag terechtkomen en elkaar aftroeven met steeds lagere prijzen. Winstmarges van retailbedrijven zouden dan zo onder druk komen te staan dat ze bij Samsung een lagere inkoopprijs willen bedingen, denkt de ACM.  \n  \nDat gevaar bestaat niet alleen in onlinewinkelen. Advocaat mededingingsrecht Robin Struijlaart van Loyens & Loeff benadrukt de details van deze zaak niet te kennen, maar zegt dat met name bij elektronica speelt dat onlinewinkels een groot voordeel hebben op fysieke doordat ze geen personeel en winkels hoeven te betalen. 'Terwijl een consument juist wil zien wat voor beeld een televisie geeft, om hem vervolgens online veel goedkoper te bestellen. Om de fysieke retailer niet uit te hollen kan het zijn dat een fabrikant op of over het randje gaat.'\n\n3\n\nWat mag een fabrikant wel en niet opleggen aan een detailhandelaar?\n\nEen leverancier mag een adviesprijs geven aan de afnemer. Samsung vindt dat niet meer is gebeurd dan dat. Het zegt zich aan alle mededingingsregels te hebben gehouden, de fabrikant kondigde daarom ook aan de boete aan te vechten.  \n  \nEen adviesprijs mag in het algemeen nooit gelden als door de fabrikant opgelegd verkoopbedrag. Wel mag de fabrikant een maximumverkoopprijs afdwingen, om te voorkomen dat een winkelier veel meer vraagt dan het product waard is. Europese regels moeten consumenten beschermen tegen meer invloed van de fabrikant op de uiteindelijke verkoopprijs. Zo mag een maximumprijs niet gaan fungeren als vaste prijs. Het monitoren van (online) verkoopprijzen is toegestaan.  \n  \nIn 2018 kreeg bijvoorbeeld kledingmerk Guess een boete van ruim 39 miljoen euro van de Europese Commissie omdat het verboden afspraken maakte met retailers. Die mochten het merk alleen verkopen als ze beloofden het niet in bepaalde landen te verkopen, niet zonder overleg een prijs bepaalden of een broek van Guess online verkochten.  \n  \nHet Europees Hof achtte bewezen dat een aantal makers van beeldbuizen prijsafspraken maakte, waardoor consumenten tussen 1996 en 2006 te veel hebben betaald voor televisies en monitors. De Consumentenbond diende een claim in, en beraadt zich nog over een claim namens mensen die te veel voor hun Samsung-tv hebben betaald.\n\n4\n\nHoe zit het met die andere grote elektronicafabrikant, Apple?\n\nDe Franse consumentenautoriteit sprak zich in april vorig jaar uit over een klacht uit 2012 van een verkoper van Apple-producten. Apple zou de prijzen bij die door Apple gecertificeerde verkoper in feite op hetzelfde niveau houden als in haar eigen winkels via slinkse omwegen. Bijvoorbeeld door minder te leveren van een product dat zonder goedkeuring van Apple werd afgeprijsd. Ook zou Apple de toelevering van producten tot in detail controleren en tegen zulke smalle marges leveren dat doorverkopers stunten met de prijs wel uit hun hoofd zouden laten. De Franse toezichthouder legde Apple een boete op van 1,1 miljard euro, die Apple aan zegt te willen vechten.  \n  \nDat verkoopprijzen van een laptop overal hetzelfde zijn hoeft niet te betekenen dat de fabrikant daar invloed op heeft, zegt advocaat Robin Struijlaart. 'Het komt voor dat een markt zo transparant is dat er voor fabrikanten en winkeliers geen reden is om iets aan de prijs te doen, zonder daarvoor verboden afspraken te maken. Vanuit hen geredeneerd is een prijzenoorlog voor niemand leuk.'","intensity":1,"negativity":0,"cluster_id":21,"similar_texts":"text422"},{"id":"130","publisher":"Algemeen Dagblad","date":"2021-10-01","url":"https://krant.ad.nl/titles/algemeendagblad/7908/publications/26412/articles/1455842/8/2","title":"Weer celstraf oud-president Sarkozy","text":"De Franse oud-president Nicolas Sarkozy is gisteren opnieuw veroordeeld tot een celstraf, deze keer voor illegale financieringspraktijken tijdens zijn verkiezingscampagne in 2012. De 66-jarige politicus heeft van de rechtbank in Parijs een gevangenisstraf van een jaar opgelegd gekregen, maar mag die thuis uitzitten. Sarkozy, die volhoudt onschuldig te zijn, liet kort na de uitspraak bij monde van zijn advocaat weten in beroep te gaan. De aanklagers hadden een jaar cel tegen hem geëist, waarvan de helft voorwaardelijk, en een boete van 3750 euro. Behalve de voormalig president zijn nog dertien andere betrokkenen ook veroordeeld. De zaak draaide om de zogeheten Bygmalion-affaire, waarbij Sarkozy en zijn team in 2012 in zijn mislukte campagne om president te blijven ruim 20 miljoen euro meer uitgaven dan wettelijk toegestaan. Eerder dit jaar kreeg Sarkozy celstraf voor poging tot omkoping van een rechter.","intensity":0,"negativity":1,"cluster_id":61,"similar_texts":"text742"},{"id":"131","publisher":"De Volkskrant","date":"2021-10-01","url":"https://krant.volkskrant.nl/titles/volkskrant/7929/publications/1374/articles/1455849/23/1","title":"Welke risico's kleven aan nieuwe gokwet?","text":"### 4 Vragen - Opening online gokmarkt\n\n1\n\nWaarom gaat de online gokmarkt in Nederland open?\n\nOmdat de online gokmarkt clandestien al bestaat. Tot nu toe mochten alleen Toto (sportweddenschappen) en ZEturf (paardenraces) online weddenschappen aanbieden. Maar naar schatting 1,5 miljoen Nederlanders vonden de afgelopen jaren hun weg naar andere, illegale goksites.  \n  \nDoor legalisering kan de Kansspelautoriteit, die toezicht houdt op de Nederlandse gokmarkt, gokverslavingen beter bestrijden en strenger controleren of de spellen eerlijk verlopen. Binnen drie jaar moet 80 procent van de al actieve spelers de stap naar een licentiehoudende goksite hebben gezet.  \n  \n'Eigenlijk moeten we de lat nog hoger leggen', zegt René Jansen, bestuursvoorzitter van de Kansspelautoriteit. 'Maar het is moeilijk om de illegale alternatieven helemaal uit te bannen. Bovendien moeten spelers uit Nederland nog hun weg zien te vinden naar het legale aanbod.'\n\n2\n\nHoe komt de nieuwe online gokmarkt eruit te zien?\n\nWie straks alle websites die online gokken legaal mogen aanbieden tegelijk opent, waant zich in een digitaal Las Vegas. De Kansspelautoriteit heeft deze week tien vergunningen aan online casino's verleend, waaronder vier Nederlandse.  \n  \nTussen de gokwebsites die vrijdag online gaan, zitten bekende namen. Holland Casino, eigendom van de Nederlandse staat, gaat vanuit een studio in zijn Scheveningse vestiging een live casino uitzenden, met de klassiekers blackjack en roulette. Ook kunnen spelers online pokeren, op gokautomaten spelen en inzetten op sportwedstrijden. Over een paar maanden komt daar nog bingo bij.  \n  \nAndere bedrijven zijn speciaal voor de online gokmarkt opgericht. BetCity.nl, dat in handen is van vijf CasinoCity-casino's in Amsterdam, is een halfjaar geleden opgericht. Met een soortgelijk spelaanbod gaat het de concurrentiestrijd aan. Vooral in de sportweddenschappen hoopt het zich te onderscheiden: eenderde van de 24 werknemers vormt een sportredactie die gokkers bericht over het laatste nieuws, zodat zij weddenschappen tijdig kunnen plaatsen.  \n  \nEnkele grote buitenlandse goksites, waaronder Unibet en Poker-Stars, mogen pas volgend jaar een aanvraag indienen, omdat zij eerder illegaal Nederlandse spelers bedienden.  \n  \nBestuursvoorzitter Erwin van Lambaart van Holland Casino verwacht niet dat hij zijn veertien fysieke casino's binnenkort moet sluiten omdat alle gokkers thuis blijven. 'De online gokmarkt is een groeimarkt, maar ik ben ervan overtuigd dat een deel van onze doelgroep altijd naar onze vestigingen zal blijven komen.'\n\n3\n\nWat moeten online gokaanbieders doen om gokverslaving tegen te gaan?\n\nGokwebsites moeten in de gaten houden of hun klanten niet over hun eigen grenzen aan. Voor het spelen moet een speler zich met zijn identiteitsbewijs registreren. Ook moet hij aangeven hoe vaak en hoelang hij wil gokken en hoeveel geld hij maximaal wil verspelen. 'Als iemand opvallend vaak of lang speelt, of systematisch zijn eigen limieten verhoogt, wijst dat op onmatigheid', legt Jansen van de Kansspelautoriteit uit. 'Dan moet een bedrijf ingrijpen: zachtjes beginnen met pop-ups of verwijzen naar de verslavingszorg.' In het uiterste geval moet een gokwebsite de speler opnemen in een centraal register, dat ook gebruikt gaat worden door fysieke casino's. Een speler kan dan minimaal zes maanden niet gokken.  \n  \nAangezien websites afzonderlijk van elkaar het gokgedrag van spelers monitoren, zou een gokverslaafde ongemerkt een rondje langs verschillende online casino's kunnen maken. 'Je kunt de controle nu eenmaal niet waterdicht maken', erkent Jansen. 'Maar ik denk dat zoiets ook gepaard zal gaan met onmatig speelgedrag bínnen een enkele site.'\n\n4\n\nWat is de achilleshiel van de nieuwe gokwet?\n\nOm gokliefhebbers uit het illegale circuit te trekken, mogen online casino's die een vergunning hebben bemachtigd, vanaf vrijdag ook adverteren voor hun spelletjes. Vooral jongeren zijn daar gevoelig voor. Maar jongeren zijn ook kwetsbaarder voor een gokverslaving, zegt Anneke Goudriaan, neuropsycholoog en bijzonder hoogleraar verslaving.  \n  \nReclames mogen daarom alleen gericht zijn op mensen vanaf 24 jaar. Op televisie zijn commercials voor zeven uur 's avonds taboe. Maar van consensus is nog geen sprake: vrijdag trok de Consumentenbond zich terug uit gesprekken over een door de sector opgestelde reclamecode, omdat die te weinig bescherming zou bieden aan kwetsbare groepen. Stichting AGOG, die mensen met gokproblemen helpt, rekent de komende tijd in elk geval op meer drukte.  \n  \nHoogleraar gezondheidspsychologie en psychologie Arie Dijkstra verwacht dat de reclames zullen leiden tot een nieuwe, sociale norm. 'Als je jarenlang elke week een reclame voor gokken ziet, denk je dat dat normaal is. Hoe groot die groep wordt, is volgens deskundigen nog afwachten. Tussen het moment waarop mensen beginnen met gokken en het moment waarop dat tot problemen leidt, zit bovendien doorgaans een paar jaar. Daarom, zegt Dijkstra, moet de overheid de grootte van deze groep in de gaten houden. 'Maar dat een nieuwe groep mensen gokproblemen krijgt, accepteren we.'","intensity":0,"negativity":1,"cluster_id":15,"similar_texts":"text195"},{"id":"132","publisher":"Trouw","date":"2021-10-01","url":"https://krant.trouw.nl/titles/trouw/8321/publications/1369/articles/1455847/16/2","title":"Werkgevers willen langere, bonden juist kortere werkweek","text":"### Arbeidsmarkt\n\nIn tegenstelling tot de vakbonden ziet werkgeversvereniging AWVN heil in een langere werkweek om het personeelstekort op te lossen. AWVN-directeur Raymond Puts: \"De krapte op de arbeidsmarkt is op termijn een bedreiging voor onze welvaart. Daarom is het tijd voor niet eerder toegepaste oplossingen. We moeten ons richten op in totaal méér werkuren voor Nederland als geheel.\"  \n  \nDat zei Puts tijdens het jaarcongres van AWVN, de belangrijkste arbeidsvoorwaardenadviseur van werkgevers in Nederland in Den Bosch. \"Dat kan door meer mensen naar de arbeidsmarkt te geleiden en door meer uren werken aantrekkelijker te maken, óók financieel.\" Al vindt hij het verhogen van de lonen geen oplossing. Puts: \"Het klinkt misschien aantrekkelijk als iedereen 10 procent meer verdient, maar daarmee heb je in Nederland niet opeens 10 procent meer mensen op de werkvloer.\"  \n  \nVolgens Puts moeten de 1 miljoen mensen die nu nog langs de kant staan aan het werk geholpen worden. Veel van hen zijn mensen met een migratieachtergrond, zegt hij. \"Hun perspectief op een baan is op het ogenblik niet veel beter dan dat van mensen met een beperking. Daar zit dus veel potentie, want een deel van die groep kan bij wijze van spreken morgen al aan de slag\", aldus Puts in het FD. Werkgevers moeten dan wel stoppen met op zoek gaan naar \"de kandidaat met het perfecte cv\", zegt hij.  \n  \n\"Een langere werkweek is het slechtst denkbare idee, in een tijd waarin de onbetaalde zorgtaken toenemen door de vergrijzing, vrouwen meer uren werken dan ooit en het aantal burn-outs door het dak gaat. Volstrekt achterhaald\", luidt de reactie van CNV-voorzitter Piet Fortuin. Volgens hem prijzen werkgevers die alleen 40 uurcontracten bieden zich uit de markt. \"We moeten niet langer werken, maar slimmer werken.\"  \n  \nFNV heeft al eerder gezegd dat meer uren werken geen oplossing is voor de krapte op de arbeidsmarkt. \"We werken in Nederland al met veel mensen, flink wat uren, en ook nog eens tijdens een lange periode in ons leven\", stelt FNV-vicevoorzitter Zakaria Boufangacha. \"Mensen moeten meer loon en zekerheid krijgen, dan wordt werk in kraptesectoren weer aantrekkelijker.\"","intensity":0,"negativity":0,"cluster_id":61,"similar_texts":"text757"},{"id":"133","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=30a5df1d177e20001725#/pages/44","title":"Wie gaat Insiya eindelijk terughalen?","text":"Wie gaat Insiya eindelijk terughalen?\n\n„Ik kijk uit naar de dag dat ik de verdwijning van Insiya niet meer onder de aandacht hoef te brengen. Dat wordt een dag, waarop ik de rechtvaardigheid zal kunnen vieren. Maar tot die dag zal ik van me laten horen. Insiya mag niet vergeten worden.” Moeder Nadia Rashid verspreidt, op de dag dat Insiya (inzet) vijf jaar geleden werd ontvoerd in Amsterdam-Oost, een videoboodschap met een emotionele hartenkreet. Zij heeft nog steeds geen contact met haar nu 7-jarige dochter.Ze weet niet hoe het met haar gaat en spreekt of ziet haar nooit meer. Ieder contact wordt door de ontvoerende vader, die inmiddels in Nederland tot negen jaar gevangenisstraf is veroordeeld, gesaboteerd.Insiya werd in 2016 ontvoerd door een ’commando’ van onder meer ex-politiemensen en oud-militairen. Dat gebeurde in opdracht van haar vader, een steenrijke Indiër. Hij liet zijn dochter naar Mumbai smokkelen, waar Insiya sindsdien illegaal verblijft. Het meisje heeft nog altijd de Nederlandse nationaliteit. Toch slaagt Nederland er maar niet in India te bewegen in actie te komen en Insiya met moeder te herenigen. Minister-president Mark Rutte bemoeide zich persoonlijk met de zaak en koningin Máxima nam contact op met de moeder van Insiya. Desondanks zit de zaak muurvast.Het gerechtshof bepaalde onlangs de onmiddellijke gevangenneming van de vader, maar omdat India geen eigen onderdanen uitlevert, heeft dat bevel geen directe gevolgen. Slechts als de vader gaat reizen, kan hij op ieder willekeurig vliegveld in de wereld worden gearresteerd. Daarmee is Insiya echter nog niet in Nederland.\n\nFOTO’s MATTY VAN WIJNBERGEN \n\nEN EIGEN FOTO \n\n❮❯","intensity":0,"negativity":0,"cluster_id":57,"similar_texts":"text509"},{"id":"134","publisher":"De Telegraaf","date":"2021-10-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/39ac93908a4301b7c9000965c5e3734d/web/OPS/cciobjects.json&hash=89ed4e009eb51ee4979f#/pages/32","title":"Zeven clubs dromen van periodetitel","text":"Zeven clubs dromen van periodetitel\n\nADO Den Haag is een van de clubs die nog hopen op de periodetitel.\n\nFOTO Getty Images\n\nAMSTERDAM De Eerste Divisie is toe aan een bloedstollend slot van de eerste periode. Zeven standaardteams komen nog in aanmerking voor de eerste prijs van het seizoen, die toegang tot de play-offs om promotie verschaft. Excelsior en ADO Den Haag hebben de beste papieren. FC Volendam, FC Emmen, De Graafschap, Eindhoven en VVV-Venlo zijn afhankelijk van uitglijders van dat tweetal.\n\nVoor ADO Den Haag is het misschien dé kans om aan het einde van de rit nog mee te dingen naar promotie als de club erin slaagt om geldschieters te vinden zodat de licentie tot het spelen van betaald voetbal behouden blijft. De KNVB legde de club in augustus al drie winstpunten in mindering op omdat het geen sluitende begroting kon overleggen. Daar tekende ADO Den Haag beroep tegen aan. Maar tevergeefs.\n\nHalf september volgde een herhaling van zetten en kreeg ADO weer drie winstpunten in mindering opgelegd. Ook daar tekende de club tevergeefs beroep tegen aan. De negatieve uitspraak heeft alleen gevolgen voor de eindstand. De zes winstpunten in mindering hebben voor de club geen invloed op de stand in de periode. Als ADO Den Haag periodekampioen zou worden, moet het er alleen voor zorgen dat het met al die winstpunten in mindering niet op de laatste plaats eindigt. De nummer twintig van de Eerste Divisie mag reglementair niet meedoen aan de play-offs om promotie.\n\nADO Den Haag gaat op bezoek bij MVV, terwijl koploper Excelsior een uitwedstrijd tegen NAC afwerkt. Volendam profiteert als het thuis van Almere City wint en ADO en Excelsior allebei punten verspelen. Bij verlies van ADO en Excelsior kan een gelijkspel toereikend zijn. Volendam wipt dan mogelijk op doelsaldo of eventueel op basis van het aantal gemaakte doelpunten over Excelsior heen.\n\nMaar in dat geval wordt het een hele rekensom, want dan kunnen bij winst ook Emmen, De Graafschap, Eindhoven en VVV-Venlo nog op gelijke hoogte komen. \n\nEmmen heeft nog een acceptabel doelsaldo. De drie andere clubs hebben royale zeges nodig, in combinatie met royale nederlagen van ADO, Excelsior en hooguit een gelijkspel van Volendam.\n\nDan zijn er nog twee Jong-teams, die in theorie zelfs op de eerste twee plekken kunnen eindigen. In dat geval gaat de periodetitel naar het hoogst genoteerde standaardteam. \n\nIn de laatste speelronde staat alleen bij de wedstrijden Jong AZ – FC Dordrecht, FC Den Bosch – Telstar en Helmond Sport – Jong Ajax niets op het spel.","intensity":0,"negativity":0,"cluster_id":11,"similar_texts":"text284"}]
