[{"id":"1","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/online-handel-in-valse-vaccinatiebewijzen-a4059125#20210922-79818-112","title":"  Online handel in valse vaccinatiebewijzen ","text":"Fraude Maandag maakte de politie bekend dat een GGD-medewerker is opgepakt vanwege fraude met vaccinatiebewijzen. Ze sluit meerdere aanhoudingen niet uit.,De prijzen voor een vaccinatiebewijs zijn nog wat variabel: tussen de 150 en 1.000 euro moet-ie kosten, maandagnacht op een anonieme Telegram-chat ‘Coronapaspoort zonder vaccinatie’, met honderdzestig anonieme leden. „Onze contacten bij de GGD en RIVM voeren de registraties in”, beweert ene Martijn. „Wij zorgen ook voor de QR-code en gele boekje”. Of het Telegram-lid zijn belofte kan inlossen is niet duidelijk. Maar er is vraag naar sinds bekend is geworden dat komende zaterdag het vaccinatiebewijs verplicht wordt voor toegang tot evenementen, poppodia, bioscopen en horecagelegenheden.En er is ook aanbod. Maandag maakte de politie bekend dat ze een GGD-medewerker uit de regio Utrecht heeft opgepakt op verdenking van fraude met vaccinatiebewijzen. Er was door de GGD aangifte gedaan tegen een 20-jarige man uit Alphen aan den Rijn die valse vaccinatieregistraties zou hebben gemaakt. Daardoor zou ten minste één persoon onterecht een QR-code hebben ontvangen die geldt als bewijs van volledige vaccinatie. GGD GHOR, de brancheorganisatie van de 25 GGD’s, zei dat in de afgelopen weken ook in andere regio’s „een aantal medewerkers” op non-actief is gesteld vanwege vergelijkbare praktijken. De politie sluit meerdere aanhoudingen niet uit. Over de omvang van de fraude willen zowel politie als GGD GHOR niets zeggen „vanwege het lopende onderzoek”. Ook over de werkwijze van de fraudeurs willen beide organisaties nog niets kwijt. Eerder noemde de GGD GHOR zich al eens de „de grootste start-up van Nederland”. Het aantal medewerkers is sinds het begin van de coronacrisis toegenomen met 59.000 werknemers onder wie veel inhuurkrachten. Medewerkers moeten volgens GGD GHOR altijd in bezit zijn van een Verklaring Omtrent het Gedrag, en een geheimhoudingsverklaring tekenen.\n\nNieuwsbrief\n\nNRC Vandaag\n\nElke ochtend een overzicht van onze beste stukken en al het belangrijke andere nieuws\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":73,"similar_texts":"text768"},{"id":"2","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/provincie-gelderland-ook-bestolen-door-pels-rijcken-a4059121#20210922-79818-308","title":" Provincie Gelderland ook bestolen door Pels Rijcken","text":"Landsadvocaat Het piramidespel dat topnotaris Frank Oranje van de landsadvocaat uitvoerde wordt steeds omvangrijker. Ook met geld van de provincie Gelderland is gefraudeerd.  ,Het provinciehuis van Gelderland in Arnhem. Foto Lex van Lieshout/ANP\n\nDe frauderende topnotaris Frank Oranje van landsadvocaat Pels Rijcken heeft tijdens zijn jarenlange miljoenenfraude ook gefraudeerd met geld van de provincie Gelderland. Dat meldt de provincie in een brief aan de Provinciale Staten. Tussen 1998 en 2008 stal Oranje driemaal geld van derdengeldrekeningen die hij als notaris onder beheer had. Op de rekeningen werd geld gestort om vervuilde bedrijfslocaties in Gelderland te saneren. Oranje stal het geld ‘tijdelijk’ en vulde het na verloop van tijd weer aan met nieuw gestolen geld. De financiële schade voor de provincie is daardoor beperkt tot gederfde rente over de periode dat Oranje het geld ontvreemd had. Het gaat om zo'n 130.000 euro. Vermeerderd met wettelijke rente betaalt Pels Rijcken de provincie ruim 185.000 euro terug.\n\nLees ook: Zo gerafineerd was de fraude bij Pels Rijcken niet\n\nAfgelopen juli meldde landsadvocaat Pels Rijcken dat de fraude door voormalig bestuursvoorzitter Oranje veel omvangrijker was dan gedacht. Hij zou over een periode van zeker achttien jaar geld van zakelijke klanten hebben gestolen. Een deel van die middelen vulde hij later weer aan – als bij een piramidespel– met vers gestolen geld. Uiteindelijk ontvreemdde Oranje, die afgelopen november zelfmoord pleegde, zeker 11,2 miljoen euro. Dat geld is nog steeds zoek. Pels Rijcken stelt alle gedupeerden te compenseren. Beleggers gedupeerdPels Rijcken maakt niet bekend wie die gedupeerden zijn. NRC onthulde eerder dat Oranje onder meer geld stal van gedupeerde beleggers in de Zwitserse verzekeraar Converium en dat hij een valse stichting op naam van het Rode Kruis oprichtte. In een brief aan het ministerie van Justitie en Veiligheid schreef de landsadvocaat afgelopen juli dat Oranje in totaal in 23 verschillende notariële dossiers fraudeerde over een periode van zeker achttien jaar. De landsadvocaat schreef het ministerie dat de Nederlandse staat in vijf gevallen de cliënt was. De mededeling van de provincie Gelderland toont dat Oranje ook grif van andere overheden stal en volgt op een bericht van de gemeente Den Haag dat zij ook door de notaris gedupeerd zijn. De belangrijkste klanten van Pels Rijcken (omzet 55 miljoen euro) zijn de Rijksoverheid, provincies en gemeenten.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":50,"similar_texts":"text37"},{"id":"3","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/9/1","title":"'Band met Kaag is beter dan voorheen'","text":"### Interview - KABINETSFORMATIE Mark Rutte\n\nHet vertrouwen in het kabinet en de politiek als geheel is gekelderd. Trekt u zich dat aan?  \n  \n'Als voorman van de grootste partij voel ik me daar zeer verantwoordelijk voor. Ik denk wel dat dat vertrouwen weer snel terug kan zijn als er een nieuw kabinet komt. Het heeft te maken met de irritatie van mensen in de trage formatie.'\n\nEen nieuw kabinet lijkt alleen niet in zicht.\n\n'Iedereen voelt de noodzaak om er snel uit te komen. En de persoonlijke verhoudingen zijn goed. Dat helpt ook. Er was een beetje gedoe en wat spanning tussen mij en Sigrid Kaag na haar toespraak, maar de verhoudingen zijn de afgelopen tien, veertien dagen weer helemaal goed. Beter dan daarvoor eigenlijk. Echt vanuit vertrouwen. We zijn het niet altijd eens, hebben intensieve gesprekken, maar het is zeer ontspannen.'\n\nWat is er dan gebeurd de afgelopen tien dagen?\n\n'Niks. Gewoon door hard samen te werken rond Afghanistan en onderwijl ook nog eens te kijken naar de bredere vraagstukken die er liggen, is er een hele prettige samenwerking ontstaan.'\n\nHaar toespraak heeft voor een soort doorbraak gezorgd?\n\n'Ha! Dat is overdreven. Maar de verhoudingen zijn echt goed.'\n\nOok met Jesse Klaver en Lilianne Ploumen? Die gaan niet in op uw uitnodiging om te onderhandelen over de begroting?\n\n'We voelen met de zes partijen uit dat brede politieke midden, VVD, D66, CDA, PvdA, GroenLinks en ChristenUnie, de verplichting om aan Nederland te laten zien: we kunnen wat met elkaar doen. PvdA en GroenLinks hebben laten weten dat ze niet in de achterkamertjes willen praten, maar het debat tijdens de Algemene Politieke Beschouwingen willen aangaan. Dat respecteer ik. We gaan de komende dagen in de plenaire zaal bekijken of we een eindje kunnen komen om de begroting wat beleidsrijker te maken. Wetende dat de echte opplussing - vreselijk woord - natuurlijk bij de formatie gaat plaatsvinden.'\n\nEn daar mogen GroenLinks en PvdA dan niet aan meedoen.\n\n'Voormalig informateur Mariëtte Hamer heeft gezegd: probeer nou een minderheidskabinet te bakken vanuit drie partijen, VVD, D66 en CDA, maar wel in heel constructieve samenwerking met andere partijen. Dat staat los van het debat van de komende dagen.  \n  \n'Er is heel veel mogelijk in de formatie. We hebben een unieke kans om het klimaatprobeem aan te pakken. We kunnen het lijden om verregaande maatregelen te nemen. Het is een samenloop van omstandigheden die je maar heel zelden ziet in de geschiedenis: een enorm maatschappelijk vraagstuk en tegelijkertijd een waanzinnig goed draaiende economie. We kunnen nu de problemen gaan oplossen zonder dat het de mensen te zeer in de portemonnee raakt.'\n\nWaar komt al dat geld dan vandaan? Meer lenen?\n\n'Ik zal dat in de formatie duidelijk maken. Daar kan ik nu nog niet veel over zeggen. Maar Nederland kan nummer 1 in de wereld worden op het gebied van klimaat en stikstof. Daar ben ik van overtuigd. En dat op een manier dat je er ook heel veel nieuwe banen mee creëert. Ik voorspel dat 1,2 miljoen van de 10 miljoen banen in 2030 in deze sectoren zal zijn. Dat gaat een enorme boost geven aan onze economie én het klimaatprobleem oplossen. Daarnaast moeten er klassieke uitgaven komen voor onderwijs, veiligheid en woningmarkt. Daar moeten ook grote dingen gebeuren.'\n\nKan de overheid al die uitdagingen wel aan? Topambtenaar Bernard ter Haar zegt dat de overheid de afgelopen twintig jaar niks substantieels heeft gepresteerd.\n\n'Vind ik echt onzin. Jongens, we zijn vanuit een enorme economische crisis opgeklommen naar de best functionerende economie van de westerse wereld. We hebben een record aantal banen, een record lage werkloosheid, een record sterke overheidsfinanciën. We hebben heel veel tot stand gebracht. Ik zou Nederland bijna een gaaf land noemen.'\n\nU hebt veel kritiek gehad de afgelopen maanden. Toch blijven uw eigen peilingen relatief goed. Hoe verklaart u dat?\n\n'Ik ga niet over peilingen praten. Ik ben bezig met mijn werk. Ik heb twee stelregels: wees trouw aan je eigen principes en houd je ego onder controle. Ik vind het fantastisch wat ik mag doen. Ik doe het niet voor de centen, al verdien ik belachelijk veel geld.'\n\nTerugkomend op de formatie: U hebt niet het gevoel dat PvdA en GroenLinks geschoffeerd zijn doordat u weigert met hen in gesprek te gaan?\n\n'Zij hebben ervoor gekozen om samen te komen. Dan mogen wij toch zeggen: we vinden het prima om met ieder van jullie te werken, maar samen vinden we wat veel. Dat is toch niet schofferen? Ik respecteer ze allebei zeer. Ik denk dat het wel goed komt.'\n\nWat is de status van het stuk dat u samen met D66 hebt geschreven? Moet dat de basis vormen voor een nieuw regeerakkoord?\n\n'Dat is nooit het doel geweest. Het doel was om te laten zien dat je compromissen kunt sluiten tussen twee partijen. Dat kan inspirerend werken voor anderen. Het is nooit bedoeld als een stuk waarbij andere partijen zich konden aansluiten.\n\nWaar komt uw optimisme over de formatie nou precies vandaan? Vandaag zei u weer de komende week een doorbraak te verwachten.\n\n'Ik bedoelde: de komende tijd. Ik weet ook niet wanneer die doorbraak precies komt. En ik kan me ook vergissen. Een garantie is er niet, maar ik voel wel bij iedereen de noodzaak om er samen uit te komen.'","intensity":0,"negativity":0,"cluster_id":33,"similar_texts":"text774"},{"id":"4","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/40/1","title":"'Die zege komt er sowieso'","text":"### Wereldkampioen Verhoeven vol vertrouwen voor gevecht met Overeem\n\nBijna twee jaar geleden besliste een beenblessure van Badr Hari het laatste wereldtitelgevecht dat Rico Verhoeven uitvocht in het voordeel van de 'King of Kickboxing'. Daarna werd het rustig rondom de Brabander. Een gepland titelgevecht met Jamal Ben Saddik ging niet door vanwege een blessure van zijn tegenstander en in plaats daarvan won Verhoeven op zijn dooie akkertje een vriendschappelijk viermanstoernooi in januari van dit jaar.  \n  \nZijn titel is al sinds eind 2019 niet meer aangevallen. Over een maandje vindt de eerste poging sinds die zege op Hari plaats, door vechtsportlegende Alistair Overeem (41). Verhoeven zei eerder dat zijn droom is om tien jaar aan de top te staan en daar is hij héél dichtbij. De onvoorstelbare cijfers op een rijtje: Verhoeven is al negen jaar ongeslagen binnen kickboksorganisatie Glory en verdedigde zijn wereldtitel in het zwaargewicht al negen keer. Achter hem is het stuivertje wisselen op de ranglijst, met Hari die inmiddels steeds verder wegzakt, maar Verhoeven is voorlopig onvermurwbaar.  \n  \nOvereem is voornemens de ultieme coup te plegen, bij zijn eerste kickbokswedstrijd sinds jaren. De laatste jaren vocht 'The Reem' onder de vlag van de UFC, in de Mixed Martial Arts (MMA). Daar maakte hij indruk, oordeelde Verhoeven op een persconferentie met Overeem. ,,Hij heeft zijn stempel gedrukt op vechtsport in het algemeen. Wat hij heeft gedaan, deed nooit iemand eerder. Van MMA naar kickboksen, daar kampioen worden en dan weer teruggaan. Hij heeft langer dan een decennium in de UFC gezeten. Dat is ongelooflijk knap met uitdagers van zo'n hoog niveau. Hij heeft altijd spanning meegenomen de ring in, waar hij ook vecht. Ik hoop dat hij dat 23 oktober ook doet.\"  \n  \nHet wederzijds respect was sowieso groot. Overeem: ,,Ik denk dat hij de beste kickbokser is tegenover wie ik heb gestaan. Misschien was Semmy Schilt in letterlijke zin groter, maar daar heb ik nooit tegen gevochten.\"  \n  \nAl liet Verhoeven het niet na af en toe een verbaal speldenprikje uit te delen, bijvoorbeeld toen de leeftijd van Overeem ter sprake kwam. ,,Of die impact heeft? Natuurlijk, honderd procent. Vergelijk een nieuwe auto met een oudere. Een nieuwe heeft minder kilometers op de teller, is frisser. Al is Alistair voor zijn leeftijd in geweldige vorm.\"  \n  \nOf de ervaring van een 'oudere auto' dan niet doorslaggevend kan zijn? ,,Ach, ik heb zelf zo vaak in de ring gestaan. Ik denk niet dat ervaring het verschil maakt.\" Overeem kon er wel om lachen: ,,Laten we eerlijk zijn, ik bén ook 41. Ik zorg goed voor mijn lichaam, maar ik voel me ook ouder worden. Er is een verschil met twintig jaar geleden.\"  \n  \nNog maar een maand, dan weten we of Verhoeven voor de tiende keer zijn titel succesvol weet te verdedigen, of dat Overeem bij zijn Glory-debuut direct de kampioensriem overneemt. Verhoeven durft geen voorspelling te doen van het niveau van zijn tegenstander in vergelijking met zijn eerdere uitdagers. Al ziet hij, in tegenstelling tot Overeem, kickboksen als een moeilijker discipline dan MMA. ,,Dit gaat sneller, dit is spannender. Er is geen tijd om te rusten. Laten we zien hoe Alistair ermee om kan gaan.\"  \n  \nVoor een rematch na een eventueel verlies staat Verhoeven open, zei hij, gevolgd door een glimlach. ,,Maar daar hoeven we helemaal niet over te praten. Die zege komt er sowieso.\"","intensity":0,"negativity":0,"cluster_id":11,"similar_texts":"text120"},{"id":"5","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/10/1","title":"'Leden van de Staten-Generaal,","text":"### DE TROONREDE\n\nToch is het heel verklaarbaar dat velen onze eigen tijd ervaren als een periode van grote en onvermijdelijke veranderingen. Natuurlijk vanwege de coronacrisis, die ons leven nog altijd sterk beheerst. Vanwege grote binnenlandse thema's, zoals de toegankelijkheid van de woningmarkt, vermindering van de stikstofuitstoot, kansengelijkheid in het onderwijs en op de arbeidsmarkt, en de bescherming en versterking van de rechtsstaat. En vooral ook vanwege alomvattende problemen als klimaatverandering en schuivende machtsverhoudingen op het wereldtoneel.  \n  \nDeze grote internationale ontwikkelingen voelen misschien abstract en ver weg, maar zijn dat niet. Klimaatverandering kwam deze zomer dichtbij toen inwoners van Limburg in een paar dramatische dagen hun huizen en bedrijven na extreme regenval onder water zagen lopen. Geopolitieke ontwikkelingen kwamen dichtbij met de hartverscheurende beelden en verhalen uit Afghanistan. Twintig jaar lang heeft de internationale gemeenschap zich daar ingezet voor internationale stabiliteit en veiligheid, democratie en mensenrechten, en kansen voor meisjes en vrouwen. Nu wacht het Afghaanse volk opnieuw een ongewisse toekomst. Voor veel Nederlandse Afghanistanveteranen is deze afloop na jaren militaire aanwezigheid en vele offers een hard gelag. Voor onze militairen en diplomaten waren het extreem intensieve en spannende laatste weken, waarin zij binnen de mogelijkheden zoveel mogelijk mensen in veiligheid brachten. Daarvoor verdienen zij diep respect en grote waardering. Tegelijkertijd realiseren we ons dat dit boek niet gesloten is. Degenen die achterbleven, wacht een onzeker lot. Wat 5000 kilometer verderop gebeurt, raakt direct aan onze diepste waarden en aan onze eigen veiligheid.  \n  \nHet is logisch dat mensen zich afvragen: wat betekenen al deze ontwikkelingen voor mij persoonlijk? Voor onze manier van leven? Voor mijn toekomst en die van mijn kinderen? Onderzoek laat al jaren zien dat Nederlanders hun eigen leven een hoog cijfer geven, maar dat zij zich grote zorgen maken over het land en de wereld om hen heen. Deze onrust en onzekerheid worden nog gevoed doordat het maatschappelijk debat nationaal en internationaal steeds vaker op polariserende toon wordt gevoerd.  \n  \nBij al deze terechte zorgen past tegelijkertijd de nuchtere vaststelling dat Nederland een goed land is en blijft om in te leven. Een land dat zich macro-economisch met de beste kan meten. Als we de toekomst gezamenlijk tegemoet blijven treden, kunnen we veel aan.  \n  \nDe begroting die de regering vandaag aan u voorlegt, staat in het teken van uitvoering van lopend beleid. Dat past bij de demissionaire status van een kabinet dat in januari van dit jaar zijn ontslag aanbood en daarmee verantwoordelijkheid nam voor de toeslagenaffaire. Grote nieuwe keuzes voor de langere termijn zijn aan een volgend kabinet. Tegelijkertijd ontslaat dat de zittende regering niet van de plicht te doen wat nodig is. Sommige onderwerpen zijn zo urgent dat stilstand nu ons land onnodig op achterstand zou zetten. Daarom meent de regering er goed aan te doen in het lopende beleid voor komend jaar een aantal extra stappen te zetten, onder andere op het terrein van klimaat, rechtsstaat en woningbouw.  \n  \nAchter ons ligt een periode die voor een belangrijk deel in het teken stond van het coronavirus. Voor ons ligt een jaar waarin we mogen hopen op een verdere terugkeer naar meer normale verhoudingen. Daarmee ontstaat ruimte om terug te kijken en vooruit te blikken.  \n  \nVoorop staat dat wij Nederlanders in coronatijd opnieuw hebben laten zien er als familie, vrienden, collega's en buren voor elkaar te willen zijn. Velen rouwen na deze periode om het verlies van een geliefde. Anderen worstelen met de lichamelijke en geestelijke gevolgen van corona. En weer anderen, oud én jong, kregen te maken met eenzaamheid en depressie. Gelukkig konden en kunnen velen met hun zorgen en verdriet terecht bij mensen in hun omgeving. Aanvullend zijn er overal in het land initiatieven ontstaan om mensen te helpen en uit hun isolement te halen. Het is belangrijk dat die aandacht voor de gevolgen van corona blijft bestaan, ook in een volgende fase.  \n  \nPositief is ook hoeveel mensen tijdens de coronacrisis in ons aller belang doorwerkten, vaak onder moeilijke omstandigheden. Nederland is u dankbaar. Dank aan de politiemensen en boa's die pal staan voor onze veiligheid. Dank aan de militairen die op verschillende plaatsen bijsprongen. Dank aan alle mensen in het onderwijs en de kinderopvang, het openbaar vervoer en de logistiek. Dank aan allen die op welke plek dan ook een bijdrage leverden. En natuurlijk dank aan iedereen in de ziekenhuizen, verpleeghuizen en thuiszorg. Daar is een buitengewone prestatie geleverd. De komende periode staat in het teken van mentaal en fysiek herstel voor deze beroepsgroep, terwijl tegelijkertijd uitgestelde operaties en behandelingen moeten worden uitgevoerd.  \n  \nTijdens de coronacrisis is gebleken hoe belangrijk en effectief regionale, nationale en internationale samenwerking en afstemming in de zorg kunnen zijn. Dat is belangrijk met het oog op de periode na corona, waarin twee grote vragen beantwoord moeten worden. De eerste is: hoe zorgen we dat we paraat staan voor een volgende pandemie? Daarvoor werkt de regering aan een plan. Dat is per definitie ook een internationaal vraagstuk, want een virus stopt niet bij landsgrenzen. Het belangrijkste is nu dat overal ter wereld voldoende vaccins beschikbaar komen. Nederland neemt daarin verantwoordelijkheid door voor elk vaccin dat hier aan iemand wordt gegeven, er ook één te doneren. De tweede vraag is hoe de zorg in de toekomst georganiseerd moet worden om toegankelijk, betaalbaar en van hoge kwaliteit te blijven. Nu is de tijd om over deze onderwerpen het gesprek verder te voeren en besluitvorming voor te bereiden.  \n  \nGedurende de pandemie zijn groepen die al kwetsbaar waren, nog harder getroffen door alle maatregelen. Denk aan kwetsbare ouderen in een instelling of thuis, of mensen met een zwakke gezondheid of een beperking. Voor hen kwam de kwaliteit van leven in coronatijd nog meer onder druk te staan. Voor veel jongeren en jongvolwassenen dreigt, na anderhalf jaar leven met de handrem erop, een valse of vertraagde start in opleiding en werk. In de afgelopen jaren is de nodige aandacht uitgegaan naar het tegengaan van eenzaamheid, de aanpak van schulden en het stimuleren van kansengelijkheid in het onderwijs en op de arbeidsmarkt. Die inzet blijft nodig. Vooruitlopend op noodzakelijke keuzes voor de lange termijn, stelt de regering tot eind 2023 ruim 8 miljard euro beschikbaar om onderwijsachterstanden in te lopen die in de coronaperiode zijn ontstaan. Het is belangrijk dat scholen daarbij ook aandacht geven aan de sociale en emotionele gevolgen die deze periode op leerlingen en studenten heeft gehad. Voor de jeugdzorg is volgend jaar 1,3 miljard euro extra beschikbaar, om knelpunten op te lossen en tegelijkertijd structurele verbeteringen te realiseren. En ook voor hulp aan mensen met problematische schulden vanwege corona of de toeslagenaffaire, is in de begroting extra geld opgenomen.  \n  \nDe Nederlandse economie staat er gelukkig goed voor, zeker in vergelijking met andere landen. Dat is een compliment aan het innovatieve Nederlandse bedrijfsleven en het geeft perspectief aan mensen die nu aan de kant staan. De doorgevoerde steunmaatregelen voor bedrijven waren ongekend in financiële omvang en reikwijdte, maar hebben wel het beoogde effect gehad. Dit jaar en volgend jaar veert de Nederlandse economie naar verwachting op en de werkloosheid blijft historisch laag, terwijl de staatsschuld door de steunmaatregelen niet uit het lood is geslagen en de koopkracht gemiddeld op peil blijft.  \n  \nIn het Caribisch deel van ons koninkrijk is het leven voor veel mensen door corona moeilijker geworden, omdat de eilandeconomieën hard zijn geraakt door de enorme terugval in het toerisme. Voor Bonaire, Sint Eustatius en Saba - samen Caribisch Nederland - gelden economische steunmaatregelen vergelijkbaar met die in ons land. Met de landen Curaçao, Aruba en Sint Maarten zijn afspraken gemaakt om te bereiken dat financiële steun leidt tot een economie die weerbaarder en schokbestendiger is. In het gesprek daarover is het belangrijk steeds de eensgezindheid te zoeken. Dat maakt ons koninkrijk als geheel sterker.  \n  \nDe intrinsieke kracht van de Nederlandse economie biedt ruimte om verder te bouwen aan het Nederland van morgen. De realiteit daarbij is wel dat veel vraagstukken de grenzen van één kabinetsperiode overstijgen. Of de grenzen van ons land. Of beide.  \n  \nDe overspannen woningmarkt is een belangrijk voorbeeld van een binnenlands thema dat niet in één periode oplosbaar is. Hoe wordt een betaalbare woning weer bereikbaar voor iedereen en vooral voor starters? De regering heeft daaraan de afgelopen jaren gewerkt via afspraken met gemeenten en provincies en met extra geld voor nieuwbouw. De uitvoering van dat beleid loopt door in het parlementaire jaar dat voor ons ligt. Door eerdere financiële impulsen worden meer dan 100.000 nieuwe woningen gebouwd. De regering stelt nog eens 1 miljard euro extra beschikbaar om te zorgen dat er doorgebouwd kan worden.  \n  \nOok het Nationaal Groeifonds overstijgt de grenzen van deze kabinetsperiode. In de eerste ronde is dit jaar ongeveer 4 miljard euro vrijgemaakt, onder andere voor infrastructuur en voor projecten in de sfeer van kunstmatige intelligentie en groene waterstof. In de volgende ronde is een bedrag van ruim 7 miljard euro beschikbaar.  \n  \nVoor natuur en biodiversiteit en de terugdringing van de stikstofuitstoot zijn tot 2030 al forse bedragen beschikbaar gesteld. Daarmee worden ook volgend jaar investeringen in natuurontwikkeling, schonere stallen en opkoopregelingen gedaan. Het is nodig dat er een goed toekomstperspectief blijft voor Nederlandse boeren, die zo belangrijk zijn voor onze voedselvoorziening en een vitaal platteland. Tegelijkertijd is het belangrijk in kaart te brengen wat er nodig en mogelijk is om ook perspectief te bieden voor infrastructuur, economie en woningbouw. Daaraan blijft de regering werken.  \n  \nVan de onderwerpen die zowel de grenzen van een kabinetsperiode als onze landsgrenzen overstijgen, is klimaatverandering zonder twijfel het meest dringend. Deze zomer kwam het International Panel on Climate Change met een harde en uitermate zorgelijke waarschuwing. De klimaatverandering en de stijging van de zeespiegel gaan veel sneller en zijn veel ernstiger dan eerder voorzien. Dat raakt onze veiligheid, natuur en leefomgeving, maar bijvoorbeeld ook het wereldwijde armoedevraagstuk en toekomstige migratiestromen. In Nederland houdt de bescherming tegen hoogwater uiteraard de allerhoogste prioriteit. De grootschalige overstromingen in Limburg zijn voor de regering aanleiding om in overleg alle geplande maatregelen opnieuw tegen het licht te houden en te kijken of en waar versnelling nodig is.  \n  \nMet het Klimaatakkoord en de Klimaatwet is in deze regeerperiode in ons land een belangrijke aanzet gegeven voor het terugdringen van de CO2-uitstoot. De uitvoering van de gemaakte afspraken is in volle gang. Maar dat neemt niet weg dat de gerechtelijke uitspraak in de zogeheten Urgenda-zaak tot een versnelling dwingt, ook om de doelstellingen van de Klimaatwet te halen. De regering reserveert bijna 7 miljard euro extra voor aanvullende maatregelen, bijvoorbeeld voor verduurzaming van woningen en industrie en om elektrisch rijden verder te stimuleren.  \n  \nIn Europees verband heeft de regering een verhoging bepleit van 49 naar 55 procent CO2-reductie in 2030. Daarnaast steunt zij de doelstelling van klimaatneutraliteit in 2050, zoals vastgelegd in de Europese Green Deal. Het is duidelijk dat de komende jaren extra inspanningen nodig zijn om deze aangescherpte doelstellingen te halen. Tegelijkertijd biedt een ambitieus klimaatbeleid ook kansen. Voorop de kans een mooier, schoner en veiliger land na te laten. Maar ook economische kansen, bijvoorbeeld in de export en toepassing van Nederlandse kennis op het gebied van duurzame technologie en waterveiligheid.  \n  \nVandaag, op de Internationale Dag van de Vrede, realiseren we ons hoe ruim 75 jaar vrede en internationale samenwerking ons land ongekende welvaart en welzijn heeft gebracht. De internationale inbedding van ons land in de naoorlogse multilaterale wereldorde blijft van wezenlijk belang, want de wereld waarin we leven, is meer en meer als de bekende Rubik-kubus. Alles hangt met alles samen. Zo is vrede ook welvaart, klimaat ook veiligheid, armoedebestrijding ook mensenrechten, duurzaamheid ook economie en internationale stabiliteit ook migratie. Elke draai aan de kubus, elk besluit, werkt door op meerdere terreinen en niveaus. In dat besef is en blijft Nederland een betrouwbare internationale partner. Omdat het in ons eigen belang is, maar ook vanuit de solidariteit en verantwoordelijkheid die we voelen met en voor andere delen van de wereld. Onze uitgezonden militairen verdienen steun en respect voor de belangrijke en moeilijke taak die zij hierin steeds vervullen, zowel tijdens als na afloop van een missie. De regering stelt structureel extra geld beschikbaar voor de operationele inzetbaarheid van onze militairen en voor hulp aan veteranen die dat nodig hebben.  \n  \nDe lidmaatschappen van de Europese Unie, de Navo en de Verenigde Naties zijn de hoekstenen van het Nederlandse buitenlands beleid. Het is duidelijk dat Nederland samen met de andere lidstaten van de Europese Unie voor strategische keuzes staat in de relaties met China en Rusland, maar ook in de relatie met de Verenigde Staten. Trans-Atlantische samenwerking blijft de basis onder het Nederlandse veiligheidsbeleid, maar we zullen tegelijkertijd meer moeten investeren in Europees veiligheidsbeleid.  \n  \nIn de Europese Unie ligt de prioriteit onder andere bij coronaherstelbeleid, bij de gezamenlijke klimaataanpak via de Green Deal en bij de bewaking van de Europese rechtsstaat en van de unie als waardengemeenschap. Die waardengemeenschap is fundamenteel. In de landen van de Europese Unie mag iemands leeftijd, huidskleur, geloof, geaardheid, geslacht of herkomst nooit een reden zijn voor ongelijke behandeling, uitsluiting of andere vormen van discriminatie.  \n  \nDe rechtsstaat is het fundament onder de vrije en democratische samenleving, die al zo lang kenmerkend is voor ons land. Maar die Nederlandse rechtsstaat staat onder druk. De georganiseerde misdaad wordt steeds meedogenlozer en gewelddadiger. De schokkende moord op Peter R. de Vries is in deze ontwikkeling een nieuw dieptepunt. Het kabinet werkt al langer aan een stevige en meerjarige aanpak die verschillende sporen kent, en stelt daarvoor opnieuw extra geld beschikbaar. Criminele organisaties moeten worden opgerold, hun leiders opgepakt en crimineel geld afgepakt. We moeten daarbij ook meer investeren in de aanpak van digitale criminaliteit en veiligheid, omdat de wereldwijde digitale dreigingen op tal van manieren toenemen. Tegelijkertijd moeten kwetsbare wijken worden versterkt, is het belangrijk dat jongeren via scholing en werk worden toegerust om niet in criminaliteit te vervallen, en moeten mensen worden beschermd die zich voor onze rechtsstaat inzetten. Versterking van de rechtsstaat is per definitie een zaak van lange adem. Hiervoor komt per jaar ongeveer een half miljard euro extra beschikbaar.  \n  \nTot slot moet de regering bij dat gesprek over de rechtsstaat en rechtszekerheid de hand in eigen boezem steken. De afhandeling van de aardbevingsschade in Groningen is te lang te stroperig geweest. In de toeslagenaffaire heeft de overheid mensen letterlijk en figuurlijk onrecht gedaan. In beide gevallen geldt: fouten moeten worden hersteld en wie recht heeft op compensatie, moet die zo snel mogelijk krijgen. Dat blijft voor de regering absolute prioriteit. Belangrijk is ook dat de deur van de rechtsstaat voor iedereen openstaat. Het kabinet maakt vanaf volgend jaar extra geld vrij voor de sociale advocatuur. Het antwoord op de dieperliggende vraag hoe het vertrouwen te herstellen, vergt een langere adem en meer aandacht voor de uitvoerbaarheid van beleid.  \n  \nLeden van de Staten-Generaal, als elke tijd overgangstijd is, is maatschappelijke verandering een constante. Onze geschiedenis laat dat ook zien. Het komt er steeds op aan, ook in het hier en nu, elke verandering die zich aandient met open vizier tegemoet te treden. Zo bouwen we samen aan een beter land voor volgende generaties. In dat streven zal de regering de samenwerking blijven zoeken met u, leden van de Staten-Generaal. U mag zich in uw belangrijke werk gesteund weten door het besef dat velen u wijsheid toewensen en met mij om kracht en Gods zegen voor u bidden.","intensity":0,"negativity":0,"cluster_id":41,"similar_texts":"text796"},{"id":"6","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/25/1","title":"'Louis moet winnen', ook bij Telstar","text":"### Reportage - van Gaal geeft training - Gastoptreden Van Gaal\n\nLouis van Gaal heeft de beelden van vijf duels van Telstar geanalyseerd en vraagt woensdag aan de spelers, vroeg in de ochtend, tijdens een bespreking voor zijn twee trainingen aan de club: 'Jullie spelen 3-5-2. Waarom zetten de backs dan geen druk?'  \n  \nAltijd is hij leermeester. Of het nu met kinderen van 6 is, met Frenkie de Jong en Virgil van Dijk bij Oranje of met Telstar, op twee na laatste in de eerste divisie. Vrijdag is hij voor één keer trainer van Telstar, thuis tegen koploper Jong AZ. Dat is het uitvloeisel van een loterij met het door Van Gaal uitgedragen motto: 'Wil je met mij een wedstrijd verkloten, koop dan nu je loten'. De winnaar, René van der Spek, zit naast hem woensdag, in trainingspak met initialen, bij een persconferentie na de eerste training. Van Gaal prijst hem. 'René brengt energie mee. Anderen pakken energie af.' Zijn eigen rol wil hij niet overschatten, procestrainer als hij is. 'Ik denk dat jullie vrijdag vooral de hand van hoofdtrainer Andries Jonker zien. Of die van René.'  \n  \nDe jonge profs noemen de ervaring op deze dag bijzonder. Want bij de aanloop naar de wedstrijd hoort een training met Van Gaal, een media-evenement pur sang, live uitgezonden op televisie bij ESPN, met commentaar en interviews in de kantlijn. De tweede training is besloten.  \n  \nAls Van Gaal het veld op loopt, steekt hij de armen de lucht in en begroet hij pakweg 300 toeschouwers op de hoofdtribune. Voorzitter en directeur van Telstar Pieter de Waard schrijdt trots van microfoon naar microfoon in zijn broek in aardetinten, opvallende schoenen en dito overhemd. 'Ik probeer er zo queer mogelijk uit te zien', aldus de voormalige finalist in de verkiezing van bestgeklede man van Nederland (van het blad Esquire), met een kwinkslag. Hij neemt later die dag een promo op voor een aanstaande wedstrijd met 'coming-out' als bijkomstig thema. 'Ik kan me niet onttrekken aan een extra en ultiem gevoel van gelukzaligheid', vat hij zijn stemming samen.  \n  \nHoe het hem lukte Van Gaal te schaken voor deze stunt bij de club die de cultstatus koestert? Nou, dat gebeurde voor diens benoeming tot bondscoach, toen Van Gaals agenda ruimte bood. En wat Van Gaal belooft, doet hij ook. Telstar is daarbij een van zijn oude clubs als wat trage middenvelder, waar zijn loopbaan als prof een impuls kreeg in de tijd dat hij eigenlijk al had gekozen voor een baan in het onderwijs. 'Ik was uniek', zegt Van Gaal met gevoel voor overdrijving. 'Ik was heel traag, maar een snelle denker als voetballer. Daardoor ben ik een betere trainer geworden.'  \n  \nWat ook meespeelt, naast zijn verleden bij Telstar? Zijn echtgenote Truus valt voor de charmes van De Waard. Van Gaal: 'Pieter is onder de indruk van Truus en Truus is onder de indruk van Pieter.' De Waard: 'Het is een oude les van mijn vader. Wie de dochter wil beminnen, moet bij de moeder beginnen.'  \n  \nDe moeder is in dit geval de vrouw van Louis. 'Tortelduifjes', noemt De Waard het koppel. De Van Gaals namen maanden geleden een koddig filmpje op, met uitleg van de loterij (voor goede doelen, plus betere faciliteiten voor supporters van Telstar). Het duel is bijna uitverkocht met 3.400 toeschouwers. Telstar overwoog vrijdag pas na middernacht af te trappen, want vanaf zaterdag 25 september mogen stadions weer tot de laatste plaats gevuld. Gemeente en politie vonden dat een onzalig plan.\n\nSpieren voor Spieren\n\nBij de ingang van het stadion staat een ton voor een vrijwillige bijdrage, bestemd voor Spieren voor Spieren, waarvan Van Gaal ambassadeur is. De bondscoach is hoorbaar aanwezig, staand naast de jarige hoofdtrainer Andries Jonker, een vriend die hem geregeld vergezelde als assistent. Stationnetjes overslaan, wil Van Gaal. Perfect passen en trappen. Overzicht houden. 'Heerlijk', roept hij. Soms geeft hij een speler een hand na een geslaagde actie. Hij spreekt rechtsachter Yassine Zakir aan. Zakir maakte dit seizoen zijn entree in het betaald voetbal, nadat hij is opgeleid tot loodgieter. 'Niet één bal moet goed. Elke bal moet goed', houdt hij spelers voor tijdens een positiespel.  \n  \nCamera's en fotografen trekken langs de zijlijn mee met de bewegingen van Van Gaal, wiens ogen dwingen. 'Louis moet winnen', is het motto dat op een speciale sjaal staat, te koop voor 12,63 euro. Bij Telstar komt het getal 63 altijd terug, als ode aan het oprichtingsjaar. Zo voorspelt De Waard een uitslag van 6-3 tussen Telstar en Jong AZ.  \n  \nVan Gaal had op de beelden ook gezien dat spelers soms sjokken. Rennen moeten ze. Of het trouwens waar is, dat de backs geen druk zetten? Jonker nuanceert de kritiek. Hij is hoofdtrainer en zal dat ook vrijdag zijn, want Van Gaal wil niet treden in de verhoudingen tussen spelers en trainer. Van Gaal heeft de speciaal gesneden beelden gezien waarin het vaak fout gaat, om spelers iets te kunnen leren. Het gaat ook vaak goed bij Telstar, wil Jonker maar zeggen. Dat moet ook, want Telstar wil in 2026 in de eredivisie voetballen, als 'eigenzinnige volksclub'.","intensity":0,"negativity":0,"cluster_id":64,"similar_texts":"text556"},{"id":"7","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/1","title":"'Ongelooflijk, alsof de koning op bezoek is'","text":"### Voor het goede doel heeft bondscoach Louis van Gaal even de leiding bij Telstar, nummer 18 van de eerste divisie\n\nDe lunch moet nog beginnen op Sportpark Schoonenberg, als Telstar-directeur Steef Hammerstein met een enorme rol plakband in zijn mond het geïmproviseerde perszaaltje in komt hollen. Alles leek nog wel zo vloeiend te gaan in aanloop naar de persconferentie van Louis van Gaal. Plantenbakken werden opzijgeschoven, de stenen witte leeuwen - de bijnaam van de club verbeeldend - kregen een plaatsje elders. Maar nu, kort voordat de bondscoach achter de microfoon zal plaatsnemen, is het doek 'Louis moet winnen' naar beneden gekomen. ,,Zo opgelost, hoor\", bezweert Hammerstein, terwijl hij met zijn tanden een stuk tape van de rol scheurt. ,,Dan kunnen we van start.\"  \n  \nHet heeft nogal wat teweeggebracht, de komst van Van Gaal naar Telstar, waar hij morgen eenmalig als hoofdtrainer optreedt in de thuiswedstrijd tegen Jong AZ en nu de training leidt. ESPN-cameraploegen zijn er voor een liveregistratie. De stamgast met shirtopdruk 'Telstar, Europees ongeslagen sinds 1963' wordt op de hoofdtribune zowaar omringd door nóg honderden belangstellenden. En 'tante' Dicky (84), al sinds mensenheugenis het gastvrije manusje-van-alles bij de eerstedivisieclub, heeft nog nooit zoveel bekertjes thee en koffie ingeschonken als vandaag. ,,Alsof de koning op bezoek is\", verzucht ze. ,,Het is ongelooflijk.\"  \n  \nVan Gaal is in Velsen-Zuid neergestreken in het kader van het goede doel. Van elke kaart die verkocht wordt voor het duel met de Alkmaarders gaat 2,50 euro naar de stichting Spieren voor Spieren. Het betekent voor de 70-jarige bondscoach een terugkeer bij de club waarmee hij als speler in 1978 degradeerde. Maar ondanks die weinig heroïsche statistiek is het respect voor de oud-trainer van onder meer Ajax, FC Barcelona en Bayern München aanzienlijk onder de rook van Tata Steel.  \n  \nVraag het Ronald Koeman junior, zoon van Barcelona-trainer Ronald Koeman en sinds kort Telstar-doelman. ,,Het is toch de bondscoach met wie je op het veld staat.\" Vraag het Telstar-voorzitter Pieter de Waard, naar eigen zeggen 'mooi van lelijkheid, net als IJmuiden'. De preses, die met zijn bretels en lederen cowboylaarzen rechtstreeks uit een western lijkt weggelopen, noemt de aanwezigheid van Van Gaal 'een gelukzalig moment'. En vraag het René van der Spek. De hockeyvader won de loterij 'Wil je met mij de wedstrijd verkloten, koop dan nu je loten' en zit morgen als assistent van Van Gaal op de Telstar-bank. ,,Een geweldig vooruitzicht.\"  \n  \nAlleen tante Dicky blijkt wat minder onder de indruk van de bondscoach. Was ze in zijn tijd als Telstar-speler al niet. ,,De hoogtepunten van Louis hier?\", herhaalt ze. Na enig nadenken, met een gepijnigd gezicht: ,,We maken hier jaarlijks maar één hoogtepunt mee. En dat is als we weer niet uit de eerste divisie zijn gedegradeerd. Wil je nog koffie?\"  \n  \nAndries Jonker, gewoonlijk hoofdcoach van Telstar, is zichtbaar wél onder de indruk van de man met wie hij jaren achtereen langs diverse Europese topclubs trok. Dat blijkt wel tijdens de training. Ze hebben elkaar al een poosje niet gezien, hij en Van Gaal. Maar elkaar aanvoelen doen ze nog moeiteloos. Als zijn vroegere baas een stapje naar links zet, doet hij automatisch hetzelfde. Wanneer Van Gaal tevreden de armen over elkaar slaat, pal voor het reclamebord van C.J. Langbroek Zeevisgroothandel, doet Jonker dit ook. En als de bondscoach middenvelder Yassine Zakir met een streng 'Yassieeeen!' tot de orde roept, fronst ook Jonker zijn wenkbrauwen. ,,Met elkaar samenwerken voelde vertrouwd, ja\", zegt de Telstar-trainer later. ,,Na één seconde hadden we die klik meteen weer.\"\n\nKwaliteiten\n\nOok Louis van Gaal zelf is deze dag onmiskenbaar gewoon Louis van Gaal. Het komt tot uiting wanneer tijdens de persconferentie gevraagd wordt naar zijn indrukken van de kwaliteiten van de nummer 18 uit de eerste divisie. ,,Ik had hier en daar nog wel wat op- en aanmerkingen. En dat heb ik de spelers ook gezegd.\" En als hij er door een journalist op wordt gewezen dat de naast hem zittende Jonker deze dag zijn 59ste verjaardag viert, wordt prompt een vrolijk Lang zal hij leven ingezet, hartstochtelijk gedirigeerd en meegezongen door de bondscoach.  \n  \nDe persconferentie loopt al op zijn eind als hij de vraag krijgt of morgen, in het duel met koploper Jong AZ, de hand van Van Gaal al zichtbaar zal zijn bij Telstar. ,,Hooguit een beetje\", klinkt het bescheiden. ,,Vooral de hand van Andries, verwacht ik. En misschien ook wel die van René.\"\n\nreportage","intensity":1,"negativity":1,"cluster_id":62,"similar_texts":"text556"},{"id":"8","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/i-care-a-lot-cynische-en-geestige-allegorie-op-amerikaanse-droom-a4059076#20210922-79818-208","title":"‘I Care a Lot’: cynische en geestige allegorie op Amerikaanse droom","text":"Komedie In ‘I Care a Lot’ ziet de meedogenloze curator Marla hulpbehoevende ouderen als melkkoe. Tot een van haar klanten de moeder van een Russische maffiabaas blijkt. ,Werken in de ouderenzorg wordt gezien als een nobel beroep. Je cijfert jezelf grotendeels weg en staat volledig ten dienste van anderen. Dat je de zorg voor ouderen ook kunt zien als verdienmodel, en dat het jezelf wegcijferen totaal niet nodig is, bewijst Marla Grayson (een heerlijk vileine Rosamund Pike).\n\nMarla is de hoofdpersoon van de inktzwarte komedie I Care a Lot. Zij ziet ouderen als melkkoe, als mensen die je een flinke poot kunt uitdraaien. Vriendelijk glimlachend werpt Marla zich op als wettelijke voogd van welvarende ouderen die zorg nodig hebben, waarna zij haar cliënten (‘cherries’) wegstopt in een tehuis – door regisseur J. Blakeson sterk verbeeld als kafkaëske nachtmerrie. Hun mobiele telefoon wordt afgenomen en ze zitten onder de medicijnen, zodat protesteren niet meer mogelijk is.\n\nHet spreekt voor zich dat Marla hiervoor een groot bedrag incasseert, dat zij ook nog eens aanvult door de huizen en inboedel van haar cliënten zonder pardon te verkopen. Zogenaamd om hun nieuwe huisvesting te betalen, maar het merendeel gaat naar de calculerende Marla en haar partner Fran. Scrupules heeft zij niet, in haar voice-over waarmee de film opent (en sluit) omschrijft Marla zichzelf als leeuwin en jager, om eraan toe te voegen dat in haar optiek goede mensen niet bestaan.\n\nLees ook een interview met regisseur J. Blakeson over ‘I Care a Lot’: ‘Onderschat de keiharde curator niet omdat die een vrouw is’\n\nWanneer de meedogenloze Marla zich ontfermt over zeventigplusser Jennifer Peterson, stuit zij op de Russische maffia. Jennifer blijkt de moeder van maffiabaas Roman Lunyov (Peter Dinklage) en hij wil haar koste wat kost uit het tehuis te krijgen. Er volgt een keiharde onderlinge strijd die meer en meer uit de hand loopt.\n\nMarla en Roman zijn twee kanten van dezelfde materialistische medaille, zij de ogenschijnlijk mooie kant van het kapitalisme, hij de lelijke, misvormde kant. Gewetenloos doen beiden er alles aan om zo rijk mogelijk te worden en te blijven. Waarbij de boze Roman zich verstopt en onzichtbaar wil zijn en de vriendelijke Marla in de openheid opereert. Zij maskeert haar ijzige karakter en haar blinde hebzucht onder een blinkend oppervlak: zij is onberispelijk gekleed en gekapt, ze gebruikt haar brede glimlach als smeermiddel. De scène waarin zij bij een auto-ongeluk met veel moeite een van haar tanden redt is tekenend. Zonder die tand is haar glimlach immers niet meer perfect en loopt haar oplichterspraktijk gevaar.\n\nI Care a Lot is een door en door cynische, bij vlagen zeer geestige film die vooral dient als allegorie op de Amerikaanse droom. Een corrupte droom die uiteindelijk ten koste gaat van alle moraal en medemenselijkheid.\n\nKomedie\n\nI Care a Lot Regie: J. Blakeson. Met: Rosamund Pike, Peter Dinklage, Eiza Gonzalez en Dianne Wiest. In: 32 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":24,"similar_texts":"text377"},{"id":"9","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=429dab3b22a7072c5292#/pages/24-25","title":"’AH slaat slag met aankoop deen-supermarkten’","text":"’AH slaat slag met aankoop deen-supermarkten’\n\nDe eerste klanten betreden de Albert Heijn in Avenhorn. \n\nFOTO \n\nAH\n\ndoor Ertan Basekin\n\nAVENHORNAlbert Heijn heeft met de overname van 38 winkels van supermarktketen Deen goede zaken gedaan, zeggen deskundigen. De grootgrutter vergroot daarmee zijn aanwezigheid in delen van Noord-Holland.\n\n„Dit is een enorme slag in de concurrentiestrijd met Jumbo”, zegt Dirk Mulder, sectorbankier handel en retail bij ING. \n\nVolgens Laurens Sloot, hoogleraar retailmarketing aan de Rijksuniversiteit Groningen, is Albert Heijn altijd al sterk aanwezig geweest in Noord-Holland. „Maar met deze overname kan de supermarktketen filialen openen in dorpen, steden en wijken waar ze nog niet aanwezig zijn. En daarmee slaan ze hun slag in de strijd met Jumbo.”\n\nDe overname van de Deen-supermarkten werd vorige week afgerond. Van de 80 Deen-winkels gaan 38 filialen naar Albert Heijn, 23 naar Vomar Voordeelmarkt en 19 naar DekaMarkt. Albert Heijn neemt ook het distributiecentrum in Hoorn en de bloemencentrale over. De grootgrutter uit Zaandam krijgt er in één klap 4700 werknemers bij.\n\nOmgebouwd\n\nHet is de bedoeling dat de 38 winkels zo snel mogelijk worden omgebouwd. „We gaan ervan uit dat de winkels binnen een aantal weken zijn verbouwd”, zei ceo Marit van Egmond tijdens de opening van de eerste omgebouwde Deen-winkel in Avenhorn.\n\nVan Egmond: „Door deze overname kunnen we verder groeien, vooral in West-Friesland. We openen nieuwe winkels in Hoorn, Medemblik, Zwaag en Volendam, maar ook bijvoorbeeld in Lelystad.”\n\nVan de Deen-winkels is na de verbouwing nauwelijks iets terug te zien, behalve de bloemenafdeling, enkele lokale verse producten en de knoflooksaus.\n\nHoogleraar Sloot noemt het logisch dat Albert Heijn samen met Vomar en DekaMarkt de Deen-winkels overneemt. „Op die manier kunnen de partijen kijken in welke gebieden of steden ze nog niet aanwezig zijn. Albert Heijn gaat niet nog een winkel bouwen in dezelfde buurt.”\n\nSectorbankier Mulder verwacht de komende jaren meer overnames in de supermarktbranche. „We hebben onlangs ook al de fusie tussen Coop en Plus gehad en nu de overname van Deen. Supermarkten zullen de komende jaren veel meer investeringen moeten doen als het gaat om automatisering en duurzaamheid. Dat wordt voor kleinere partijen steeds lastiger om alleen te doen.”\n\nSalaris\n\nDe voormalige werknemers van Deen blijven voor het overgrote deel in dienst van Albert Heijn. Van Egmond benadrukt dat de medewerkers hetzelfde salaris behouden. „De berichten dat zij minder loon krijgen, zijn pertinent onjuist.”","intensity":0,"negativity":1,"cluster_id":30,"similar_texts":"text514"},{"id":"10","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=796099b149e3ec7fa974#/pages/30-31","title":"’Bergkampiaans’ hoogtepunt in Kuip","text":"’Bergkampiaans’ hoogtepunt in Kuip\n\nBryan Linssen maakt op fenomenale wijze de 2-0 voor Feyenoord tegen SC Heerenveen. Zijn hakbal treft doel. \n\nFOTO ANP/HH\n\n❮❯\n\nLinssen laat Legioen Feyenoord genieten van jubileumtreffer\n\nROTTERDAM Omdat hij geen Dennis Bergkamp heet, gaat het honderdste Eredivisie-doelpunt van Bryan Linssen niet de wereld over. Maar zijn jubileumtreffer namens Feyenoord tegen SC Heerenveen (3-1) was werkelijk van Bergkampiaanse schoonheid. \n\nIn de 58e minuut bij een 1-0 voorsprong (Guus Til) tegen Heerenveen hakte de spits van Feyenoord de harde voorzet van Alireza Jahanbakhsh bewust achter zijn standbeen. Toen Linssen omkeek, zag hij zijn ’kunststoot’ zo via de paal in de verre hoek van het doel verdwijnen. „Een doelpunt in stijl en een belangrijke”, reageerde Linssen na afloop van buiten koeltjes, maar van binnen jubelend. „Zoiets gebeurt gewoon, maar het blijft een heel mooi doelpunt en een mooie mijlpaal.”\n\nLinssens treffer leek de Friezen op de knieën te brengen, maar een fraaie tegentreffer van Joey Veerman - een krul in de kruising na een kapbeweging - gaf Heerenveen energie om voor de gelijkmaker te gaan. Til zorgde met zijn tweede doelpunt vlak voor tijd voor opluchting aan Rotterdamse zijde. De zondagse zege op PSV bleek niet voor niets en met een wedstrijd minder gespeeld blijft Feyenoord op plaats vier in het spoor van Ajax en PSV. \n\nTien jaar deed Limburger Linssen erover om de magische grens van 100 te halen. Het begon ooit voor VVV-Venlo tegen RKC. Via Heracles Almelo, FC Groningen en Vitesse kwam bij Feyenoord de mijlpaal langzaam in zicht. Vorig seizoen kende de 30-jarige aanvaller een moeizame start in De Kuip. Eind december 2020 ging hij voor het eerst los tegen uitgerekend Heerenveen. Hij tekende toen voor een glaszuivere hattrick.\n\nUiteindelijk maakte Dick Advocaat een spits van Linssen en zag hij hem achtmaal scoren. Ook onder Slot is het werkpaard eerste keus voor de spitspositie, hoewel Feyenoord op de valreep Cyriel Dessers naar De Kuip lokte als beoogde puntspeler. Vooralsnog houdt Linssen de Belg uit de basis. Alhoewel de Limburger niet helemaal onomstreden is. Uit tactische overwegingen hield Advocaats opvolger Slot hem buiten de basis tegen PSV. Maar eenmaal ingevallen, scoorde Linssen in Eindhoven zijn 99e. Dat was al een hele fraaie, maar aan de 100e kon die niet tippen. \n\nHet lukte Heerenveen dus opnieuw niet om punten uit Rotterdam te kapen. Terwijl trainer Johnny Jansen wel een kant-en-klaar-plan had om te stunten. Het eerste kwartier overleven en dan Feyenoord verrassen door brutaal de aanval te kiezen. Na de stunt tegen PSV drie dagen eerder kozen de Rotterdammers inderdaad voor een stormachtig begin. Daarom was het voor Heerenveen frustrerend dat de ploeg al in de twaalfde minuut op achterstand kwam. Omdat twee levensgrote kansen niet besteed waren aan Siem de Jong bleef het tot de rust 1-0. \n\nDat doelpunt van Til kwam voort uit een schitterende aanval, die met een machtige run werd opgezet door de Noorse rechtsachter Marcus Pedersen. Jahanbakhsh was het tussenstation, alvorens Pedersen de bal vanaf de achterlijn terugtrok op Til, die simpel raak schoot. Tegen PSV voerde hij trekkend en sleurend in de spitspositie een verloren strijd tegen het duo Ramalho-Obispo en maakte na 69 minuten leeggestreden plaats voor Linssen. Tegen Heerenveen-thuis startte de kleine spits weer in de basis met Til achter hem. \n\nDe omzetting van trainer Arne Slot betaalde zich maximaal uit. De dubbelslag van Til en de honderdste van Linssen resulteerden in een terechte 3-1 overwinning. Zo was de zege op PSV niet voor niets geweest en komt zaterdag NEC langs in De Kuip. Opnieuw zullen de Feyenoorders dan veel energie moeten leveren voor de winst. „Het is zwaar, maar winnen maakt het makkelijker”, aldus captain Jens Toornstra.\n\nFeyenoord-SC Heerenveen 3-1 (0-1). 12. Til 1-0, 60. Linssen, 2-0, 82. J. Veerman 2-1, 88. Til 3-1. Scheidsrechter Van den Kerkhof. Gele kaarten: Malacia (Feyenoord), Musaba, van Ewijk (SC Heerenveen).\n\nHeerenveen slaagt er weer niet in om punten te kapen uit Rotterdam","intensity":0,"negativity":0,"cluster_id":64,"similar_texts":"text820"},{"id":"11","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=37994f5ef465117adc51#/pages/8-9","title":"’Kunstdief Henk B. naar politie’","text":"’Kunstdief Henk B. naar politie’\n\nOp 15 augustus renden twee mannen met het schilderij De Voorzaan en de Westerhem van Monet (inzet) naar buiten. Omstanders wisten de roof te verhinderen. \n\nFoto ANP/HH\n\n❮❯\n\nMan ontvreemdde in 2002 twee Van Goghs uit het museum in Amsterdam\n\ndoor John van den Heuvel en  Mick van Wely\n\nZAANDAM Een spectaculaire ontwikkeling in de zaak rond de mislukte roof van een schilderij van Monet uit het Zaans Museum op 15 augustus. Een van de voortvluchtige verdachten heeft zich dinsdagavond gemeld bij de politie. Het is de man die in 2002 twee Van Goghs roofde in Amsterdam.\n\nDat melden verschillende bronnen uit het criminele circuit aan De Telegraaf. De politie Noord-Holland bevestigt dat een 49-jarige Amsterdammer zich heeft gemeld voor de roof en dat hij is aangehouden. Of het Henk B. is wil de politie om privacyredenen niet zeggen. Kunstdetective Arthur Brand daarentegen bevestigt wel dat het om Henk B. gaat.\n\nOp 15 augustus renden twee mannen met het schilderij De Voorzaan en de Westerhem van de Franse kunstschilder Claude Monet uit het Zaans Museum naar buiten. Een van de twee loste schoten met een vuurwapen. Omstanders wisten de roof te verhinderen. Het schilderij bleef achter, maar de rovers ontkwamen.\n\nDinsdagavond gaf Henk B. zich aan bij de politie Noord-Holland. Een uitermate brisante ontwikkeling in een even bijzondere zaak. Henk B. was een van de twee mannen die verantwoordelijk waren voor misschien wel de meest bekende kunstroof in Nederland. \n\nVan Gogh \n\nIn 2002 stalen B. en Okkie Durham twee werken van Van Gogh uit het Van Gogh museum in Amsterdam. Met een grote moker sloegen ze een ruit in op de eerste verdieping, waarna ze de twee schilderijen van de muur trokken. De rovers lieten zich aan een touw via een vlaggenmast van het dak zakken en gingen er vandoor. Ze werden gepakt door onder meer een achtergelaten petje waarop dna van Durham zat.\n\nDe schilderijen werden later bij de onlangs in Dubai opgepakte Italiaanse maffiabaas Raffaele Imperiale aangetroffen en teruggebracht naar Amsterdam. Henk B. werd in 2004 veroordeeld tot 3,5 jaar celstraf en het betalen van een schadevergoeding van 350.000 euro. Octave ’Okkie’ Durham werd een jaar eerder eveneens tot 3,5 jaar cel veroordeeld en moest hetzelfde bedrag betalen.\n\n„Het gerucht ging al langer dat het Henk B. was. Er waren twee Van Gogh-rovers. Een ervan belandde op het juiste pad, dat was Okkie. Met de ander liep het slechter af”, zegt kunstdetective Brand. \n\nWat zou Henk B. ertoe hebben bewogen om opnieuw een roof te plegen? Brand: „Er is recent weer vanuit de zware georganiseerde misdaad het verzoek gedaan om kunst te stelen, zodat die kan worden ingezet als ruilmiddel voor strafkorting. Ik vermoed dat Henk B. hierom het werk probeerde te roven. Het verzoek in de onderwereld zou gedaan zijn door een zeer bekende, internationaal opererende crimineel.”\n\nKunstwerken zijn geliefd bij criminelen. Ze worden gebruikt om te onderhandelen over strafkorting of gebruikt als onderpand bij drugsdeals. In 2020 werden twee schilderijen van Van Gogh en Frans Hals geroofd uit musea. \n\nDe werken zijn nog steeds niet teruggevonden. Tegen een opgepakte verdachte, Nils M., eiste justitie twee weken geleden twaalf jaar celstraf.\n\nDe politie Noord-Holland doet nog onderzoek naar de tweede, voortvluchtige rover. Iwan Appel, de advocaat van B., heeft woensdagmiddag bevestigd dat zijn cliënt vastzit, maar wil er verder niets over zeggen.\n\nMeest bekende kunstroof in Nederland","intensity":0,"negativity":2,"cluster_id":28,"similar_texts":"text724"},{"id":"12","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=9ea126df70bf2ada2a0e#/pages/46","title":"’Legende uit verleden tegen koning van nu’","text":"’Legende uit verleden tegen koning van nu’\n\nRico Verhoeven (l.) en Alistair Overeem staan op 23 oktober tegenover elkaar in de kickboksring.\n\nFoto ANP  \n\n\nRico Verhoeven kijkt uit naar partij tegen Alistair Overeem\n\nAMSTERDAM „Een legende uit het verleden tegen de koning van nu.” Dat zei Rico Verhoeven dinsdagavond tijdens het persevent in aanloop naar Glory: Collision 3 in de Gelredome. Op 23 oktober neemt de kickbokskampioen het daarin op tegen Alistair Overeem (41).\n\n„Ik kijk heel erg uit naar ons duel”, vertelde Verhoeven (32), die voor de tiende keer zijn Glory-wereldtitel in het zwaargewicht verdedigt. „We hebben nog niet eerder tegen elkaar gevochten, dus ik kan nog niet inschatten hoe hij zich verhoudt tot de rest. Maar ik geniet sowieso van dit soort wedstrijden. Dat er altijd een tegenstander is die probeert af te pakken wat ik in mijn carrière heb veroverd... Ik word graag uitgedaagd, zodat ik het uiterste van mezelf moet vragen.” \n\nZijn tegenstander Overeem verliet de UFC om het in het kickboksen op te kunnen nemen tegen zijn landgenoot. „Ik had niet verwacht terug te keren in het kickboksen, maar het leven zit vol verrassingen. Over een paar weken zal ik er meer dan klaar voor zijn om een geweldig gevecht aan de man te brengen.”\n\n„Het wordt sowieso een topgevecht”, meende Verhoeven. „Alistair heeft een paar jaar terug (in 2010, red.) nog de K-1 gewonnen. Daarna hoorde je wel al mensen fluisteren: ’Wat als hij terugkomt in het kickboksen?’ Dat gaan we nu zien. Het is mooi dat hij terugkeert om hier zijn loopbaan af te sluiten.” \n\nVerhoeven liet onlangs weten dat het einde van zijn eigen loopbaan ook een keer nadert. „Wat ik doe om al die tijd gemotiveerd te blijven? Dat is discipline. Als je discipline goed is, dan heb je amper nog motivatie nodig”, aldus The King of Kickboxing.\n\nOvereem stelde dat hij ’op straat’ altijd zou winnen van Verhoeven. „Ik wil niet arrogant zijn. Hij is een geweldige atleet en vechter, maar ik denk dat ik in een vrij gevecht altijd zou winnen. Maar we doen geen MMA. We gaan kickboksen met een bepaalde set regels, ’zijn’ regels. Onder mijn MMA-regels zou het minder spannend zijn.”\n\nIs het logisch dat Overeem direct een titelgevecht aangaat? „Dat vind ik wel”, zei Verhoeven. „Ook gelijk met de juiste tegenstander. Iedereen wachtte op een nieuwe uitdaging. Nou, dat is gelukt.”\n\nEn gaat Verhoeven ooit nog vechten tegen Badr Hari? De wereldkampioen wil even iets verduidelijken. „Ik ben continu aan het winnen en hij is alleen maar aan het verliezen... Het gaat ook om de periode waarin je zit. Ik ben niet bezig met het niet respecteren van Badr. Integendeel, ik heb veel respect voor hem. Maar deze partij is voor nu niet logisch.”\n\n’Als je discipline goed is, dan heb je amper motivatie nodig’","intensity":0,"negativity":0,"cluster_id":11,"similar_texts":"text304"},{"id":"13","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=208cef404e6350e03c42#/pages/32","title":"’Rood’ FC Groningen verliest het hoofd","text":"’Rood’ FC Groningen verliest het hoofd\n\nFC Groningen-speler Mike te Wierik krijgt van scheidsrechter Allard Lindhout in de 36e minuut de rode kaart voorgeschoteld.\n\nFOTO Orange Pictures  \n\n\n❮❯\n\nVoor tweede keer in vier dagen Eredivisie-duel gestaakt\n\ndoor Jeroen Kapteijns\n\nGRONINGEN FC Groningen had het betere van het spel in de thuiswedstrijd tegen Vitesse, toen het vlak voor rust in een tijdsbestek van tien minuten helemaal misging voor de ploeg van trainer Danny Buijs. De thuisploeg incasseerde achter elkaar twee rode kaarten en een tegengoal. De frustraties liepen zo hoog op, dat voor de start van de tweede helft Vitesse-doelman Markus Schubert op zijn hoofd geraakt werd door een volle beker bier. Daarop besloot scheidsrechter Allard Lindhout de wedstrijd te staken voor een afkoelingsperiode. FC Groningen kwam de tumultueuze fase in het duel niet meer te boven (0-1).\n\nEn zo werd voor de tweede keer in vier dagen tijd een Eredivisie-wedstrijd gestaakt vanwege het gooien van voorwerpen uit het publiek. Afgelopen zaterdag gebeurde dat al bij FC Utrecht-RKC Waalwijk.\n\nEr leek aanvankelijk geen vuiltje aan de lucht voor FC Groningen. De thuisploeg had het betere van het spel en kreeg via Cyril Ngonge en Jørgen Strand Larsen prima kansen, waar Vitesse aanvallend machteloos was. Vitesse-trainer Thomas Letsch had Oussama Tannane nog maar eens gepasseerd, maar zonder de creatieve middenvelder waren de Arnhemmers weer een tandeloze tijger. \n\nVitesse kreeg bijval vanuit onverwachte hoek. In de 36e minuut werd scheidsrechter Allard Lindhout door VAR Pol van Boekel geattendeerd op een overtreding van Mike te Wierik op Vitesse-speler Loïs Openda. Na het zien van de beelden besloot Lindhout rood te trekken. Al de tweede rode kaart van Te Wierik in dit prille seizoen, want tegen SC Heerenveen kreeg hij twee gele kaarten en dus rood.\n\nHet zou nog erger worden voor FC Groningen, want nadat Yann Gboho met zijn tweede seizoensgoal de score had geopend voor Vitesse, verloor Daniël van Kaam zijn hoofd. Om Vitesse-spits Nikolai Frederiksen een vrije doortocht richting de 0-2 te beletten dook de FC Groningen-speler naar de bal en smashte die weg. Lindhout kon niks anders doen dan een tweede rode kaart trekken. \n\nOp dat moment zeilden er al vele plastic bekers van de tribune naar beneden, maar Lindhout zag nog geen aanleiding om in te grijpen. Dat veranderde toen Schubert aan het begin van de tweede helft naar de grond ging na geraakt te zijn door een volle beker bier. Zijn ploeggenoten stormden massaal richting het vak, waardoor een onrustige situatie ontstond. Lindhout besloot prompt de wedstrijd te staken. ,,Ik liep naar de ballenjongen om de bal te vragen en toen kreeg ik ineens iets hard op mijn hoofd gegooid. Het deed ontzettend pijn”, aldus Schubert, die na behandeling groen licht kreeg van de arts om de wedstrijd te vervolgen. \n\nBijzonder genoeg had Vitesse het na de hervatting meer dan lastig met het Groningse negental. De bevrijdende tweede goal bleef uit, maar met de nodige moeite bracht Vitesse toch de zege over de meet, waardoor de Arnhemmers zich weer in het linkerrijtje hebben gemeld. FC Groningen blijft in de onderste regionen met slechts één zege uit de eerste zes speelronden.\n\nFC Groningen-Vitesse 0-1 (0-1). 45+3. Gboho 0-1. Scheidsrechter Lindhout. Gele kaarten: Bero, Tannane. Rode kaarten: Te Wierik, Van Kaam (FC Groningen).\n\nSupporters misdragen zich, \n\nTe Wierik weer uitgesloten","intensity":0,"negativity":0,"cluster_id":61,"similar_texts":"text521"},{"id":"14","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=d4ee90e3ddd61d576fe3#/pages/32","title":"’Show’ Brunswijk (60) krijgt staartje","text":"’Show’ Brunswijk (60) krijgt staartje\n\nDe Zuid-Amerikaanse voetbalbond Concacaf stelt een onderzoek in naar een bizar optreden van de Surinaamse politicus Ronnie Brunswijk, die dinsdag op 60-jarige ineens opdook in de opstelling van Inter Moengotapoe. Brunswijk, tevens eigenaar van de club, deed mee in de internationale wedstrijd tegen CD Olimpia uit Honduras. Hij zou bovendien geld hebben uitgedeeld in de kleedkamer van de tegenstander.\n\nConcacaf zegt extreem bezorgd te zijn over het opduiken van beelden op sociale media, waar ’zaken te zien zijn die de integriteit van de sport aantasten’. Brunswijk kon een nederlaag (0-6) niet voorkomen. Hij stond samen met zijn zoon Damian in de aanval.","intensity":0,"negativity":0,"cluster_id":15,"similar_texts":"text371"},{"id":"15","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=279ee461e69e78d9245d#/pages/14-15","title":"’Terechte zorgen, maar het blijft goed hier te leven’","text":"’Terechte zorgen, maar het blijft goed hier te leven’\n\nfoto ANP/hh \n\nTroonrede\n\n’Fouten bij toeslagenaffaire en gasboringen moeten hersteld’\n\nKoning Willem-Alexander blikt in de troonrede terug op zaken die ons hebben geraakt zoals de overstromingen in Limburg, Afghanistan en de moord op Peter R. de Vries, maar beklemtoont ook dat het leven hier goed is. Hieronder een verkorte versie. De integrale tekst staat op www.telegraaf.nl\n\nLeden van de Staten-Generaal,\n\n’Elke tijd is overgangstijd’, schreef de historicus H.W. von der Dunk. Daarmee gaf hij uitdrukking aan de gedachte dat er terugkijkend in de geschiedenis vaak sprake is van continuïteit en doorlopende lijnen. Toch is het heel verklaarbaar dat velen onze eigen tijd ervaren als een periode van grote en onvermijdelijke veranderingen. Natuurlijk vanwege de coronacrisis, die ons leven nog altijd sterk beheerst. Vanwege grote binnenlandse thema’s, zoals de toegankelijkheid van de woningmarkt, vermindering van de stikstofuitstoot, kansengelijkheid in het onderwijs en op de arbeidsmarkt, en de bescherming en versterking van de rechtsstaat. En vooral ook vanwege alomvattende problemen als klimaatverandering en schuivende machtsverhoudingen op het wereldtoneel.\n\nDeze grote internationale ontwikkelingen voelen misschien abstract en ver weg, maar zijn dat niet. Klimaatverandering kwam deze zomer dichtbij toen inwoners van Limburg in een paar dramatische dagen hun huizen en bedrijven na extreme regenval onder water zagen lopen. Geopolitieke ontwikkelingen kwamen dichtbij met de hartverscheurende beelden en verhalen uit Afghanistan. Twintig jaar lang heeft de internationale gemeenschap zich daar ingezet voor internationale stabiliteit en veiligheid, democratie en mensenrechten, en kansen voor meisjes en vrouwen. Nu wacht het Afghaanse volk opnieuw een ongewisse toekomst. Voor veel Nederlandse Afghanistanveteranen is deze afloop na jaren militaire aanwezigheid en vele offers een hard gelag. \n\nHet is logisch dat mensen zich afvragen: wat betekenen al deze ontwikkelingen voor mijn toekomst en die van mijn kinderen? Onderzoek laat al jaren zien dat Nederlanders hun eigen leven een hoog cijfer geven, maar dat zij zich grote zorgen maken over het land en de wereld om hen heen. Deze onrust en onzekerheid worden nog gevoed doordat het maatschappelijk debat nationaal en internationaal steeds vaker op polariserende toon wordt gevoerd.\n\nBij al deze terechte zorgen past tegelijkertijd de nuchtere vaststelling dat Nederland een goed land is en blijft om in te leven. Een land dat zich macro-economisch met de beste kan meten. Als we de toekomst gezamenlijk tegemoet blijven treden, kunnen we veel aan.\n\nDe begroting die de regering vandaag aan u voorlegt, staat in het teken van uitvoering van lopend beleid. Dat past bij de demissionaire status van een kabinet dat in januari van dit jaar zijn ontslag aanbood en daarmee verantwoordelijkheid nam voor de toeslagenaffaire. Grote nieuwe keuzes voor de langere termijn zijn aan een volgend kabinet. Tegelijkertijd ontslaat dat de zittende regering niet van de plicht te doen wat nodig is. \n\nVoorop staat dat wij Nederlanders in coronatijd opnieuw hebben laten zien er als familie, vrienden, collega’s en buren voor elkaar te willen zijn. Velen rouwen na deze periode om het verlies van een geliefde. Anderen worstelen met de lichamelijke en geestelijke gevolgen van corona. En weer anderen, oud én jong, kregen te maken met eenzaamheid en depressie. Gelukkig konden en kunnen velen met hun zorgen en verdriet terecht bij mensen in hun omgeving. Aanvullend zijn er overal in het land initiatieven ontstaan om mensen te helpen en uit hun isolement te halen. Het is belangrijk dat die aandacht voor de gevolgen van corona blijft bestaan, ook in een volgende fase.\n\nDe Nederlandse economie staat er gelukkig goed voor, zeker in vergelijking met andere landen. Dat is een compliment aan het innovatieve Nederlandse bedrijfsleven en het geeft perspectief aan mensen die nu aan de kant staan. De doorgevoerde steunmaatregelen voor bedrijven waren ongekend in financiële omvang en reikwijdte, maar hebben wel het beoogde effect gehad. Dit jaar en volgend jaar veert de Nederlandse economie naar verwachting op en de werkloosheid blijft historisch laag, terwijl de staatsschuld door de steunmaatregelen niet uit het lood is geslagen en de koopkracht gemiddeld op peil blijft.\n\nDe rechtsstaat is het fundament onder de vrije en democratische samenleving, die al zo lang kenmerkend is voor ons land. Maar die Nederlandse rechtsstaat staat onder druk. De georganiseerde misdaad wordt steeds meedogenlozer en gewelddadiger. De schokkende moord op Peter R. de Vries is in deze ontwikkeling een nieuw dieptepunt. Het kabinet werkt al langer aan een stevige en meerjarige aanpak die verschillende sporen kent en stelt daarvoor opnieuw extra geld beschikbaar. \n\nTot slot moet de regering bij dat gesprek over de rechtsstaat en rechtszekerheid de hand in eigen boezem steken. De afhandeling van de aardbevingsschade in Groningen is te lang te stroperig geweest. In de toeslagenaffaire heeft de overheid mensen letterlijk en figuurlijk onrecht gedaan. In beide gevallen geldt: fouten moeten worden hersteld en wie recht heeft op compensatie moet die zo snel mogelijk krijgen. Dat blijft voor de regering absolute prioriteit. \n\nLeden van de Staten-Generaal,\n\nAls elke tijd overgangstijd is, is maatschappelijke verandering een constante. Onze geschiedenis laat dat ook zien. Het komt er steeds op aan, ook in het hier en nu, elke verandering die zich aandient met open vizier tegemoet te treden. Zo bouwen we samen aan een beter land voor volgende generaties. In dat streven zal de regering de samenwerking blijven zoeken met u, leden van de Staten-Generaal. U mag zich in uw belangrijke werk gesteund weten door het besef dat velen u wijsheid toewensen en met mij om kracht en Gods zegen voor u bidden.\n\n’Moord op Peter R. de Vries nieuw dieptepunt’","intensity":1,"negativity":1,"cluster_id":38,"similar_texts":"text295"},{"id":"16","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=ac419664922b8933c884#/pages/46-47","title":"’Wil weten wat met dochter is gebeurd’","text":"’Wil weten wat met dochter is gebeurd’\n\nMarion van Hal houdt het gruwelijke vermoeden dat haar dochter Sabrina Oosterbeek uiteindelijk terecht is gekomen op de vuilstort in Zuidoost. \n\nFOTO MARCEL ANTONISSE\n\nAdvocaat Sébas Diekstra staat sinds het hoger beroep de zus van Sabrina Oosterbeek bij. \n\nFOTO ANP/HH \n\nHet terrein waar de Signi-hond aansloeg bij een vuilniscontainer.\n\nFOTO \n\nFAMILIE OOSTERBEEK \n\nDe Signi Zoekhonden vonden de afgelopen zestien jaar zowel nationaal als internationaal 423 personen, al dan niet levend.\n\nFOTO SIGNI ZOEKHONDEN \n\nAdvocaat Wendy van Egmond staat de familie Oosterbeek al sinds de vermissing van Sabrina bij. \n\nFOTO ANP/HH\n\n❮❯\n\nFamilie Oosterbeek hoopt dat hof spoor Signi-honden wil opnemen in dossier\n\nDe familie van Sabrina Oosterbeek kijkt met grote bezorgdheid naar het hoger beroep tegen Sjonny W. dat vrijdag start. Het Openbaar Ministerie zal voorhouden dat ieder spoor ontbreekt van de Amsterdamse, die sinds 8 maart 2017 vermist wordt. Signi Zoekhonden, die zowel levende als dode mensen opsporen, sloegen echter in de zomer van dat jaar al aan bij de stort in Zuidoost. De familie doet nu een laatste oproep om dat spoor te onderzoeken. Moeder Marion: „Ik wil weten wat er met mijn dochter is gebeurd.” \n\nMascha de Jong\n\nSjonny W. is in 2019 veroordeeld tot 14 jaar en tbs met dwangverpleging voor het doden van de Roemeense straatprostituee Mirela Mos in 2004. Zij werd in november van dat jaar in stukken gesneden in vuilniszakken gevonden. Het dna van Sjonny W. werd aangetroffen op de knoop van een van de vuilniszakken.\n\nUitspraak dubbel\n\nMaar de rechtszaak twee jaar geleden ging over het lot van nog twee jonge vrouwen. Monique Roossien en Sabrina Oosterbeek, die ook aan de zelfkant van de maatschappij leefden, zouden op vergelijkbare wijze door Sjonny W. zijn omgebracht. Roossien in 2003 en Oosterbeek in 2017. In deze zaken sprak de rechtbank de nu 48-jarige klusjesman vrij. \n\nVoor de nabestaanden van Roossien en Oosterbeek was de uitspraak dubbel. Sjonny W. werd in hun geval niet gezien als moordenaar, maar hij kreeg wel een zware straf opgelegd. Nu twee jaar later het hoger beroep dient, heerst de angst dat er nooit duidelijkheid zal komen over het lot van deze vrouwen. Moeder Marion van Hal van Sabrina Oosterbeek: „Ik snap niet waarom er door de politie niet is gekeken naar wat de Signi-honden vonden aan sporen. Wij blijven nu altijd het idee houden dat Sabrina naar de vuilstort in Zuidoost werd gebracht. Dat is vlakbij waar Sjonny woonde.” \n\nHet achterblijven met vragen is slopend voor de familie. Marion van Hal: „Ik word gek van al die gedachten. Het spookt de hele tijd in mijn hoofd. Is zij daarnaartoe gebracht? Ik hoop dat het onderzoek met de Signi-honden in het hoger beroep serieus wordt meegewogen. En dat de vraag aan Sjonny W. wordt gesteld of hij mee wil werken aan dat onderzoek. Als hij niks te verbergen heeft, moet dat toch geen moeite zijn?”\n\nDe familie benaderde de non-profitorganisatie met speurhonden al vrij snel na de verdwijning van Sabrina Oosterbeek. De laatste keer dat zij levend werd gezien, was in de lift in haar flat Geldershoofd in Zuidoost. Daar stond ze met haar fiets. Deze werd de volgende dag voor het huis van Sjonny W. aangetroffen. Op camerabeelden is vastgelegd dat hij haar fiets met fietssleutels erin een paar honderd meter verplaatste.\n\nDe honden gingen in april aan de slag. In eerste instantie leek de focus op de Gaasperplas te liggen, maar op 2 juli 2017 – bij gunstige weersomstandigheden en warmere temperaturen – maakte een hond de afslag naar het afvalpunt op de Meerkerkdreef. Hij wilde het terrein op, maar dat bleek gesloten. Over het toegangshek bleek het gemakkelijk klimmen.\n\nGrofvuilcontainer\n\nDe begeleider van de hond wachtte echter netjes op toestemming van de beheerder. De volgende dag liep de hond vanuit de eerdergenoemde poort richting een verrijdbare trap. Daarna volgde de hond het spoor naar een grofvuilcontainer en sloeg aan. Twee lijkenhonden deden niet veel later, onafhankelijk van elkaar, precies hetzelfde. Moeder Marion van Hal: „Dat schreeuwt toch om antwoorden?”\n\nSigni Zoekhonden werkt met allerlei professionals. In een opgemaakt rapport komt naar voren, dat het spoor naar de grofvuilcontainer een mogelijke aanwijzing is naar het wegmaken van het lichaam van Sabrina. Lijksporen kunnen goed gevonden worden onder een container, zo staat er beschreven, omdat containers vaak poreus zijn aan de onderkant.\n\nAlle bevindingen van Signi werden vier jaar geleden overgedragen aan rechercheurs van de politie. Terwijl de politie met man en macht zocht naar Sabrina Oosterbeek rond en in de Gaasperplas, werd het speurwerk van de honden echter opzij gelegd.\n\nUit het rapport van de onderzoekers van de Signi-zoekhonden blijkt: „De recherche is wel geweest naar de stortplek van de gemeente, maar de mening leefde dat het afnemen van vingerafdrukken of dna niet meer tot de mogelijkheden behoorde. Er zou te veel tijd zitten tussen de vermissing van Sabrina en de aanwijzingen van de honden.”\n\nEsther van Neerbos van Signi Zoekhonden had het graag anders gezien. „De hond was nooit eerder tijdens andere zoekacties of trainingen bij het afvaldepot uitgekomen. Dit was dus een compleet nieuwe situatie voor hond en begeleiders, wat de keuze van de hond extra onderstreept.”\n\nMoeizame relatie\n\nDe relatie tussen politie en Signi Zoekhonden blijkt al langer een moeizame. Een woordvoerder vanuit het Openbaar Ministerie legt uit: „Vanuit de politie wordt anders gekeken naar de bruikbaarheid van de resultaten van het onderzoek door Signi.” De politie verkiest andere methoden. „De politie was er toen en is er nu nog steeds op gebrand om Sabrina te vinden”, wil de woordvoerder benadrukken dat de zoektocht al die tijd uitermate serieus is genomen. \n\nVan Neerbos vertelt dat de Signi-honden de afgelopen twee weken ook weer drie mensen opspoorden. „Een Nederlandse vrouw in Hongarije, een man in de buurt van Enschede en een in Deventer.” Zij wijst erop dat in de afgelopen zestien jaar 423 personen, al dan niet levend, werden teruggevonden, zowel nationaal als internationaal.\n\nDe andere kant is dat er ook zoektochten zijn die niets opleveren. Zo is er bijvoorbeeld zonder resultaat gespeurd naar de sinds 2018 vermiste Sumanta Bansi. De Signi-honden sloegen aan in het recreatiegebied De Hulk bij Scharwoude, maar de politie vond daar vooralsnog niks.\n\nEen uitspraak van het gerechtshof Arnhem-Leeuwarden uit 2017 toont echter aan dat de rechterlijke macht op z’n tijd wel degelijk waarde hecht aan de bevindingen met Signi-honden. Moeder Marion van Hal van Sabrina Oosterbeek: „De politie in Amsterdam zou moeten aanvoelen dat dit voor ons een hele belangrijke aanwijzing is. En dat wij dit graag onderzocht hadden willen hebben.”\n\n’Onverteerbaar’\n\nDe advocaten van de familie Oosterbeek, Wendy van Egmond en Sébas Diekstra, hebben zich tot het hof gewend. Het OM heeft in twee instanties geweigerd het rapport toe te voegen aan het dossier. Hopelijk denkt het hof daar alsnog anders over. Van Egmond en Diekstra betogen: „Het is onverteerbaar voor de familie dat de verdachte is vrijgesproken voor onder meer de zaak van Sabrina. Feit is dat er vanaf de vroege ochtend van 8 maart 2017 taal noch teken van Sabrina Oosterbeek is vernomen. De constatering dat Sabrina levenloos op de vuilstortplaats terecht is gekomen, via het hek aan de zijkant en met een mobiele trap, kan nadere invulling geven aan de tijdlijn en in ieder geval vergroting van de aannemelijkheid dat zij door een misdrijf om het leven gekomen moet zijn.”\n\nHet is in een laat stadium. De eerste getuigenverhoren in het hoger beroep vonden afgelopen vrijdag reeds plaats. Drie betrokkenen moesten diep in hun geheugen graven, namelijk rond de tijd dat Mirela Mos vermist raakte in 2004: de deurwaarder, die vlak erna het huis van Sjonny W. op het Spreeuwenpark in Noord ontruimde, een man die in het weekend van haar vermissing seks had met Mos en de ex-vrouw van Sjonny W.\n\nDe ex-echtgenote, die in 2001 na een huwelijk van 5,5 jaar van hem scheidde, had het zichtbaar moeilijk tijdens het getuigenverhoor. Ze moest meerdere keren huilen. De vrouw was door een hel gegaan tijdens haar huwelijk met Sjonny W. Hij zou volgens haar vreemdgegaan zijn bij het leven. Zelfs na de scheiding bleef hij haar manipuleren. Ze voelde zich afhankelijk van hem en hoopte, tegen beter weten in, dat het goed zou komen.\n\nSpatten op de muur\n\nVlak voor de ontruiming van het Spreeuwenpark kwam zij bij hem thuis om weer te praten. Ze kende het huis op haar duimpje, want ze woonde daar tijdens het huwelijk. „Het stonk er vreselijk. Sjonny zei dat die geur van het balkon kwam, waar vuilniszakken stonden. Het was of er iets aan het rotten was. Heel intens”, vertelde zij aan de raadsheren van het hof. De ex-vrouw liep toentertijd langs de slaapkamer en daar vielen haar een paar dingen op. „De vloerbedekking was weg en op de muur, die ik zelf ooit paars had geverfd, zag ik allemaal spatten. Best wel hoog ook. Je denkt niet meteen het ergste. Het zal wel koffie zijn of zo, dacht ik op dat moment.”\n\nOok in de kamer zijn stukken laminaat weg. „Ik vroeg ernaar, maar kreeg geen antwoord. Na ongeveer een half uur ben ik daar weggegaan met een heel raar gevoel. Die relatie klopte nooit en dat gevoel had ik weer. Ik bleef met veel vragen zitten. Wat ik ook nog weet, was dat hij met me meeliep naar de pont. Nooit geweten waarom hij dat deed.”\n\nSjonny W. hoorde het afgelopen vrijdag onbewogen aan. Hij liet de vragen aan zijn advocaten over. Ook aan die kant heerst twijfel. Zo werd een Iraakse Amsterdammer ondervraagd, wiens dna en bloed werden gevonden in de onderbroek van Mirela Mos, die in de vuilniszak zat. Bij hoog en laag beweert deze man dat hij geen seks met Mos had dat weekend. Wel een maand of drie eerder. Het zinde de advocaten Nancy Dekens en Maarten Pijnenburg totaal niet. Zij zagen sterke aanwijzingen voor meineed, maar dat wuifde het hof weg. De man wordt alleen als getuige gezien en niet als verdachte, zo verzekerden de drie raadsheren de bloedzenuwachtige Irakees.\n\nMarion van Hal: „Als nabestaanden moeten wij er niet aan denken dat ook de moord op Mirela Mos onzeker wordt door een andere verdachte. Als ik het alleen al hoor, krijg ik de rillingen. Als familie willen we zoveel mogelijk bewijs. Nu is er nog een kans. Ook met wat de Signi-honden hebben gevonden. Ik hoop dat de rechters begrijpen dat dit bewijs voor ons ontzettend belangrijk is. Wij moeten al leven zonder Sabrina. Wij zijn echt niet zo naïef dat we denken dat ze ineens voor ons zal staan. Ze zal dood zijn. Maar laat meewegen dat de honden haar spoor vonden. Dat maakt voor ons zo verschrikkelijk veel uit.” \n\nAfvalpunt ligt vlakbij de woning van Sjonny W.\n\n’Houden idee dat ze op de vuilstort werd gebracht’","intensity":0,"negativity":0,"cluster_id":73,"similar_texts":"text760"},{"id":"17","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=8fef4ef76bf7bfa1df2c#/pages/62-63","title":"14","text":"14\n\nVoetballer Eljero Elia keert na 14 jaar terug bij zijn oude club ADO Den Haag. Hij tekent nog niet definitief, maar zal wel al meetrainen. Het is de bedoeling dat het contract wordt getekend als de club in rustiger vaarwater is beland.","intensity":0,"negativity":0,"cluster_id":16,"similar_texts":"text284"},{"id":"18","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7ba1855cc4eb2e56ae1b#/pages/8-9","title":"23-jarige ontkent zaak Fred van Leer","text":"23-jarige ontkent zaak Fred van Leer\n\nOualid S. ontkende al snikkend iets met de gewapende overval te maken te hebben. ,,Ik heb het echt niet gedaan.’’\n\nIllustratie Petra Urban\n\nOM: 48 maanden cel om gewapende overval \n\ndoor Sharon Story\n\nRotterdam Een 23-jarige Amsterdammer heeft zich volgens het Openbaar Ministerie schuldig gemaakt aan de gewapende overval op stylist en presentator Fred van Leer (45). Het OM eist dinsdag 48 maanden cel tegen Oualid S., die zelf alle betrokkenheid bij de gewelddadige overval ontkent en het niet droog hield in de rechtszaal. \n\nVan Leer werd afgelopen november in zijn woning in Rotterdam bruut overvallen door twee mannen die zich vermomd hadden als pakketbezorger. De excentrieke stylist was dinsdag tijdens de zitting zelf niet aanwezig.\n\n„Ik heb het echt niet gedaan”, zegt Oualid S. woensdagochtend al snikkend in de rechtbank in Rotterdam. De schouders van zijn lange, tengere gestalte schokken. „Ik vind het heel erg dat ik hier zit. Hechtenis is echt zwaar als je weet dat je onschuldig bent. Het wordt hoog tijd dat ik naar huis kan gaan.” \n\nBij de gewapende overval op 18 november 2020 belden twee mannen in PostNL-uniform omstreeks 07.45 uur aan bij de Rotterdamse woning van Van Leer. Nietsvermoedend opent de stylist de deur en loopt de mannen op de trap tegemoet. Hij krijgt echter argwaan wanneer hij opmerkt dat één van de mannen een pruik draagt.\n\nEenmaal in het trappenhuis wordt Van Leer bedreigd met een vuurwapen. „Ik schiet je dood!”, schreeuwt een overvaller meermaals. De stylist geeft zich niet zomaar gewonnen en trapt wild om zich heen. „Ik dacht: het is de dood of de gladiolen. Ik heb hem overal geprobeerd te raken waar ik kon”, verklaart hij later aan de politie. En met succes. Een van de indringers komt door de schoppen ten val. Uiteindelijk kiezen de overvallers eieren voor hun geld en vluchten de woning uit.\n\nGebroken rib\n\nBuiten rent de chauffeur van Van Leer – die op dat moment op de stylist staat te wachten – nog achter de daders aan, maar hij staakt zijn achtervolging wanneer ook hij met de dood bedreigd wordt (’Rot op of ik schiet je dood!’). De chauffeur en Van Leer blijven verbouwereerd achter. De stylist komt er niet zonder kleerscheuren vanaf en moet de overval bekopen met een gebroken en een gekneusde rib.\n\nIn de hectiek van de vlucht laten de twee geweldplegers de scooter waarop ze gekomen zijn achter. Ook een sleutelbos, een petje, het zogenaamde pakketje, een zwarte Nike-schoen en het doorgeladen vuurwapen blijven achter op de plaats delict.\n\nTwee weken na de agressieve woningoverval wordt Amsterdammer Oualid S. opgepakt. Vanwege gebrek aan bewijs wordt hij weer vrijgelaten, om later toch weer te worden ingerekend. Een tweede dader wordt nooit gevonden.\n\nHoewel S. zich niet in de tenlastelegging herkent, heeft hij de schijn behoorlijk tegen. Op het handvat van de scooter en op de gevonden schoen wordt namelijk zijn dna aangetroffen. „Ik leen wel eens spullen of kleding van vrienden”, verklaart de verdachte daarover. Van wie de schoen en de scooter zijn, weet hij echter niet. De raadsman van S. stelt dat het om een dna-mengprofiel van meerdere personen gaat en dat het dus goed mogelijk is dat de verdachte niet de hoofdgebruiker van de spullen is. \n\nDat er op de telefoon van de verdachte foto’s van vuurwapens gevonden zijn, roept verbazing bij hem op. Wél herkent hij een foto van Van Leer. „Net zoals andere BN’ers volg ik hem op Instagram”, vertelt S. „Hij doet iets met jurken en is veel op televisie. Ik vind hem grappig.”\n\n’Ik schiet je dood!’, schreeuwt een overvaller meermaals","intensity":0,"negativity":0,"cluster_id":58,"similar_texts":"text719"},{"id":"19","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=2084734eeee72390e397#/pages/46-47","title":"3","text":"3\n\nNiet één maar drie honden sloegen aan op een spoor naar Sabrina Oosterbeek op het afvalpunt in Zuidoost.","intensity":0,"negativity":0,"cluster_id":73,"similar_texts":"text759"},{"id":"20","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/17/1","title":"6000 mensen op de vlucht voor vulkaan","text":"Op het Canarische eiland La Palma zijn vanwege een vulkaanuitbarsting meer mensen geëvacueerd in plaatsen als El Paso en La Laguna.  \n  \nSpaanse media berichten dat tot dusver zo'n 6000 van de 83.000 mensen op het eiland een veilig heenkomen hebben gezocht vanwege de eruptie.  \n  \nBurgemeester Sergio Rodriguez zei op televisie dat een nieuwe lavastroom is ontstaan bij de vulkaan Cumbre Vieja. Die barstte zondag uit en spuwde lava honderden meters de lucht in. Er zijn voor zover bekend geen slachtoffers gevallen door de uitbarsting, maar er is wel veel materiële schade.  \n  \nLava stroomt richting de zee en verwoest alles op zijn pad. Lokale autoriteiten zeggen dat zo'n 150 huizen zijn verwoest. Bewoners en autoriteiten zijn ook bang voor de giftige gassen die kunnen ontstaan als de lavastroom de zee bereikt. Dat zou gepaard gaan met explosies en het ontstaan van giftige wolken. De laatste keer dat de vulkaan tot leven kwam, was in 1971.  \n  \nReisorganisatie TUI meldde dat ongeveer tweehonderd Nederlanders op het eiland zitten. Tientallen van hen zijn geëvacueerd.","intensity":0,"negativity":0,"cluster_id":34,"similar_texts":"text233"},{"id":"21","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/45/2","title":"Aangenaam begin van de herfst","text":"### Weer\n\nDe astronomische herfst begint deze woensdag. Dag en nacht duren dan bijna overal op de wereld even lang. Vanaf donderdag zullen de dagen op het noordelijk halfrond tot en met 21 december korter worden. Het weer wordt de rest van de week echter veelal bepaald door hogedrukgebieden. Daardoor blijft het grotendeels droog.  \n  \nDe zon schijnt woensdag uitbundig, soms zijn er hoge sluierwolken te zien. Met een middagtemperatuur van 19 tot 22 graden is het vrij aangenaam voor de tijd van het jaar. Op donderdag is het tijdelijk ander weer, dan trekt een zwakke storing met veel wolken en soms lichte regen of motregen van noord naar zuid over ons land. Doordat de zon geregeld schuilgaat achter de bewolking, wordt het in de middag maximaal 19 graden. Een matige tot krachtige westelijke wind maakt het voor het gevoel nog iets frisser.  \n  \nVrijdag en in het weekend bouwt een hogedrukgebied op boven ons land en stijgt de luchtdruk weer. Door de hoge luchtdruk blijft het droog en zijn er perioden met zon. Doordat de wind in het weekend vanaf het land waait, warmt het in de middag op naar 21 tot 24 graden. Op zondag verzwakt het hogedrukgebied, daardoor ontstaan later op de dag wel buien. Volgende week is het wisselvallig en minder warm.","intensity":0,"negativity":0,"cluster_id":6,"similar_texts":"text179"},{"id":"22","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7955e0fbded0d5fe2235#/pages/54-55","title":"Aangifte voor fraude bij GGD","text":"Aangifte voor fraude bij GGD\n\nROTTERDAM De gemeente Rotterdam heeft aangifte gedaan tegen medewerkers van GGD Rotterdam-Rijnmond omdat ze fraude met vaccinatiebewijzen zouden hebben gepleegd.\n\nIn augustus is een integriteitsonderzoek gestart nadat de gemeente ’tussen eind juli en half augustus enkele summiere signalen had ontvangen over mogelijke frauduleuze handelingen van medewerkers’.\n\nEr zouden valse vaccinatieregistraties zijn aangemaakt waarmee onterecht QR-codes zijn verstrekt. Meerdere medewerkers zijn geschorst, deze maand is aangifte gedaan. In het belang van het onderzoek wil de gemeente verder niets kwijt.","intensity":0,"negativity":0,"cluster_id":60,"similar_texts":"text768"},{"id":"23","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/17/1","title":"AH: Prijzen voorlopig niet omhoog","text":"### Ondanks hogere kosten\n\nVan Egmond zei dat gisteren bij de feestelijke opening van een voormalige Deen-supermarkt tot AH-winkel in het Noord-Hollandse Avenhorn. Deze vestiging is de eerste van 38 winkels die is omgebouwd tot Albert Heijn. Het 88-jarige familiebedrijf Deen verkocht onlangs zijn tachtig winkels aan AH, Vomar en DekaMarkt.  \n  \nVoor Albert Heijn is de overname van bijna veertig winkels een geschenk in de strijd om (nog) meer marktaandeel. Het bedrijf uit Zaandam is met 35 procent de onbetwiste nummer één in Nederland, maar Jumbo groeit elk jaar en zit inmiddels op 21,5 procent. Daarnaast komt er door de fusie tussen Coop en Plus een sterke speler bij.  \n  \nOf AH de volgende prooi al in zicht heeft, wil Van Egmond niet zeggen. ,,We houden de situatie altijd goed in de gaten en kijken waar er kansen liggen, maar op korte termijn heb ik op het het gebied van overnames of het investeren in bijvoorbeeld flitsbezorgers geen nieuws te melden.''  \n  \nAnalisten voorspellen al maanden dat consumenten meer gaan betalen voor hun dagelijkse boodschappen. Producenten lopen tegen hoge kostenstijgingen aan die ze zullen doorberekenen aan de supermarkten. De verwachting is dat die op een gegeven moment niet meer ontkomen aan hogere prijzen in de winkel. Die hogere kosten zijn vooral te wijten aan prijsstijgingen van grondstoffen zoals granen, oliën en suiker. Ook het transport is door de verstoring van de markt in coronatijd veel duurder geworden. ,,We proberen onze prijzen zo laag mogelijk te houden. Dat lukt tot nu toe goed, maar ik kan niet voorspellen wat er komende winter gebeurt'', zegt de AH-topvrouw.  \n  \nDe klanten die in Avenhorn voor het eerst hun boodschappen halen bij AH, zijn tevreden over het aanbod. Of ze meer geld kwijt zijn dan bij Deen is voor de meesten moeilijk te zeggen. ,,Volgens mij valt het reuze mee. Het assortiment is in elk geval ruimer dan bij Deen'', aldus Anneke, die altijd trouwe klant was van de supermarkt in Avenhorn. ,,Alles is veranderd, geen hoekje is hetzelfde. Ik moet echt zoeken waar alles staat.''\n\nKlachten\n\nAlle Deen-medewerkers zijn overgegaan naar AH, Vomar en DekaMarkt. Bij vakbond FNV zijn klachten binnengekomen van met name vulploegmedewerkers over hun salaris. ,,Bij Deen zaten deze medewerkers in een hogere salarisschaal dan bij Albert Heijn. Daar is bezorgdheid over, wij vinden dat AH deze mensen in dezelfde schaal moeten zetten'', zegt FNV-bestuurder Margje van der Woude. De supermarktketen laat weten dat de medewerkers er financieel niet op achteruitgaan. ,,Ze krijgen een persoonlijke toeslag waardoor het salaris minimaal hetzelfde is'', aldus Van Egmond.","intensity":0,"negativity":0,"cluster_id":30,"similar_texts":"text218"},{"id":"24","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=1fdaea85c8afa02a6ff3#/pages/42-43","title":"AJAX GEEFT SIGNAAL AF","text":"AJAX GEEFT SIGNAAL AF\n\nSteven Berghuis opent de score in Sittard namens Ajax en zet zo zijn goede prestaties van de laatste weken door.\n\nFOTO’S \n\nMATTY VAN WIJNBERGEN\n\nAjax-invaller Mohammed Kudus gaat het duel aan met Fortuna-speler Emil Hansson.\n\n❮❯\n\nIn sterkste opstelling starten betaalt zich uit bij Fortuna met derde ruime zege in week tijd\n\nSITTARD Ajax is ook na speelronde zes koploper van de Eredivisie. De Amsterdammers ravotten zelf wat in de speeltuin bij Fortuna Sittard (0-5) en legden daarmee de druk bij de concurrentie, die woensdag in actie komt. En passant gaf Erik ten Hag een signaal af: begin gewoon in je sterkste opstelling. Het is goed voor het ritme van de spelers, het vasthouden van de (blakende) vorm en negen van de tien tegenstanders op nationaal niveau wapperen na 45 minuten al met de witte vlag.\n\nNa PSV-Feyenoord, waarin Ten Hags collega Roger Schmidt onder vuur kwam te liggen vanwege zijn gegoochel met de basisformatie, besloot de trainer van Ajax in Zuid-Limburg juist weer een beroep te doen op zijn vaste krachten Daley Blind en Antony. De routinier mocht tijdens Ajax-Cambuur bijkomen van zijn inspanningen bij Sporting Portugal en werd zaterdag vervangen door Nicolas Tagliafico, terwijl de Braziliaanse smaakmaker zijn plaatsje eenmalig afstond aan zijn kwalitatief voorbijgestreefde landgenoot David Neres. Maar in Sittard was de boodschap duidelijk: eerst de punten veilig stellen en pas daarna de grote tombola starten.\n\nDe Amsterdamse basisformatie én fitheid toonden ook het ongelijk van Schmidt. Na woensdag indruk te hebben gemaakt bij Sporting Portugal (1-5) en de veegpartij tegen Cambuur op zaterdag (9-0), was Fortuna Sittard-uit Ajax’ derde wedstrijd in een week. PSV-Feyenoord was zondag voor de Eindhovenaren, die vorige week zaterdag tegen AZ (0-3) aantraden en donderdag de degens kruisten met Real Sociedad ’slechts’ het derde duel in negen dagen. \n\nOverigens was er toch één belangrijke, onbedoelde wijziging in Ten Hags basisteam. Soms vallen puzzelstukjes toevallig op hun plaats. En voor Perr Schuurs was dat op bezoek bij Fortuna Sittard, de club die hij in 2018 verliet voor Ajax. In de warming-up was er topoverleg met en over Jurriën Timber die in de basis zou starten, maar met lichte klachten afhaakte. En dus kreeg Schuurs zijn kans, nadat hem in de eerste vijf competitieduels 51 minuten speeltijd was gegund, waarvan 45 afgelopen zaterdag als invaller tegen SC Cambuur.\n\nNatuurlijk is spelen bij Ajax topsport en is de Limburger inmiddels links en rechts ingehaald door Timber. Maar als het iemand binnen Ajax wordt gegund, is het Schuurs. De centrale verdediger speelde een uitstekend EK met Jong Oranje, wordt geprezen om zijn professionaliteit en enorme arbeidsethos en maakt op de trainingen – in de schaduw van Timber en buiten het zicht van voetbalminnend Nederland – progressie.\n\nHet was ook de reden waarom Ten Hag het afvallen van Timber ontspannen aanhoorde. Ook met de 21-jarige Limburger had Ajax geen kind aan de nummer vijftien van de Eredivisie. Al lag dat niet zozeer aan Schuurs, maar aan het enorme krachtsverschil tussen beide clubs en de verdedigende zwakte van Fortuna Sittard. Ajax gaf gas en de thuisploeg kon de hele wedstrijd in de achtervolging.\n\nFortuna-trainer Sjors Ultee mocht de gasten op zijn blote knietjes danken dat ze nonchalant in de afronding waren, want anders was het binnen een kwartier al 0-5 geweest. De eenvoudige zege kwam er alsnog. Na elf minuten kwam een pass van Ryan Gravenberch via een Fortuna-verdediger voor de voeten van Steven Berghuis, die zijn goede spel van de afgelopen wedstrijden bekroonde met de 0-1.\n\nDe 0-2 van Noussair Mazraoui, op aangeven van Sébastien Haller, was de nekslag voor Fortuna, dat voor rust ook nog de 0-3 van Dusan Tadic incasseerde. Dit keer leverde Blind de assist. En dus zat Ajax op rozen, al was de voorsprong een (te) magere afspiegeling van de verhoudingen.\n\nIn het tweede bedrijf begon het gecontroleerde goochelen van Ten Hag, waarbij de goochelaar ook nog eens het voordeel heeft dat hij een aantal ijzersterke konijnen uit zijn hoed kan toveren. Berghuis werd bedankt voor bewezen diensten en Mohammed Kudus maakte zijn opwachting. De Ghanees raakte in de voorbereiding tegen Anderlecht geblesseerd, maakte vrijdag in Jong Ajax zijn rentree (tegen Almere City) en werd tegen Cambuur speelminuten gegund. Met het helftje in Sittard werd hij verder klaargestoomd om snel van waarde te kunnen zijn in de grotere wedstrijden.\n\nHaller en Lisandro Martinez maakten plaats voor Mohamed Daramy en Tagliafico, maar dat gebeurde dus op het moment dat het duel al lang in Amsterdams voordeel was beslist. Het stelde Ten Hag in staat nog even met de Tadic-variant te experimenteren.\n\nKudus bekroonde zijn goede invalbeurt met de 0-4 en zette de speeltuinpoort verder open voor Kenneth Taylor en Danilo, die Gravenberch en Tadic vervingen. Tagliafico scoorde de 0-5 en zorgde voor de derde ruime zege in een week. Met een doelsaldo van plus 26 (27-1) heeft Ajax inmiddels een bonuspunt ten opzichte van PSV en Feyenoord, die als eerste opdracht hebben hun wedstrijd ook te winnen.\n\nFortuna Sittard - Ajax 0-5 (0-3). 11\\. Berghuis 0-1, 27. Mazraoui 0-2, 38. Tadic 0-3, 72. Kudus 0-4, 77. Tagliafico 0-5. Scheidsrechter: Kamphuis. Gele kaart: Janssen (Fortuna Sittard). Toeschouwers: 8.333.\n\nTen Hag start grote tombola pas nadat\n\ntegenstander met witte vlag wappert","intensity":0,"negativity":0,"cluster_id":41,"similar_texts":"text467"},{"id":"25","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/wordt-het-chinese-evergrande-het-lehman-brothers-van-2021-a4059170#20210922-79818-101","title":"Als het Chinese Evergrande valt, kan het de internationale economie meeslepen in zijn val","text":"Schulden Het gigantische Chinese vastgoedconcern Evergrande verkeert in zwaar weer. Gaat Beijing het redden? Dat zou een verkeerd signaal zijn voor andere Chinese bedrijven met torenhoge schulden. Maar een bankroet kan een internationale crisis inluiden.,Gaat Evergrande, een van China’s grootste projectontwikkelaars, straks echt failliet? En sleept deze particuliere onderneming dan niet alleen de Chinese, maar ook de internationale economie mee in haar val? Sommige speculeren erop dat Evergrande voor China wordt wat Lehman Brothers in 2008 was voor de Verenigde Staten. Het failliet van die zakenbank leidde toen een wereldwijde economische crisis in.Een bankroet van Evergrande lijkt inmiddels een steeds reëler mogelijkheid. De koers van het bedrijf is sinds begin dit jaar met 85 procent gedaald. Niemand gelooft nog dat het zijn schulden zonder hulp van de Chinese overheid zal kunnen afbetalen. Die schulden belopen inmiddels zo’n 300 miljard dollar (255 miljard euro). Maar Evergrande is ook too big to fail: het is goed voor zo’n 2 procent van het bruto binnenlands product van China.Als Evergrande failliet gaat, zal dat grote invloed hebben op andere projectontwikkelaars in het land, en op de Chinese banken. Naar schatting 40 procent van die banken investeert namelijk in vastgoed, een sector die 29 procent van de economie van het land beslaat. Als de Chinese economie in de problemen komt, leidt dat vrijwel zeker ook tot een afkoeling van de mondiale economie.Daar zijn al tekenen van te zien. Maandag verloor de S&P 500, de toonaangevende Amerikaanse beursindex met 500 grote bedrijven, 1,7 procent van zijn waarde. Het was de grootste koersdaling sinds mei van dit jaar, en veel analisten noemden de onzekerheid rondom Evergrande als belangrijke reden voor de daling. Het waardeverlies verliep dit jaar extra snel nadat het bedrijf vorige maand aankondigde dat het niet in staat zou zijn aan al zijn financiële verplichtingen te voldoen.\n\nHerstructureringDe Chinese overheid staat daarmee voor een duivels dilemma. Besluit ze de projectontwikkelaar niet te redden, dan is de schade nationaal en internationaal mogelijk niet te overzien. Grijpt China wel in, dan is dat een signaal aan andere Chinese bedrijven dat ze de herstructurering van hun schulden niet heel serieus hoeven te nemen. De overheid redt ze immers toch wel als het er echt op aan komt.Dat is tot nu toe ook altijd het patroon gebleken: grote bedrijven die bij omvallen een systeemrisico vormen, zijn in China altijd overeind gehouden omwille van de economische stabiliteit. Als het ging om privébedrijven werden overheden en staatsbedrijven vaak gedwongen delen van zo’n falend bedrijf over te nemen en vervolgens te saneren. Dat heeft bijgedragen aan bedrijfsmodellen waarbij het aangaan van omvangrijke ongedekte leningen gangbaar was. Dat liep meestal goed af, want de economische groei was zo hoog dat ook risicovolle leningen gewoon konden worden terugbetaald.Evergrande leende geld van de banken en kocht daarmee het gebruiksrecht op grond van overheden, die daardoor beduidend meer financiële armslag kregen. Vervolgens verkocht het bedrijf vastgoed aan bedrijven en particulieren voordat ook maar één spade de grond in was gestoken.\n\nLees ook dit achtergrondverhaal: Voor China is het gigantische Evergrande ‘too big to fail’\n\nMaar dat model werkt alleen als er volop kopers zijn. Dat was lange tijd het geval, want vastgoed steeg vrijwel gegarandeerd in waarde, en nog pijlsnel ook. Kopers kochten het niet alleen voor eigen gebruik, maar ook als belegging. In China is vastgoed onbelast, en geld in vastgoed rendeerde veel beter dan geld op de bank of geld dat geïnvesteerd was in aandelen. Het leidde tot veel leegstand, torenhoge winsten en torenhoge huizenprijzen.Maar, zo waarschuwde de Chinese president Xi Jinping al in 2017: „Woningen zijn om in te wonen, niet om mee te speculeren.”Code roodVorig jaar kwam Beijing met het beleid van de Drie Rode Lijnen, bedoeld om schulden in de vastgoedsector terug te brengen en prijzen van vastgoed in toom te houden. Bedrijven krijgen op basis van hun schuldenpositie een kleurcode toegewezen: groen, oranje of rood. Investeringsbank UBS rapporteerde begin dit jaar dat maar 5 van 52 grote vastgoedontwikkelaars recht had op een groene code. Evergrande was een van de acht vastgoedbedrijven met de code rood.De Drie Rode Lijnen passen binnen breder beleid waarmee de overheid financiële risico’s probeert terug te dringen. Ook haar acties tegen Ant Group – dat onder meer onder strenger toezicht werd geplaatst – kunnen deels op die manier begrepen worden. Ant Group, het moederbedrijf van betaalservice Alipay, verstrekt persoonlijk krediet dat niet wordt gedekt binnen het bedrijf zelf, maar waarvan de financiële risico’s uiteindelijk op de balans van China’s staatsbanken drukken.Als de overheid nu niet bijspringt bij Evergrande, kan dat leiden tot een ernstige crisis. Maar als ze wel bijspringt, wordt het nog lastiger om bedrijven te dwingen geen onverantwoorde schulden aan te gaan. Dan blijkt immers dat het beleid van de Drie Rode Lijnen in de praktijk niet wordt gehandhaafd.De inschatting van veel analisten is dat de overheid uiteindelijk toch wel zal ingrijpen, al wijst tot nu toe niets daarop. Wellicht zal Beijing lokale overheden opdragen om, samen met lokale bedrijven, delen van Evergrande over te nemen en te saneren. Mogelijk zullen overheden ook een deel van vastgoedprojecten in aanbouw overnemen en voltooien.Nu is veel halfvoltooid vastgoed vrijwel onverkoopbaar: niemand heeft er nog vertrouwen in dat Evergrande die projecten kan afronden. Dat leidt tot woede en ongerustheid onder kopers, vooral bij individuele gezinnen die al hun spaargeld in een toekomstig huis hebben gestoken. Ook aannemers zijn boos, omdat ze niet meer betaald krijgen. Zij kunnen de salarissen van hun arbeiders daardoor ook moeilijk betalen.Kantoren bestormdNaast de projectontwikkeling is Evergrande actief in andere takken van industrie, waaronder de ontwikkeling van elektrische voertuigen, varkensbedrijven, een voetbalclub en gebotteld water. Het heeft ook investeringsfondsen opgericht voor particulieren. Die hebben al kantoren van Evergrande bestormd omdat zij bang zijn hun geld niet meer terug te zien.Wat niet helpt, is dat onlangs bleek dat met een deel van het Evergrande-management was overeengekomen dat zij hun inleg in investeringsfondsen van Evergrande alvast terugkregen, terwijl alle anderen moeten wachten. Die beslissing is onder druk van buitenaf teruggedraaid.Komende donderdag is een belangrijke dag in de saga rond Evergrande. Dan moet blijken of het bedrijf in staat is een rentebetaling van 83 miljoen dollar op een obligatielening van 2 miljard dollar te voldoen. Dat is ook het moment waarop beter zichtbaar zal worden of de overheid al dan niet ingrijpt, om in elk geval delen van het concern overeind te houden.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":2,"cluster_id":7,"similar_texts":"text108"},{"id":"26","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/ik-weet-niet-meer-wat-echt-is-en-wat-verzonnen-a4059115#20210922-79818-201","title":"Antoinette Beumer over ‘Mijn vader is een vliegtuig’: ‘Ik weet niet meer wat echt is en wat  verzonnen’","text":"NFF | Interview | Antoinette Beumer, regisseur De openingsfilm van het NFF   is de verfilming van de roman die Beumer schreef over haar vader, die in een psychiatrische instelling zat, en haar angst om zelf de grip op de realiteit te verliezen ,Nederlands Film Festival 2021\n\nHet NFF opent met Mijn vader is een vliegtuig van Antoinette Beumer. In een interview vertelt ze: ‘Ik weet niet meer wat echt is en wat verzonnen’.\n\nDe autobiografische film kent een lange geschiedenis: de ongelukkige jeugd is ook in de film een goudmijn.\n\nHelpt een Gouden Kalf voor de carrière van een filmmaker of acteur? Wat win je met een Gouden Kalf?\n\n7 films om naar uit te kijken op het NFF.\n\nDe slotfilm van het NFF is de tiende van Alex van Warmerdam, Nr. 10. Hij praat liever zelf niet over de betekenis van zijn films, dus deed NRC dat met anderen. ‘Mysterie krijg je in de schoot geworpen’.\n\nHet Nederlands Film Festival is van 24/9 tot en met 2/10, het Gouden Kalveren Gala is op 1/10. Films zijn te zien in Utrecht, in bioscopen door het hele land en online. Inl: www.filmfestival.nl\n\nIn de masterclass die 59-jarige regisseur Antoinette Beumer (De Gelukkige Huisvrouw, Soof) op het NFF houdt, bepleit zij de „heilige graal van het regisseren”: als regisseur op set openstaan voor alles wat anders is dan je had bedacht. „Een draaidag verloopt altijd anders dan je had gepland. Het regent opeens, kleding ziet er anders uit dan je in je hoofd had. En elke seconde die niet in de mal van je verwachting past, kost energie.”\n\nDoor het maken van de documentaire over Hans Klok in 2007 leerde Beumer dingen gewoon te laten gebéúren. Diezelfde ontspannen houding had de regisseur op de set van haar laatste film, Mijn vader is een vliegtuig, de openingsfilm van het NFF. De regisseur zorgde ervoor dat hoofdrolspelers Pierre Bokma en Elise Schaap, die in de film een van elkaar vervreemde vader en dochter spelen, elkaar op de set alleen maar voor de camera troffen. „Tijdens de eerste werksessie zat Pierre meteen in zijn rol. Hij was heel afstandelijk, deed niet aardig. Dat maakte Elise helemaal nerveus: het was precies het ongemak dat ik tussen de hoofdpersonen zocht.”\n\nMijn vader is een vliegtuig is de verfilming van de roman die Beumer zelf schreef over haar vader, die in een psychiatrische instelling zat, en haar angst om zelf de grip op de realiteit te verliezen. „Ik kende het verhaal zó goed dat ik nauwelijks hoefde te leunen op het script. Bovendien mocht deze film van mijzelf mislukken: ik had immers mijn verhaal al een keer gedaan in het boek. Dat gevoel dat ik mocht falen, heb ik als een enorme bevrijding ervaren.”\n\nTijdens het schrijven van het boek, nu vier jaar geleden, zag Beumer eigenlijk de hele tijd al filmbeelden voor zich. „Als er een film zou komen, was er niemand anders in beeld dan ikzelf”, bekent ze. „Alleen het scenario kon ik zelf niet schrijven. Ik had nog niet genoeg afscheid van het boek om daar op die manier mee aan de slag te gaan.” Haar echtgenoot, scenarist Maaik Krijgsman, was bereid om deze taak op zich te nemen.\n\nVoor de montage besloot zij een nieuwe editor te vragen haar visie op de film los te laten. „Ik had het idee dat we nog niet het maximale uit het materiaal hadden gehaald”, vertelt Beumer. „Daarom heb ik het in handen gelegd van iemand die ik niet kende en die mij niet kende en niet schatplichtig was aan het boek of mijn verhaal.” Dit zette de film „volledig op z’n kop. Daarna hebben we het werk samen afgemaakt. Dit heeft uiteindelijk de film dichter naar mij toegebracht dan ik zelf had gekund.”\n\nHet draaien viel de regisseur soms zwaar. „Ik heb mijn hele leven al terugkerende nachtmerries over die periode, dat zit ook in de film. Tijdens de opnames staken ze vaker dan gemiddeld de kop op; het waren heel onrustige nachten.” Toch was Beumer naar eigen zeggen „commercieel genoeg ingesteld om de film wel te maken. Ik wéét het wanneer ik een goed verhaal te pakken heb. En het voelde niet goed om dit verhaal aan een andere regisseur uit te besteden. Ook als dit betekende dat ik weer de strijd met mijn demonen aan moest gaan.”\n\nHaar beide ouders leven inmiddels niet meer. „Dat was ook een voorwaarde om het boek te schrijven. Anders had ik de vrijheid niet gevoeld om erop los te fantaseren. Ik weet soms ook niet meer of momenten echt zijn gebeurd of dat ik ze erbij heb verzonnen.” Haar twee zussen heeft zij niet geraadpleegd, over boek noch film. „Zij hebben er niet om gevraagd dat ik dit verhaal zou vertellen. Het is ook expliciet mijn verhaal – in boek noch film komen zussen voor.”\n\nVrijheid en risico’s\n\nDe filmmaakster kondigde eerder aan dat Mijn vader is een vliegtuig haar laatste speelfilm zou worden. Haar focus komt per 1 november te liggen op haar werk voor Netflix, waar zij Nederlandse en Belgische series gaat ontwikkelen. Dit werk is haar eerder bij streamingdienst Videoland goed bevallen. „Als regisseur kun je hooguit één film of serie per jaar doen. In mijn nieuwe functie kan ik veel meer projecten tegelijkertijd ontwikkelen. Bovendien worden het uiteindelijk niet mijn eigen series; ik draag de verantwoordelijkheid over aan een ander.”\n\nBeumers ambities werden te groot voor de Nederlandse streamingdienst. „Ik wilde plannen ontwikkelen voor budgetten die Videoland niet tot zijn beschikking heeft.” Wat voor koers ze gaat varen, kan ze nog niet zeggen: „Maar ik krijg veel vrijheid om risico’s te nemen, zolang het series zijn die zowel in binnen- als buitenland aan kunnen slaan.”\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":1,"negativity":0,"cluster_id":23,"similar_texts":"text375"},{"id":"27","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/9/2","title":"Asielzoekers moeten naar noodlocatie, reguliere opvang zit vol","text":"Eind augustus waarschuwden minister Ollongren (Binnenlandse Zaken, D66) en staatssecretaris Broekers-Knol (Justitie en Veiligheid, VVD) er al voor: over een paar weken kunnen asielzoekers mogelijk niet meer worden opgevangen. Het 'uiterste onwenselijke scenario' van crisisnoodopvang dreigt, zoals het opvangen van asielzoekers in sporthallen waar minimale voorzieningen aanwezig zijn. Zover is het nog niet, maar het Nederlandse asielsysteem staat zwaar onder druk.  \n  \nDe tweehonderd asielzoekers moesten dinsdagavond naar Heumensoord, omdat de reguliere opvanglocaties van het Centraal Orgaan opvang asielzoekers (COA) vol zitten. Volgens een woordvoerder van het COA is het de bedoeling dat de groep ongeveer vijf dagen in het Nijmeegse bosgebied verblijft.  \n  \nVerlichting moet komen van noodopvanglocaties die gemeenten op dringend verzoek van het demissionaire kabinet inrichten. Zo komt er deze maand plek voor 320 mensen in de Zeelandhallen in Goes. Leeuwarden overweegt vanaf half oktober noodopvang te bieden aan zeshonderd asielzoekers in de Friezenhal, een beurshal in het WTC Expo. Die werd tijdens de vluchtelingencrisis van 2015 ook gebruikt voor opvang.  \n  \nZelfs met de nieuwe noodopvangplekken, die weldra beschikbaar zijn, is er naar verwachting een tekort, aldus de woordvoerder van het COA. De organisatie zoekt naarstig naar meer opvanglocaties, 'zodat crisisnoodopvang kan worden vermeden'. De nood is hoog.'","intensity":0,"negativity":2,"cluster_id":20,"similar_texts":"text22"},{"id":"28","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/20/1","title":"Beursgang-bonus van 146 mln voor baas Universal","text":"De beursgang van de Universal Music Group dinsdag in Amsterdam heeft voor topman sir Lucian Grainge een extra feestelijk tintje gekregen. Dankzij de beursnotering krijgt de Britse topman van 's werelds grootste muzieklabel een bonus van 146 miljoen dollar (124,5 miljoen euro).  \n  \nDat blijkt uit de stukken die Universal heeft gepubliceerd over de beursgang. De introductieprijs van een aandeel van het label achter sterren als Taylor Swift, Billie Eilish en Lady Gaga werd maandagavond vastgesteld op 18,50 euro. Daarmee komt de waarde van Universal bij de introductie uit op 33,5 miljard euro. Volgens de afspraken krijgt Grainge , naast een bonus voor de beursgang zelf, nog een extra bonus voor de extra beurswaarde die wordt behaald boven de 30 miljard euro. Het totaal komt in zijn geval uit op 146 miljoen dollar.  \n  \nUniversal zegt om contractuele redenen niet in te kunnen gaan op het bedrag. Directeur Rients Abma van Eumedion, de belangenbehartiger van grote beleggers zoals pensioenfondsen, noemt de bedragen 'on-Nederlands'.  \n  \nBovendien zijn ze niet in lijn met de aanbevelingen van de grote beleggers om geen transactiebonussen toe te kennen, ofwel extra's voor andere dingen dan 'gewone' bedrijfsprestaties. Abma vraagt zich ook af hoe Universal denkt dat deze bonus op 'maatschappelijk draagvlak' kan rekenen, zoals de wet voorschrijft.  \n  \nDe beursgang zelf werd dinsdag op het Damrak een groot succes. Het aandeel Universal Music Group steeg 's ochtends na de opening direct met bijna eenderde, tot 25 euro. De beurswaarde van de mondiale muziekreus komt zo uit op zo'n 45 miljard euro. Daarmee gaat het om een van de grootste beursgangen op de Amsterdamse beurs in jaren. Het aandeel UMG sloot uitendelijk ruim 30 procent hoger.","intensity":0,"negativity":1,"cluster_id":52,"similar_texts":"text391"},{"id":"29","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/3/1","title":"Biden wil 'echt geen nieuwe Koude Oorlog'","text":"Joe Biden werd niet uitgelachen, zoals zijn voorganger Donald Trump. Dat was alvast een winstpunt dat de Amerikaanse president scoorde met zijn toespraak tot de Algemene Vergadering van de Verenigde Naties.  \n  \nEen donderend applaus kreeg hij ook niet. En al nam Biden afstand van de met dreiging doorspekte taal die Trump in het internationale verkeer graag hanteerde, hij moet bondgenoten en tegenspelers er nog van overtuigen dat 'Amerika eerst' niet meer het credo is van de supermacht.  \n  \nDaarvoor was zijn toespraak gisteren het belangrijkste middel, want ook al werden veel toespraken in de Algemene Vergadering weer in persoon afgestoken, de traditie dat de Amerikaanse president beschikbaar is voor een groot aantal korte bilaterale gesprekjes is nog niet hersteld. Belangrijke potentiële gesprekspartners, zoals president Xi Jinping van China en president Vladimir Poetin van Rusland, waren niet naar New York gekomen.  \n  \nEn dat terwijl Biden wel een boodschap had voor elk van hen. Met landen als China zullen de VS 'intensief concurreren en aan kop gaan met onze waarden en onze kracht'. \"We zullen opkomen voor onze bondgenoten en vrienden\", zei hij, maar de VS \"zijn niet uit, echt niet, op een nieuwe Koude Oorlog, of een wereld die verdeeld is in strak gescheiden blokken\".  \n  \nDat zou China echter weleens voor holle woorden kunnen aanzien, na de geruchtmakende verkoop vorige week van atoomonderzeeërs aan Australië, dat eerst onderzeeërs uit Frankrijk had zullen kopen. Met premier Scott Morrison van Australië had Biden als enige wel een apart gesprek in New York. President Emmanuel Macron van Frankrijk, die niet was gekomen en zelfs woedend zijn videotoespraak had afgezegd, had hij gisteravond nog niet aan de telefoon gehad om te proberen de plooien glad te strijken.  \n  \nBiden haalde het recente Amerikaanse vertrek uit Afghanistan - over de manier waarop waren de Navo-bondgenoten ook niet erg te spreken - aan als kantelpunt in de Amerikaanse aanpak. \"We hebben twintig jaar conflict in Afghanistan beëindigd, en terwijl we deze periode van voortdurende oorlog afsluiten, openen we een nieuw tijdperk van voortdurende diplomatie.\"  \n  \nVoortaan willen de VS ontwikkelingshulp inzetten \"om te investeren in nieuwe manieren waarmee je kunt zorgen dat mensen het beter krijgen overal ter wereld, om de democratie te vernieuwen en te verdedigen, en te bewijzen dat hoe uitdagend of complex de problemen ook zijn waar we mee te maken hebben, regeren door en voor het volk nog steeds de beste manier is om al onze mensen te helpen\".  \n  \nAls grootste uitdagingen noemde hij de coronapandemie en klimaatverandering. \"Bommen en kogels kunnen ons niet verdedigen tegen Covid-19 of toekomstige varianten ervan\", zei Biden. Vaccins kunnen dat wel, en hoewel tot nu toe vooral de rijke landen daarover beschikken, zei de Amerikaanse president trots dat vliegtuigen met meer dan 160 miljoen doses waren geland in honderd landen, \"zonder dat daar iets tegenover hoefde te staan\". Biden is vandaag gastheer van een virtuele topconferentie, waar hij een nog grotere Amerikaanse bijdrage zal aankondigen.  \n  \nHetzelfde wil hij bereiken voor klimaatverandering. Hij wil op dat gebied de hulp aan armere landen verdubbelen. \"Dat zal de VS de leidersrol geven in het financieren van klimaatmaatregelen, en samen met kapitaal van private geldgevers zullen we het doel bereiken 100 miljard dollar in te zetten voor de financiering van klimaatmaatregelen in ontwikkelingslanden.\"  \n  \nDaar heeft de president wel het Congres voor nodig. En in Washington DC, waarheen Biden gisteren na zijn gesprek met de Australische premier terug vloog, zal het inlossen van die belofte niet zo gemakkelijk zijn als het in New York klonk.\n\nWereldleiders krijgen een 'onvoldoende in ethiek'\n\nMet een vlammende oproep om de crises in de wereld aan te pakken, gaf Antonio Guterres gisteren in New York de aftrap voor de jaarvergadering van staatshoofden en regeringsleiders.  \n  \nZij moeten nu in actie komen om conflicten te staken, honger tegen te gaan en klimaatverandering te stoppen, aldus de secretaris-generaal van de Verenigde Naties. \"We staan aan de rand van de afgrond - en we bewegen de verkeerde kant op\", zei Guterres.  \n  \nVanwege de ongelijke verdeling van coronavaccins gaf hij de wereldleiders een 'dikke onvoldoende in ethiek'.","intensity":1,"negativity":0,"cluster_id":44,"similar_texts":"text32"},{"id":"30","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=197ab9134f152beb4463#/pages/24-25","title":"Bidens America First","text":"Bidens America First\n\nTekenend, dat Joe Biden als eerste met de Australische premier Scott Morrison een onderhoud had.\n\nFOTO AFP\n\nEnkel mooie woorden voor gepijnigde bondgenoten \n\ndoor Jan Postma\n\nNEW YORK President Joe Biden riep dinsdag in zijn toespraak voor de Algemene Vergadering van de Verenigde Naties (VN) op tot eenheid en solidariteit in „het beslissende decennium voor de wereld”. Hij deed ook een handreiking naar Amerika’s bondgenoten, maar het is nog maar de vraag of die worden gerustgesteld door de mooie woorden.\n\nIn zijn allereerste toespraak voor de Algemene Vergadering benoemde Biden de wereldproblemen die prioriteit moeten krijgen: corona, klimaatverandering en schending van mensenrechten. Hij dicht de VN een grote rol toe. De problemen zijn nu eenmaal te groot om alleen op te lossen, aldus de president. \n\nBiden verdedigde ook de chaotische verlopen terugtrekking uit Afghanistan. Hij benadrukte dat hij de eerste Amerikaanse president in twintig jaar was die gestopt was met oorlog voeren. Militaire conflicten zijn niet het antwoord op de problemen van nu, zei Biden. „Bommen en kogels kunnen ons niet verdedigen tegen Covid-19 of toekomstige varianten.” Er komt nu een nieuwe periode aan van „meedogenloze diplomatie.” \n\nBiden ziet China als Amerika’s tegenstander voor de 21e eeuw. Zonder het land expliciet te noemen kwam het meerdere malen voorbij, als het ging om mensenrechten, het nakomen van handelsafspraken en klimaat. Wel verzekerde de president dat hij niet is op conflict. „We zoeken geen nieuwe Koude Oorlog, en we willen niet de wereld in twee kampen verdelen.” \n\nBidens verzoenende woorden staan in groot contrast met die van zijn voorganger, president Trump. Biden wilde laten zien dat alles weer zoals vanouds was. Maar zijn woorden zullen met de nodige scepsis zijn ontvangen in de zaal. De man die hier zo preekte over diplomatie was in zijn handelen juist allesbehalve diplomatiek. \n\nZo was er de chaotische en compromisloze beëindiging van de oorlog in Afghanistan, alsook de maandenlang inreisbeperking voor reizigers naar de VS. Daar kwam de diplomatieke rel bij met Frankrijk over de ’duikbotendeal’ van Australië, het Verenigd Koninkrijk en de VS. Frankrijk is woedend nu het tientallen miljarden euro’s misloopt en riep de ambassadeur terug uit Washington. Ook andere Europese lidstaten zagen dat Europa gepasseerd wordt. \n\nMorrison\n\nBiden leek zich er dinsdag niets van aan te trekken. Zijn eerste afspraak na zijn toespraak was met de Australische premier Morrison. Daarna vloog hij door naar het Witte Huis voor een ontmoeting in zijn Oval Office met de persoon die de duikbotendeal mogelijk had gemaakt: de Britse premier Boris Johnson. De Franse president Macron wacht nog op zijn telefoontje. Ook onder Biden is het voorlopig America First. \n\nMacron wacht nog steeds op belletje","intensity":0,"negativity":0,"cluster_id":44,"similar_texts":"text764"},{"id":"31","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/22/6","title":"Bond stelt onderzoek in naar Brunswijk (60)","text":"Voetbal Voetbalbond Concacaf (Noord- en Midden-Amerika) stelt een onderzoek in naar een bizar optreden van de Surinaamse politicus Ronnie Brunswijk, die dinsdag ineens opdook in de opstelling van Inter Moengotapoe. Brunswijk, tevens eigenaar van de club, deed mee in de internationale wedstrijd tegen Olimpia uit Honduras. Hij zou bovendien geld hebben uitgedeeld in de kleedkamer van de tegenstander. Brunswijk kon een nederlaag (0-6) niet voorkomen. Hij stond samen met zijn zoon Damian in de aanval.","intensity":0,"negativity":1,"cluster_id":15,"similar_texts":"text140"},{"id":"32","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/1","title":"Consumptie voor het eerst weer boven niveau van voor corona, zorgen over stijgende prijzen","text":"De Nederlandse consumptie is in juli voor het eerst weer boven het niveau van voor de coronacrisis uitgekomen. Volgens het Centraal Bureau voor de Statistiek (CBS) gaven consumenten in deze maand 2,1 procent meer uit dan in juli 2019.  \n  \nDe laatste tijd nemen onder meer de bestedingen aan diensten weer toe, zoals uitgaven voor telefoon- en internetabonnementen, verzekeringen, een bezoek aan de kapper, of aan een restaurant of een voetbalwedstrijd. Dit hangt samen met de versoepelingen van de coronaregels.  \n  \nTen opzichte van juli vorig jaar werd er alles bij elkaar 4,8 procent meer geconsumeerd. De toename was daarmee minder groot dan in mei en juni, toen de consumptie op jaarbasis nog beduidend harder groeide. Maar dat komt volgens het statistiekbureau doordat de consumptie in mei en juni van 2020 op een zeer laag niveau lag door de eerste lockdown.  \n  \nOndertussen blijkt uit een CBS-peiling dat steeds meer Nederlanders vinden dat de prijzen sterk stijgen. Meer dan vier op de tien consumenten hebben dit aangegeven in het laatste consumentenonderzoek. Het gaat met 43 procent om het hoogste percentage sinds het CBS dit in 2017 begon bij te houden.  \n  \nOok is de koopbereidheid van consumenten de laatste tijd iets afgenomen. Daarmee lijkt de oplopende inflatie ook in Nederland te drukken op het consumentenvertrouwen. Nederlandse consumentengoederen en -diensten waren in augustus 2,4 procent duurder dan een jaar eerder, meldde het CBS onlangs. Het algehele consumentenvertrouwen veranderde in september nauwelijks.","intensity":0,"negativity":0,"cluster_id":8,"similar_texts":"text111"},{"id":"33","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/11/2","title":"Consumptie voor het eerst weer boven niveau van voor coronacrisis","text":"### Versoepelingen\n\nDe Nederlandse consumptie kwam in juli voor het eerst weer boven het niveau van voor de coronacrisis uit. Volgens het Centraal Bureau voor Statistiek (CBS) gaven mensen in deze maand 2,1 procent meer uit dan in juli 2019.  \n  \nOnder meer de bestedingen aan diensten zijn de afgelopen tijd weer aan het toenemen.  \n  \nBijvoorbeeld aan kappersbezoek, telefoon- en internetabonnementen, verzekeringen, restaurants of voetbalwedstrijden. Dit hangt onder meer samen met de versoepelingen van de coronaregels.  \n  \nDe stijging is minder groot dan in mei en juni, toen de consumptie ten opzichte van vorig jaar met respectievelijk 11,0 en 6,7 procent groeide. Dat komt omdat Nederlanders in mei en juni van 2020 zeer weinig consumeerden door de eerste lockdown.  \n  \nRuim drie weken geleden meldde het CBS al dat de detailhandel in juli 3,4 procent meer heeft omgezet dan in dezelfde maand vorig jaar. De omzet van de non-foodsector groeide, terwijl de omzet van de foodsector licht kromp.  \n  \nOnline werd er door winkeliers ruim 11 procent meer omgezet.  \n  \nSupermarktklanten gedroegen zich afgelopen jaar in nog een ander opzicht afwijkend: ze kochten in 2020 voor 21 procent meer aan duurzaam voedsel dan in 2019. Voor gangbare voeding was de toename bijna 7 procent.  \n  \nHet CBS verklaart deze trend ook aan de hand van de coronamaatregelen. Toen de horeca dicht moesten, begonnen mensen meer geld uit te geven in supermarkten. De grootste stijgers in het duurzame supermarktsegment waren koffie en thee.","intensity":0,"negativity":0,"cluster_id":8,"similar_texts":"text601"},{"id":"34","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/13/3","title":"De huizenprijzen stijgen met 17,8 procent in een jaar, de snelste toename in ruim 20 jaar.","text":"### Cijfers bij het nieuws - Huizenprijzen\n\nBestaande koopwoningen waren in augustus 17,8 procent duurder dan een jaar eerder. De huizenprijzen zijn daarmee in acht jaar tijd bijna 78 procent gestegen. Dat melden het Centraal Bureau voor de Statistiek (CBS) en het Kadaster op basis van verkopen van bestaande particuliere koopwoningen.  \n  \nSinds juni 2013 gaan de prijzen van koopwoningen onafgebroken omhoog. In dat jaar, vijf jaar na het uitbreken van de financiële crisis, beleefden de prijzen nog een dip. De prijsstijging zwakte in 2019 wat af, maar trok daarna steeds verder aan, aldus het CBS, met een extra sprintje in het afgelopen jaar.  \n  \nIn de eerste acht maanden van dit jaar wisselden bijna 155 duizend woningen van eigenaar. Dat is ruim 9 procent minder dan een jaar eerder. In augustus werden ruim 17 duizend woningtransacties geregistreerd, ruim 5 procent meer dan in dezelfde maand vorig jaar.  \n  \nTer vergelijking: over heel 2013 werden ruim 110 duizend woningen verkocht, een voorlopig dieptepunt. Daarna krabbelde het aantal verkopen weer op. Huizen die te koop worden gezet, gaan volgens de Nederlandse Vereniging van Makelaars (NVM) in recordtijd van de hand: gemiddeld 24 dagen. In mei stonden dan ook slechts 15.500 woningen te koop, het laagste aantal sinds 1995.  \n  \nDe cijfers van CBS en Kadaster bevestigen die van de NVM, die in juli meldde dat de gemiddelde verkoopprijs van een bestaande woning in het tweede kwartaal van dit jaar steeg naar 410 duizend euro. Dit is bijna 20 procent meer dan een jaar geleden.","intensity":0,"negativity":0,"cluster_id":69,"similar_texts":"text633"},{"id":"35","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/4","title":"De Ligt helpt Juve aan zege","text":"Dankzij Matthijs de Ligt heeft Juventus in de Serie A de eerste zege van het seizoen behaald. De verdediger maakte in het duel met Spezia, waar oud-PSV'er Jeroen Zoet op doel stond, in de 72ste minuut het winnende doelpunt: 2-3. Juve heeft na vijf wedstrijden pas 5 punten.","intensity":0,"negativity":0,"cluster_id":47,"similar_texts":"text369"},{"id":"36","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/22/3","title":"De Ligt helpt Juventus aan eerste seizoenszege","text":"Matthijs de Ligt (in geel shirt) bezorgt hier Juventus de eerste zege van het seizoen in de Serie A. De Nederlandse verdediger maakte in het duel met Spezia in de 72ste minuut het winnende doelpunt: 2-3. Juventus heeft ondanks de zege pas 5 punten na vijf wedstrijden.","intensity":0,"negativity":0,"cluster_id":47,"similar_texts":"text356"},{"id":"37","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/36/2","title":"De worsteling van het moderne Innu-meisje","text":"Kuessipan is een van de eerste films die werd opgenomen in Uashat, het Innu-reservaat in het oosten van Canada. De oorspronkelijke bewoners van het gebied leven er apart van de witte bevolking, vandaar dat het indruk maakt als het Innu-meisje Mikuan op een dag thuiskomt met 'un blanc', een witte.  \n  \nDe Canadese regisseur Myriam Verreault baseerde haar film op de roman van Innu-schrijver Naomi Fontaine die zelf werd geboren in Uashat en ging studeren in Quebec. Het is precies waar de 16-jarige Mikuan in de film van droomt. Ze wil schrijver worden, weg uit het reservaat.  \n  \nWat de film laat zien is hoe moeilijk het is om je te los te maken van zo'n hechte, traditionele en vooral ook trotse gemeenschap. Slechts mondjesmaat belicht de film ook de keerzijdes. De Innu kampen met alcoholisme en als gevolg daarvan met (huiselijk) geweld. Racisme wordt aangestipt als Mikuan en haar hartsvriendin Shaniss tijdens het uitgaan in de stad worden uitgemaakt voor inboorlingen.  \n  \nKuessipan, gemaakt met amateurs uit het reservaat, is vooral het verhaal van die twee vriendinnen die andere wegen inslaan. Shaniss is een schoolverlater met een baby en een vriend met losse handjes. Het is een meisje dat zich al op jonge leeftijd heeft ingegraven in het reservaat. Dat het verhaal van de vriendinnen een beetje van de hak op de tak springt, zal te maken hebben met het boek waarop de film is gebaseerd, en dat eigenlijk een bundel poëtische verhalen is.  \n  \nKuessipan  \n  \nRegie: Myriam Verreault Met Sharon Fontaine-Ishpatao en Yamie Grégoire  \n  \n***","intensity":0,"negativity":0,"cluster_id":10,"similar_texts":"text608"},{"id":"38","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=5829b81eac4e4c8e9c3f#/pages/26","title":"DiCaprio in kweekvlees","text":"DiCaprio in kweekvlees\n\nInvestering\n\nDe Amerikaanse acteur Leonardo DiCaprio investeert een onbekend bedrag in het Nederlandse kweekvleesbedrijf Mosa Meat. Ook zal de ster uit Titanic en The wolf of Wall Street het bedrijf als adviseur bijstaan.\n\n„Hij is natuurlijk geen celbioloog, maar hij kan ons wel helpen om kweekvlees op de kaart te zetten”, aldus Tim van de Rijdt, chief business officer van Mosa Meat. „Naast filmacteur is hij een fervent milieuactivist die weet hoe hij de juiste mensen bereikt.” DiCaprio ziet transformatie van ons voedselsysteem als een impactvolle manier om de klimaatcrisis te bestrijden.","intensity":0,"negativity":0,"cluster_id":14,"similar_texts":"text585"},{"id":"39","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/2/4","title":"DiCaprio investeert in kweekvlees","text":"### personalia\n\nActeur Leonardo DiCaprio investeert in het Nederlandse bedrijf Mosa Meat, dat technologie heeft ontwikkeld om kweekvlees te maken. Het begint met enkele rundvleescellen, die vervolgens worden gevoed om er vlees mee te laten groeien. Daarbij komen veel minder broeikasgassen vrij dan bij veeteelt. DiCaprio ziet er een middel in tegen klimaatverandering. Hoogleraar Mark Post van de Universiteit Maastricht is mede-oprichter van Mosa Meat. In 2013 haalde hij de wereldpers met 's werelds eerste gekweekte hamburger.","intensity":0,"negativity":0,"cluster_id":65,"similar_texts":"text816"},{"id":"40","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/13/1","title":"Doe Maar cancelt afscheidstournee om ziekte Henny Vrienten","text":"De afscheidstournee van Doe Maar is afgelast, omdat voorman Henny Vrienten ziek is. Wat de 73-jarige zanger en bassist mankeert, is niet bekendgemaakt.  \n  \nAlexander van Eennennaam  \n  \nAmsterdam  \n  \nDe bandleden van Doe Maar hadden er lang naar uitgekeken en vanwege de coronapandemie langer dan gedacht op moeten wachten. De uitgestelde afscheidstournee van de band, Lijf aan Lijf geheten, zou woensdag 29 september beginnen in TivoliVredenburg. De werkelijkheid is anders. De tour is van de baan vanwege ziekte van Henny Vrienten (73), de bassist en zanger van Doe Maar.  \n  \nConcertpromotor Mojo, die namens de band een verklaring verspreidde, liet gisteren weten dat de concerten niet zullen worden ingehaald. 'Henny en de andere Doe Maar-leden, alsmede de crew en natuurlijk alle fans, keken enorm uit naar de afscheidstournee. We betreuren allen dat de tour geen doorgang kan vinden en wensen Henny veel beterschap en sterkte toe.'\n\nZiekenhuistraject\n\nVrienten gaat volgens Mojo 'een ziekenhuistraject met onderzoeken' in. De mededeling van gisteren was verrassend, ook omdat Vrienten recent op sociale media nog meermaals liet weten uit te zien naar de najaarstour van meer dan twintig optredens. 'We komen eraan!', schreef hij drie weken geleden bij een selfie van de bandleden en de crew.  \n  \nAfgelopen voorjaar sprak Vrienten in een uitgebreid interview met deze krant over zijn wens om een nieuw eigen bandje te beginnen nu De Vreemde Kostgangers, zijn samenwerking met Boudewijn de Groot en George Kooymans, door ziekte van Kooymans ophield te bestaan. Om dezelfde reden stopte Golden Earring, de band die Kooymans mede oprichtte. De Vreemde Kostgangers waren nog wel van plan het al gevorderde werk aan hun laatste album af te maken. Of deze plannen nu zullen wijzigen, is nog niet duidelijk.  \n  \nDoe Maar begon in 2000 aan een tweede leven, nadat de popband zich in 1984 na amper vijf jaar had opgeheven wegens te grote populariteit. Hoewel Vrienten lang tegen een comeback ageerde, noemde hij het in het interview met deze krant een goed besluit. ,,We gingen elkaar pas echt goed kennen en waarderen toen we al lang uit elkaar waren. Toen we weer bij elkaar kwamen, was dat op mijn voorwaarde dat we nieuwe muziek gingen maken. Dat was helemaal niet nodig geweest, want in dat album, Klaar, hoorde je de vijftigers. Terwijl Doe Maar het bandje was van onderweg naar Groningen in het busje met een biertje en een joint erbij een liedje schrijven.''\n\nConcerten\n\nIn het tweede bestaan van de band kwamen er onder meer een musical, concerten in De Kuip en Ziggo Dome, een Symphonica in Rosso-reeks, nieuwe muziek en optredens tijdens festivals. Vrienten, vader van vijf kinderen en getrouwd met Gala Veldhoen, maakte daarnaast ook filmmuziek en soloalbums.","intensity":0,"negativity":2,"cluster_id":13,"similar_texts":"text129"},{"id":"41","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=89f7e13e95f8ce565681#/pages/4","title":"Doe Maar haalt streep door afscheidstournee","text":"Doe Maar haalt streep door afscheidstournee\n\nDoor ziekte Henny Vrienten \n\nAMSTERDAM De afscheidstournee van Doe Maar is afgelast. Het besluit is genomen omdat voorman Henny Vrienten (73) ziek is, zo heeft concertorganisator MOJO woensdag bekendgemaakt. Over de aard van de ziekte worden geen mededelingen gedaan.\n\nDe concerten worden niet ingehaald, meldt MOJO. „Henny en de andere Doe Maar-leden, alsmede de crew en natuurlijk alle fans, keken enorm uit naar de afscheidstournee”, staat in een korte verklaring. „We betreuren allen dat de tour geen doorgang kan vinden en wensen Henny veel beterschap en sterkte.” Alle kaartkopers krijgen hun aankoopbedrag van de tickets teruggestort.","intensity":0,"negativity":2,"cluster_id":13,"similar_texts":"text727"},{"id":"42","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=a4dc478d84ae4174054f#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO ANP/hh","intensity":0,"negativity":0,"cluster_id":40,"similar_texts":"text265"},{"id":"43","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=4a3cf285c319b362e0d7#/pages/44","title":"Elia gaat meetrainen bij oude club ADO Den Haag","text":"Elia gaat meetrainen bij oude club ADO Den Haag\n\nEljero Elia gaat meetrainen bij ADO Den Haag, de club waar hij zijn profcarrière begon. De 34-jarige aanvaller staat dinsdag voor het eerst op het trainingsveld. Elia zit zonder club na zijn vertrek bij FC Utrecht, waar zijn contract afgelopen zomer werd ontbonden.\n\nDe 30-voudig international van Oranje (twee doelpunten) voerde de afgelopen weken al wat gesprekken met de clubleiding van ADO. Vanwege de beroerde financiële situatie heeft de club uit de Eerste Divisie nu niet de mogelijkheid om Elia toe te voegen aan de selectie van Ruud Brood.","intensity":0,"negativity":1,"cluster_id":16,"similar_texts":"text142"},{"id":"44","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=67dc777891d0acdb8eb3#/pages/30-31","title":"Escape in Deventer","text":"Escape in Deventer\n\nMarco van Ginkel behoedt PSV in de slotfase met een rake kopbal voor puntenverlies in Deventer.\n\nFOTO’S \n\nGetty Images\n\n& René Bouwman\n\nCody Gakpo is een van de weinige PSV’ers die een goed niveau haalt tegen Go Ahead. De aanvaller schiet zijn elftal op voorsprong.\n\n❮❯\n\nNieuwe leiders PSV behoeden Schmidt voor nog meer schade tegen sterk Go Ahead \n\ndoor Wilber Hack\n\nDEVENTER De keuzes van PSV-trainer Roger Schmidt en diens wisselbeleid staan fel ter discussie. Maar op één punt kan de Duitse trainer zijn gelijk halen. Met Marco van Ginkel en Cody Gakpo redden zijn aanvoerder en reserve-aanvoerder woensdagavond in Deventer het aanzien van de Eindhovense club. Die won op het nippertje van de nieuwkomer in de Eredivisie: 1-2.\n\nDat was zeker niet de verdienste van Schmidt, die er zo mogelijk in slaagde om nog meer chaos te creëren dan bij de al zo dramatisch verlopen topper tegen Feyenoord. Met zijn ingreep in de rust zorgde hij voor een ware volksverhuizing. Jordan Teze en Armando Obispo kwamen in de ploeg. Liefst zeven spelers moesten op het veld een andere positie innemen. Daardoor waren alle automatismen bij het toch al zo stroef draaiende PSV verdwenen.\n\nToch weigerde Gakpo het wisselbeleid als schuld aan te wijzen voor de moeizame vertoning in de Adelaarshorst. „Natuurlijk trainen we weinig. Maar bij een club als PSV mag je verwachten dat spelers elkaar kunnen vinden”, zei Gakpo.\n\nVolgens de reserve-aanvoerder is het mindere spel tegen Go Ahead vooral een mentale kwestie, een direct gevolg van de forse tik die Feyenoord uitdeelde. „Daar kun je op twee manieren op reageren. Wij hebben dat niet op de goede manier gedaan. Zondag liep het niet, nu weer niet. We moeten niet in deze sleur blijven zitten en weer met elkaar met plezier op het veld staan.”\n\nGakpo haalde als een van de weinigen nog wel een aardig niveau. Hij kon het bovendien goed vinden met Eran Zahavi, die zich soms slim liet terugzakken naar het middenveld. Met een steekpass stuurde de Israëlische spits Gakpo op weg naar de openingstreffer. Op slag van rust bood hij Gakpo nog een kans. Maar aangever Zahavi bleef in de rust in de kleedkamer achter.\n\nNet als Philipp Max. Dat laatste was wel begrijpelijk, want dat is al weken de zwakste schakel bij PSV. Al wijzigde Schmidt zijn team op vijf plaatsen in vergelijking tot de topper tegen Feyenoord, Max bleef aanvankelijk staan. Dat terugkeer van Phillipp Mwene, die volgens Schmidt een vaste waarde is, ging ten koste van Jordan Teze. Die is koploper in het klassement van spelers met de meeste minuten in de Eredivisie bij PSV. Ook Armando Obispo, de nummer twee in die rangschikking, mocht niet beginnen. Schmidt stelde ook Davy Pröpper niet op. Die liet zich kritisch uit over zijn wissel in de rust tegen Feyenoord. Hij zat met Bruma in de carrousel die maar door blijft draaien.\n\nDe gevolgen waren zichtbaar op het veld. In het verleden was een bezoek aan Deventer een garantie voor drie punten. Ruim een kwart eeuw geleden liep PSV in de vorm van een 1-1 gelijkspel voor het laatst averij op bij een bezoek aan Go Ahead. Nu leek het weer die kant op te gaan. Inigo Cordoba maakte tien minuten na de pauze prachtig gelijk. De net ingevallen Teze was de Spanjaard helemaal kwijt.\n\nGo Ahead deed niet voor PSV onder en creëerde net zoveel kansen als de grootmacht uit Eindhoven. Een spelhervatting bracht uiteindelijk redding. Van Ginkel kopte uit een hoekschop van Gakpo raak. Tot opluchting van Gakpo. „Ik was er heel blij mee. Dit was een heel lastige pot. Na die nederlaag van zondag mochten we geen punten laten liggen.”\n\nSchmidt verklaarde eerder deze week dat er nog nooit op de deur geklopt is met vragen over zijn wisselbeleid. Het zou verstandig zijn als technisch directeur John de Jong eens informeert wat Schmidt nu precies met PSV van plan is. Die had zijn leiders op het veld nodig om hem te redden.\n\nGo Ahead Eagles-PSV 1-2 (0-1). 15. Gakpo 0-1, 55. Cordoba 1-1, 86. Van Ginkel 1-2. Scheidsrechter Nijhuis. Gele kaarten: Max, Obispo (PSV).\n\nVerstandig als ’td’ John de Jong vraagt \n\nwat Duitse coach precies van plan is","intensity":0,"negativity":0,"cluster_id":31,"similar_texts":"text355"},{"id":"45","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/3","title":"Estavana Polman terug in handbalselectie","text":"Handbalster Estavana Polman sluit weer aan bij het Nederlands team in aanloop naar de EK-kwalificatie-interlands in oktober tegen Belarus en Griekenland. De vedette is weer voldoende hersteld van haar knieblessure. Schutter Lois Abbingh is de opvallendste afwezige.","intensity":0,"negativity":1,"cluster_id":36,"similar_texts":"text496"},{"id":"46","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/18/4","title":"Estavana Polman traint weer mee met selectie","text":"Handbalster Estavana Polman sluit weer aan bij het Nederlandse vrouwenteam in aanloop naar de interlands in oktober tegen Wit-Rusland en Griekenland. De sterspeler van Oranje is voldoende hersteld van de knieblessure, die ertoe leidde dat ze de Olympische Spelen miste. Polman speelt nog niet mee met de wedstrijden, maar volgt wel de trainingen. Op de Spelen ging Oranje hard onderuit in de kwartfinales tegen Frankrijk.","intensity":0,"negativity":0,"cluster_id":55,"similar_texts":"text427"},{"id":"47","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/45/2","title":"Even een dag met wat meer wind","text":"### Weer\n\nDonderdag begint vooral in het zuiden met geregeld zonneschijn; vanuit het noorden raakt het geleidelijk bewolkt. Een zwakke storing nadert ons land en daardoor neemt de wind in kracht toe. In de kuststreken waait het in de middag krachtig of hard, windkracht 6 of 7. In de noordelijke provincies kan het 's middags en 's avonds af en toe licht regenen of motregenen. In het zuiden van het land blijft het zo goed als droog. Het wordt in de middag 18 tot 20 graden, de wind maakt het voor het gevoel frisser.  \n  \nVrijdag bouwt een hogedrukgebied op in onze omgeving en daardoor neemt de wind weer in kracht af: hij waait matig, vanuit het westen. Zon en wolken wisselen elkaar af en het blijft bijna overal droog. In de middag krijgt de zon meer ruimte. Met maxima van 20 of 21 graden is het vrij aangenaam.  \n  \nIn het weekend voert een aflandige wind warmere lucht aan. Zaterdag stijgt met veel zon en weinig wind de temperatuur in de middag naar 21 tot 23 graden, zondag wordt het met maximaal 24 graden nog iets warmer. Wel neemt de bewolking in de loop van de dag toe en vooral in het zuiden kunnen dan enkele buien ontstaan.  \n  \nNa het weekend stroomt koelere lucht over ons land en wordt het overal wisselvalliger.","intensity":0,"negativity":1,"cluster_id":6,"similar_texts":"text106"},{"id":"48","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/2/5","title":"Ewbank koopt rechten van grote hits","text":"### personalia\n\nHet nieuwe muziekinvesteringsfonds van John Ewbank, componist van tal van Nederlandse hitsongs, heeft de muziekrechten verworven van een aantal wereldberoemde artiesten. Het gaat onder meer om de nummers Radar Love van Golden Earring en Venus van Shocking Blue, maar ook om muziek van BZN. Het eerder dit jaar opgezette Pythagoras Music Fund koopt de rechten over van oud-radiopersoonlijkheid Willem van Kooten. Met de deal zijn miljoenen euro's gemoeid, maar het precieze bedrag is onbekend.","intensity":0,"negativity":0,"cluster_id":51,"similar_texts":"text38"},{"id":"49","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=ad6ae9ac51efc2ff6c6d#/pages/34-35","title":"Ewbank krijgt rechten Golden Earring en BZN","text":"Ewbank krijgt rechten Golden Earring en BZN\n\nUitverkoop bij Van Kooten \n\nHet nieuwe muziekinvesteringsfonds van hitcomponist John Ewbank heeft de muziekrechten verworven van internationaal bekende artiesten als Shocking Blue, Golden Earring en Focus. Daarover heeft het eerder dit jaar opgezette Pythagoras Music Fund (PMF) afspraken gemaakt met oud-radiopersoonlijkheid en zakenman Willem van Kooten, die de rechten tot nu toe beheerde. Van Kooten had met zijn Nanada Music en Red Bullet een catalogus met rechten op 30.000 nummers en 6500 master recordings, de originele opnames van nummers, opgebouwd. Daarin zitten onder meer de rechten op de internationale hits Radar Love van Golden Earring en Venus van Shocking Blue, maar ook rechten op muziek van artiesten als BZN, Earth & Fire en Sandy Coast. Al die rechten gaan nu naar PMF. Met de deal zijn miljoenen euro's gemoeid, maar hoeveel precies is niet bekend.","intensity":0,"negativity":0,"cluster_id":51,"similar_texts":"text393"},{"id":"50","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/34/1","title":"Feyenoord dendert nu door","text":"### Rotterdammers verslaan ook Heerenveen, honderdste goal van spits Linssen is een pareltje\n\nBryan Linssen mag dan misschien geen 'echte' spits zijn, hij is wel een doelpuntenmaker. En die weten als ze de bal hebben geraakt vaak al of het een treffer zal worden of niet. Toen de Limburger tegen Heerenveen de voorzet van Alireza Jahanbakhsh met de hak verlengde, wist hij genoeg. Het was 2-0 voor Feyenoord, de winst was ogenschijnlijk binnen en zijn honderdste goal in de eredivisie een feit.  \n  \nJohnny Jansen was in aanloop naar de wedstrijd in de Kuip al heel duidelijk geweest. Als zijn ploeg iets voor elkaar moesten krijgen, was het de openingsfase overleven. Het eerste kwartier van een thuisploeg waar het zelfvertrouwen van af zou druipen ontregelen, dat was cruciaal volgens de trainer van Heerenveen.  \n  \nHet lukte Jansen en zijn elftal niet en dat mocht ook de trainer zich aanrekenen. Dat Marcus Pedersen moeilijk af te stoppen is, is inmiddels wel bekend. De Noor denderde weer langs de zijlijn dat het een lieve lust was. Dat de back van Feyenoord zijn rushes graag afsluit met een teruggetrokken voorzet, is echter bepaald geen geheim meer. De Friezen zullen toch ook de goal van Jens Toornstra zondag in Eindhoven tegen PSV hebben meegekregen?  \n  \nToch werd Heerenveen juist op die manier geklopt. Pedersen bereikte de achterlijn en trok de bal schuin terug achter het centrale duo Sven van Beek en Ibrahim Dresevic, waar Guus Til slim positie had gekozen: 1-0.  \n  \nHet was een dure tegentreffer voor Heerenveen, want daarna ontspon zich een wedstrijd waarin de bezoekers zich best konden meten met Feyenoord. Tweemaal mocht oudgediende Siem de Jong aanleggen. De eerste poging werd geblokt, bij het tweede moment schoot hij jammerlijk over de door Lucas Woudenberg aangegeven bal heen.\n\nAdel verplicht\n\nFeyenoord werd aanvankelijk maar mondjesmaat gevaarlijk. De 0-4 in Eindhoven tegen PSV veroorzaakte misschien wel een gevalletje 'adel verplicht'. Na dat resultaat wordt in elk geval verwacht dat de ploeg de thuiswedstrijden wint.  \n  \nEn dat lukte ook gewoon. De vraag was nog even of Heerenveen na de pauze de duimschroeven zou kunnen aandraaien. Zo verscheen Henk Veerman oog in oog met Bijlow omdat Gernot Trauner een lange bal niet kon onderscheppen. De lange spits tikte over. Het is de fase waarin Feyenoord zit.  \n  \nEen treffer van Jahanbakhsh werd geannuleerd wegens buitenspel, maar het was uitstel van executie. En hoe. Linssen tikte kort na dat moment de voorzet van Jahanbakhsh op sublieme wijze met de hak achter Mulder. Het was de jubileumtreffer van de kleine spits in de eredivisie en liefst twaalf goals van dat aantal produceerde hij tegen Heerenveen.  \n  \nDe tegentreffer van Joey Veerman en de tweede van Til brachten de eindstand op 3-1, de vierde zege van Feyenoord in vijf competitiewedstrijden.","intensity":0,"negativity":0,"cluster_id":17,"similar_texts":"text554"},{"id":"51","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/23/1","title":"Feyenoord onder Slot een vrolijk geheel","text":"Feyenoord 3  \n  \nHeerenveen 1  \n  \nBij zijn aanstelling als trainer van Feyenoord dacht Arne Slot tijd nodig te hebben om de ploeg naar zijn hand te zetten. Maar sneller dan verwacht heeft hij het elftal naar zijn normen gevormd. Met spel dat naar voren is gericht werd Heerenveen in de eigen Kuip verslagen (3-1). Al ging lang niet alles goed.  \n  \nMooi waren de doelpunten van Guus Til en Bryan Linssen, die zijn honderdste treffer in de eredivisie omlijstte met een technisch volmaakt hakje achter het standbeen langs. Tien minuten voor tijd werd het nog spannend, toen Joey Veerman de bal fraai in de bovenhoek krulde. Even later maakte een kopbal van Til aan alle onzekerheid een eind.  \n  \nFeyenoord klom naar de vierde plek, met nog een wedstrijd te goed en evenveel puntenverlies als nummer twee PSV. Dat deed Slot tot nu toe, in tegenstelling tot zijn collega Roger Schmidt bij PSV, veelal met een vast basiselftal. Met patronen die steeds beter zichtbaar worden, al voetbalde Feyenoord soms slordig tegen Heerenveen.  \n  \nWaar Erik ten Hag bij Ajax een schaduwelftal kan opstellen dat zou meestrijden om de prijzen, en ook PSV flink investeerde in de breedte van de spelersgroep, moet Slot het naar eigen zeggen doen met misschien wel de smalste Feyenoordselectie in de hele clubgeschiedenis.  \n  \nMaar de versterkingen die Feyenoord haalde, blijken tot nu toe stuk voor stuk een schot in de roos. Tegen Heerenveen stonden Marcus Pedersen, Gernot Trauner, Guus Til en Alireza Jahanbakhsh in de basis. Maar misschien is Slot wel de belangrijkste aanwinst.  \n  \nHet is de coach gelukt om het cynisme uit Rotterdam te verdrijven. Waar vorig seizoen nog een deken van chagrijn over de ploeg lag, heeft Slot er in recordtempo een vrolijk geheel van gemaakt. Een elftal dat onverschrokken ten aanval trekt. Al bewees Feyenoord in de gewonnen topper tegen PSV (0-4) dat het ook goed kan verdedigen.  \n  \nDe Rotterdammers mogen onder Slot dan attractief voor de dag komen en de bal graag in bezit hebben, voor de coach is het vooral van belang wat zijn ploeg doet als zij de bal niet heeft. Dan wil hij dat zijn spelers de tegenstander opjagen om de bal snel weer in bezit te hebben. Opgejut door de fanatieke aanhang achter het doel joeg Linssen een aantal keer door tot op de doellijn bij Heerenveen-keeper Erwin Mulder.  \n  \nEen ijzeren conditie is vereist. Spelers met een extra long zijn geen overbodige luxe, zoals Jens Toornstra en Til. Laatstgenoemde stond na een kwartier aan het einde van een vlotlopende Feyenoord-aanval, al speelde de thuisploeg na een energieke beginfase allerminst groots voor de rust.  \n  \nIn de treffer van Til was veel van het opgefriste Feyenoord terug te zien. Niet alleen omdat nieuwelingen Pedersen, Jahanbakhsh het voorbereidende werk verrichtten en de van Spartak Moskou gehuurde Til de lage voorzet binnen schoot. Nog meer omdat Pedersen als rechtsback weer mee ten aanval trok en middenvelder Til op het goede moment in het strafschopgebied opdook. Precies zoals Slot het graag ziet.  \n  \nPedersen ontpopt zich steeds meer tot een revelatie in de Kuip. De Noorse back die zondag tegen PSV nog op een brancard met een hoofdblessure werd afgevoerd, denderde woensdagavond onder het felle kunstlicht vertrouwd over de rechterflank. Feyenoord betaalde ongeveer een miljoen euro voor de 21-jarige verdediger. Omdat technisch directeur Frank Arnesen sowieso met een nagenoeg lege portemonnee de markt op moest.  \n  \nHet is de vraag hoelang Feyenoord het energieke spel, uitgevoerd met passie, kan volhouden dit seizoen. Zeker zolang de ploeg van Slot ook actief blijft in Europa en het bekertoernooi, en de wedstrijden elkaar in hoog tempo opvolgen. Eén in het weekend en een doordeweeks. En dat met een smalle selectie.  \n  \nFraai was het hakje waarmee Linssen na rust Feyenoords voorsprong verdubbelde. De spits die eigenlijk geen spits is, maakte alweer zijn vijfde doelpunt dit seizoen. Veerman deed kort voor tijd nog iets terug, maar kon niet voorkomen dat Til met een kopbal de eindstand op 3-1 bepaalde.","intensity":1,"negativity":0,"cluster_id":64,"similar_texts":"text554"},{"id":"52","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/fokke-sukke-a4059149#20210922-79818-120","title":"Fokke & Sukke","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":68,"similar_texts":"text630"},{"id":"53","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/1","title":"George en Eran willen met hun conflictkomedies de verbetenheid uit het debat over wereldproblemen halen","text":"### Vandaag - Theater\n\nTheatermakers en vrienden George Tobal (35) en Eran Ben-Michaël (38) aten vroeger heel veel vlees. Zeker als ze samen op tournee waren: mixed grill, spareribs en regelmatig een ribeye. Veel acteurs eten voor ze spelen een lichte maaltijd. Zij niet, zij verorberden hele dierentuinen. Gewoon, omdat het lekker is.  \n  \nNu is dat anders. Ze zijn allebei vader en ouder geworden en bewuster gaan leven. Tobal is vegetariër. Ben-Michaël is 'minder vlees gaan eten'. Dat vindt hij voorlopig genoeg verandering. 'Wij zijn allebei bezorgd over het milieu. We vinden dat er iets moet gebeuren. Maar we zijn het oneens over hoe ver we daarin moeten gaan.'  \n  \nWanneer is het genoeg? Hoeveel van onze luxe zijn we bereid op te geven voor een beter milieu? Toen de twee elkaar die vraag voorlegden, bleken ze een mijnenveld te betreden. Wel of niet vlees eten? Wel of niet vliegen? Wel of niet kinderen op de wereld zetten? Het onderwerp bleek eindeloos complex. En dus wisten de twee: hierover moesten ze een komedie maken!  \n  \nDat werd George & Eran worden veganisten, een voorstelling die in het verlengde ligt van eerdere successen, zoals George & Eran lossen wereldvrede op (drie delen) en George & Eran worden racisten (afgelopen zomer nog op tv te zien). Eveneens komedies, waarin ze de grote problemen van onze tijd behandelen, zoals het Midden-Oostenconflict en het racismedebat. Wereldproblematiek verpakt als een gezellig avondje uit - het is hun handelsmerk geworden. Ze noemen hun voorstellingen zelf graag 'conflictkomedies'.  \n  \nSteevast staan de twee vrienden als uitvergrote versies van zichzelf op het podium (en soms ook met anderen erbij). Ze voeren persoonlijke discussies en brengen een schier onoplosbaar conflict terug tot huiselijke proporties. Met hun mix van stand-upcomedy en toneel hebben ze de afgelopen tien jaar een grote fanschare aan zich weten te binden.  \n  \nDe inzet van hun werk is nooit alleen om zo veel mogelijk grappen maken. Ze willen hun publiek de verschillende kanten van een conflict, en de absurditeit daarvan, laten zien.  \n  \nBen-Michaël haalt Theo Maassen aan: 'Hij zegt: mijn rol is die van masseur. Maar dan in het maatschappelijke debat. Ik ga op zoek naar de pijnlijke plek. Daar druk ik op. Dat doet pijn, maar als het goed is, komt er daarna lucht. Zo zie ik ons ook.'  \n  \nTobal: 'Wij willen de verbetenheid weghalen uit het debat.'  \n  \nEn dat lukt ze al sinds 2010. De twee leerden elkaar kennen toen ze allebei in Hamlet van De Utrechtse Spelen speelden. Ze speelden Rosencrantz en Guildenstern, de twee beste vrienden van Hamlet. Een kostuumontwerper bedacht dat het leuk zou zijn om hen samen in broek met drie pijpen te stoppen. Daar, in die broek, ontstond een vriendschap voor het leven.  \n  \nTobal: 'Het grappige was dat de rest van de cast dat spannend vond. Eran is Joods en ik ben Syrisch. Dus iedereen dacht: een Jood en een Arabier in een broek met drie pijpen. Als dat maar goed gaat. Daar hebben we toen veel grappen over gemaakt.'  \n  \nBen-Michael: 'Toen we later samen iets wilden maken, moesten we weer denken aan die Jood en Arabier in een broek met drie pijpen. Als wij dat in het klein kunnen, samenleven in vrede, dan zouden onze volken dat in het groot ook moeten kunnen.'  \n  \nDat werd George & Eran lossen wereldvrede op, hun doorbraak, gemaakt onder de vleugels van Theater Rast in Amsterdam-West. Eerst stonden ze op de Parade, toen in het theater, toen op Oerol, er volgde een theaterreprise, nog een reprise en toen een internationale tournee. Hun vernieuwende stijl van geëngageerd theatermaken sloeg aan. Tobal: 'We gingen gewoon als twee vrienden op het toneel staan en begonnen dan te praten. Sommige dingen vergrootten we een beetje uit. De meeste denkkracht ging vooral op aan de vraag: hoe kunnen we dit zo lang mogelijk uitrekken en zo vaak mogelijk doen? Want het is zo leuk.'  \n  \nWat ook bijzonder was: ze maakten deel uit van een nieuwe golf divers theater, met daarin ook makers als Sadettin Kirmiziyüz en Nasrdin Dchar. 'Wij werden voor het eerst niet weggezet als allochtonentheater', zegt Ben-Michaël. 'We werden gezien als Nederlandse jongens met een andere achtergrond. Dat was nieuw. Ook daarom bereikten we een breder theaterpubliek.'  \n  \nDie erkenning stelde het tweetal in staat om hun eigen gezelschap op te richten: George & Eran Producties, waarin ze ook hun schrijf- en regieambities kwijt kunnen. Ze maakten het ingetogen Jihad van liefde, over een Marokkaanse man die zijn vrouw verloor bij de terreuraanslag in de Brusselse metro. Ook produceerden ze het toneelstuk Lenny, over de Amerikaanse stand-uplegende Lenny Bruce, die nadrukkelijk vond dat je alles moet kunnen zeggen op een podium.  \n  \nIn George & Eran worden veganisten laat het tweetal zich wederom de mond niet snoeren door activisten of sceptici. Het probleem is niet zwart-wit. Ben-Michaël: 'Eerst dacht ik dat vlees slecht was, en groenten goed. Maar zo simpel is het dus niet. Een plofkip is beter voor het milieu dan een biologische kip. Maar voor dierenwelzijn is het juist andersom. Als je mais koopt, dan wordt dat uit Marokko of Senegal hiernaartoe gevlogen. Dan is de uitstoot groter dan bij die plofkip. Zie het maar eens goed te doen.'  \n  \nDe voorstelling heeft volgens hem niet als doel zieltjes te winnen voor de vegetarische zaak. 'De toeschouwer hoort tegengestelde meningen. Je kunt een positie kiezen. Hoe dan ook, ik ga je niet veroordelen, want ik doe het ook vaak fout.'  \n  \nGeorge & Eran worden veganisten, regie Koos Terpstra. Premiere: 24/9, Meervaart, Amsterdam. Tournee t/m 23/12.","intensity":0,"negativity":1,"cluster_id":63,"similar_texts":"text698"},{"id":"54","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/27/1","title":"Het militaire partnerschap Aukus is geen vernedering, maar een buitenkans","text":"### Mondiale orde\n\nMijn werkland Australië is een laboratorium voor het Chinese dilemma van de wijdere westerse wereld: kan handel samengaan met concurrentie of dwingt strategische concurrentie tot economische ontkoppeling? Australië geloofde lang dat handel met China en geopolitieke oppositie tegen China perfect verenigbaar waren. Een zeer winstgevende overtuiging. De Australische export naar China bedraagt 40 procent, goed voor ruim 90 miljard euro verkoop in 2020.  \n  \nMaar onder president Xi is China agressief en antiwesters geworden, militaire opbouw en grensconflicten inbegrepen. Australië heeft zich daarbij mondig opgesteld, met Chinese handelsrevanche als gevolg. Gerst, wijn, kreeft, vlees, steenkool, katoen, toerisme, hoger onderwijs: de lijst met Australische exportsectoren die door duistere Chinese represailles, campagnes en boycots zijn getroffen, groeit zienderogen. Australië stond in een spreidstand tussen economie en geopolitiek. Dat is nu voorbij. Australië heeft de waarden boven het geld verkozen.  \n  \nAukus, het kersverse militaire en technologische partnerschap tussen Australië en het Verenigd Koninkrijk, dat start met nucleaire onderzeeërs, is historisch. Het erkent de Koude-Oorlogrealiteit tussen Amerika en China, waarbij Australië zich voluit schaart aan Amerikaanse zijde. Het trekt Amerikaanse militaire macht en technologie binnen in de regio waar China zijn invloed wil uitbreiden, de zeeën wil domineren en Taiwan wil heroveren. Het geeft tanden aan de zogenaamde Quad, de permanente veiligheidssamenwerking tussen de VS, Australië, Japan en India. Het biedt weifelende landen zoals Vietnam en de Filipijnen een nieuw Amerikaans baken bij Chinese druk.  \n  \nDe VS tonen zo hun mondiale leiderschap nog niet op te geven. Na Donald Trump en na het debacle in Afghanistan onder Joe Biden, was dit hard nodig. Australië is nu feitelijke uitvalsbasis voor de VS in de Indo-Pacific, het hoofdtheater van de nieuwe Koude Oorlog. In ruil daarvoor moet het decennialang op Amerikaanse steun kunnen rekenen. Onderzeeërs zijn het begin en symbool van een partnerschap dat militaire strategie, technologie, cyber- en nationale veiligheid inhoudt.  \n  \nJe kunt er donder op zeggen dat China zal reageren. Het duurt nog twintig jaar voordat Australië zijn onderzeeërs krijgt. Die tijd gebruiken ze. Dat begint al met de recente Chinese kandidaatstelling voor toetreding tot het Trans-Pacifisch Partnerschap, een regionaal vrijhandelsakkoord dat Amerika onder Trump zelf de rug toekeerde. China wil zijn economische en handelsagenda maar wat graag inbrengen in een gezelschap van vooral Amerikaanse bondgenoten.  \n  \nWat moet wij in Europa van dit alles maken? Anders dan in de 20ste eeuw ligt Europa niet meer in het centrum van de geopolitiek. Generaties lang konden we rekenen op dat wat Australië in de 21ste eeuw van Amerika verwacht: macht, gewicht en bescherming. We geloven, de Europese Unie en Duitsland voorop, dat wij niet hoeven te kiezen tussen handelen met of strijden tegen China. Anderen maken die keuze nu voor ons.  \n  \nHet VK wordt vaak beschimpt, maar vindt na de Brexit wel degelijk een nieuwe missie en nieuwe partners, ook al zijn dat vooralsnog de oude partners van de Anglosfeer. De Navo blijkt opnieuw zowel onmachtig als onbetekenend. Frankrijk, de belangrijkste militaire macht van continentaal West-Europa, voelt zich publiekelijk vernederd. Maar dat is allemaal niet nieuw. Natuurlijk betekent de Brexit een minder Europees Verenigd Koninkrijk. Amerika kijkt sinds Obama vooral naar Azië. De Franse president Macron heeft zelf de Navo hersendood verklaard en staat te popelen voor een autonome Europese koers.  \n  \nLaten we dus blij zijn dat Amerika terug is op het internationale toneel. Met de VS, het VK en Australië delen we het verlangen naar een wereldorde die steunt op vrijheid, democratie en mensenrechten. Aukus is een buitenkans om ons strategisch bij aan te sluiten. Niet met Franse boosheid. Frankrijk en zijn militair-industrieel complex zijn gebaat bij meer Europese autonomie ten opzichte van de VS. Financieel-economisch heeft Frankrijk meer te winnen bij Europese onafhankelijkheid dan het nu verliest door Aukus. Maar Europese autonomie mag geen Frans antagonisme zijn. Anders zal de Chinese uitdaging het Westen intern te zeer verdelen. Dat is de beste garantie voor onze uiteindelijke nederlaag.\n\nANDER COMMENTAAR\n\nLa Repubblica (Italië)\n\n'De samenwerking brengt een risico met zich mee: de opdeling van het Westen in een Angelsaksische sfeer, die China in toom moet houden, en een traditionele Euro-Atlantische sfeer met de Navo, die op Rusland is gericht. Dit zijn twee verschillende, parallelle al-lianties met Washington als spil. De vraag is hoelang de twee fronten van het Westen verenigd zullen blijven.'\n\nSüddeutsche Zeitung (Duitsland)\n\n'Voor de EU en voor Duitsland is dit een schandelijk moment. Net als in Afghanistan informeert of onderhandelt Washington niet. Dit is geen kleinigheid meer. De vraag is nu waar we ons meer over moeten verbazen: de kristalheldere bereidheid van Australië om met de VS een onoplosbare confrontatie met China aan te gaan, ondanks alle nadelige economische gevolgen, of de gotspe waarmee de VS Frankrijk, een belangrijke bondgenoot in Europa, van zich vervreemdt.'\n\nLe Figaro (Frankrijk)\n\n'Dit verandert de spelregels en stelt de Indo-Pacific bloot aan een gevaarlijke wapenopbouw. Canberra, ongetwijfeld gedreven door China's agressiviteit, raakt zo betrokken bij de Chinees-Amerikaanse confrontatie met het risico mee te moeten doen aan een openlijk conflict. De waarschuwing aan China is duidelijk: Australië wordt een Amerikaanse basis die binnenkort Amerikaanse langeafstandsraketten en stealthbommenwerpers kan huisvesten.'\n\nLe Monde (Frankrijk)\n\n'Waar wil Europa zijn in de wereldwijde herschikking die plaatsvindt in de schaduw van de Chinees-Amerikaanse confrontatie? Kan ze als een autonome macht optreden of zullen de Europese landen er getuige van zijn hoe deze één voor één alle hoop op enige invloed opofferen en hun belangen verdedigen?'","intensity":0,"negativity":2,"cluster_id":37,"similar_texts":"text813"},{"id":"55","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/37/1","title":"Het verhaal is verteld","text":"Filmmakers Antoinette Beumer, Heddy Honigmann en Jim Taihuttu geven op het NFF elk een masterclass. Beumer spreekt samen met actrice Elise Schaap over de balans tussen controle en loslaten op de set. Honigmann wordt geïnterviewd over haar carrière en haar werkwijze als documentairemaker. Taihuttu spreekt samen met acteur Nasrdin Dchar over de manier waarop je een jong publiek kunt aanspreken en er tegelijk voor zorgt dat een film lang meegaat.  \n  \nHet komt zelden voor: schrijvers die hun eigen boek verfilmen. Dus wat Antoinette Beumer ondernam met Mijn vader is een vliegtuig, de losjes op haar jeugd geïnspireerde roman, is sowieso uitzonderlijk.  \n  \nDat ziet de 59-jarige auteur zelf niet zo, of ze ziet het anders. 'Ik bén eigenlijk geen schrijver. Het zeldzame is dus, denk ik, dat ik als filmmaker een boek ging schrijven. Dat ik het vervolgens ook ga verfilmen is toch niet zo gek?'  \n  \nHoe dan ook: de combinatie en volgorde bevielen haar goed. 'Ik had al een paar boekverfilmingen gedaan, maar anders dan bij De gelukkige huisvrouw en Rendez-vous voelde ik nu totaal geen drang om recht te doen aan het boek en de schrijver. Dat boek hád ik al gemaakt. Ik was de eerste die riep: o, dan gooien we dit er toch uit, of dan vertellen we dat toch gewoon anders? Dat viel Frans ook op (producent Frans van Gestel, red.), dat ik me niet zo aan het boek vastklampte. Mensen weten ook niet precies wat er nu autobiografisch aan is en wat niet, en dat laat ik lekker zo.'  \n  \nHet boek en de film, in het kort: Eva (gespeeld door Elise Schaap) heeft heel wat bordjes hoog te houden: huwelijk, twee jonge kinderen, buitenechtelijke relatie, veeleisende baan en dan raakt ze ook nog in een geestelijke vrije val als haar moeder overlijdt. Ze wordt overvallen door jeugdherinneringen en waanbeelden over haar vader, die al ruim dertig jaar in een gesloten psychiatrische inrichting zit, en besluit hem op te zoeken.  \n  \nDe boekdoop in 2018 ging gepaard met lovende recensies en enkele persoonlijke interviews, waarin Beumer het biografische gehalte van haar 'psychologische roman' toelichtte. Ja, ook haar eigen vader was manisch depressief en leed aan hevige stemmingswisselingen. En ook die man bracht de tweede helft van zijn leven door in een gesloten inrichting. Het tekende haar jeugd, en die van haar jongere zussen, scenarist Marjolein Beumer en actrice Famke Janssen.  \n  \nDie zussen figureerden niet in het boek of de scenariobewerking; hoofdpersoon Eva is enig kind. 'Het rare is dat ik me ook nooit met die Eva identificeerde tijdens het schrijven', zegt Beumer. 'Als ik dat wél deed, lukte het niet: ik moest echt kunnen fantaseren. En schrijven met mijn vader in mijn hoofd vond ik zo moeilijk, dat ik Pierre Bokma en Maarten Heijmans in mijn hoofd nam voor de vader in het boek. Ook al was er op dat moment helemaal geen sprake van een verfilming.'\n\nWant je was gestopt met filmen.\n\n'Echt gestopt. Het plezier was helemaal weg, na Rendez-vous (2015). Ik woonde al een paar jaar in Frankrijk op een berg, weg van de stad. Maar halverwege het schrijven van dat boek dacht ik: ja Jezus, dit ís gewoon een film. Dus ik liet wat aan Frans lezen, die vond dat ook. We kregen meteen geld, subsidie. Toen moest ik de roman nog afschrijven.'\n\nOoit was je van plan een documentaire over je vader te maken. Daarvoor ben je hem gaan filmen in de gesloten inrichting. Kon dat zomaar?\n\n'Jawel, ik was maar in mijn eentje, hè. Het filmen hielp hem en mij heel erg, want hij ging ineens praten. Het had best een mooie documentaire kunnen opleveren, denk ik. Al verzon mijn vader ook allerlei rare dingen, die niet waar bleken. Dan had ik ineens nog een broer, volgens hem. Veel dwaalsporen, die ik dan ging onderzoeken. Vooraf had ik Jaap van Hoewijk gevraagd of hij me wilde coachen, ik vond zijn documentaire Familiegeheim zo indrukwekkend. Op een gegeven moment zei hij: volgens mij gaat het niet over je vader, maar over jezelf, en hoe je voorkomt net zo gek te worden als hij. Hm, dacht ik, dat heeft hij goed gezien.'  \n  \nZe lacht. 'Maar ik wílde helemaal geen documentaire over mezelf maken. Het moest over mijn vader gaan. Dus toen ben ik gestopt. Het materiaal ligt in een kast, daar ga ik niks mee doen. Maar het klopte wel, wat Jaap zei. In mijn jeugd was mijn vader een onveilige man, voor mij. Iemand die je niet kon lezen. Hij gebruikte toen ook geen medicatie, er was niks gediagnosticeerd.  \n  \n'Ik ben niet zo gek op pamflettistische boeken of films, maar het hebben van een ouder met een psychische stoornis is nog altijd een taboe, hoewel er al wel meer over wordt gepraat. De kans dat je als kind later zelf ook een psychische stoornis ontwikkelt is vele malen groter. Die angst is niet iets waar je makkelijk over praat. Het kan je carrière ook in de weg staan.'\n\nIs het makkelijker om iemand te filmen die een crisis doormaakt als je zoiets zelf hebt meegemaakt?\n\n'Tuurlijk helpt dat. Vooral omdat je de fysieke, zintuiglijke kant ervan kent. Dat heb ik zo ook omschreven in het boek. Je hóórt je bloed ruisen, je krijgt het gevoel dat je stikt. Je kijkt naar dingen en bent zo bang dat er ineens iets anders te zien is dan wat je ziet. Want als dat gebeurt weet je zeker dat het zo is, dat je gek wordt. Dat ken ik allemaal, dat ken ik heel goed.  \n  \n'Toen ik zelf mijn moeder verloor, zoals Eva in de film, wist ik wel meteen: dit gaat mijn leven veranderen. Maar mijn eigen echte crisis had ik al eerder meegemaakt, rond mijn 40ste. Toen was er die angst: wat als ik mijn vader achterna ga?'\n\nBij je regiedebuut, De gelukkige huisvrouw, zei je dat je die film ook wilde maken om te laten zien dat iedereen vatbaar kan zijn voor een psychose.\n\n'Daarom vond ik het zo belangrijk dat Carice (van Houten, red.) de hoofdrol speelde, en nu in deze film Elise. Ik had ook iemand kunnen vragen van wie je denkt: nou, niet zo gek dat die doordraait. Ik heb het onlangs ook weer meegemaakt in mijn privéomgeving: iemand die van het ene op het andere moment zo de weg kwijt raakt. Het kan ons allemaal gebeuren.'\n\nIs die angst om gek te worden een sleutelmotief in je oeuvre?\n\n'Nee, de kernzin is volgens mij: ze hebben tóch van me gehouden. Die komt letterlijk voor in De gelukkige huisvrouw, en ook in Jackie. Rendez-vous vind ik mijn minst geslaagde film, maar ook daar zat een afwezige ouder in het script, in een eerdere versie. In Soof zit het ook: een wat stroeve moeder-dochterrelatie. De humor overschaduwt dat, maar het zit erin. Die troost, dat het uiteindelijk toch goed was. Ook wel een beetje pathetisch toch, op mijn leeftijd? Toch weer die bevestiging van de ouders nodig. Het zit diep. Ik denk ook niet dat het een gebrek aan liefde was in mijn jeugd, maar wel dat alles werd overschaduwd door wat er met mijn vader gebeurde, waardoor ik die liefde niet zo heb gevoeld. Dat gaf me een wankele basis.'  \n  \nDan: 'Maar wat vónd je eigenlijk van de film? Vertel dat eens even.'\n\nDie bevat de aangename beumeriaanse mix van drama en humor, het pijnlijke is ook grappig. Goed geacteerd door Schaap, Bokma en Heijmans, zonder op de lach te spelen.\n\n'En verder? Ik heb nog maar heel weinig reacties gehoord. En mensen zijn ook niet altijd meteen eerlijk. Ik ben iemand die dan gaat doorvragen.'\n\nGoed, soms dirigeer je de kijker wat nadrukkelijk. Dan zien we dwarrelende veertjes in het strijklicht, die Eva's vroege herinneringen netjes aan het nu verbinden.\n\n'Werd de bedoeling je té duidelijk? Ik heb altijd in de cross-overhoek gezeten met mijn films, dat tekent me, denk ik. Dat ik net geen prijzen win, net niet hoog gewaardeerd word door critici, maar dat het wél scoort. Ik weet ook niet hoe ik het anders zou moeten doen: wat ik maak, is wie ik ben. Als ik jou zo hoor, denk ik: o ja, dat had subtieler gekund. Maar daarmee was het óók een kleinere film geworden. En dan wil ik toch liever dat zo veel mogelijk mensen hem zien. Dat is volgens mij nou precies cross-over. Je geeft iets een arthousegevoel, maar je doet ook een paar dingen waarvan jij dan zegt: zonder had ik dat ook wel begrepen. Maar met die dingetjes erbij maak je de film toegankelijker en de zaal voller.'\n\nMet Jackie, over twee zussen die op zoek gaan naar hun Amerikaanse moeder, schoof je het meest op in de richting van wat je arthouse noemt.\n\nLacht. 'Die heeft het van mijn films ook het minst goed gedaan, commercieel gezien. Jackie werd wel enorm opgepikt in Amerika. Het hád mijn ticket naar Hollywood kunnen zijn. Maar ja, de kinderen woonden nog thuis, het was geen goed moment. Misschien is mijn ambitie in die richting niet zo groot. En als je pas op je 47ste je eerste speelfilm maakt, is je oeuvre hoe dan ook beperkt.'\n\nJe hebt eens gezegd dat het persoonlijke gehalte in je films na De gelukkige huisvrouw is afgenomen.\n\n'Veel van wat ik te zeggen had, heb ik al in die film gestopt. Loft was iets anders: een thriller met twee keer zoveel budget. Die gaf me de kans te laten zien dat ik ook iets anders kan, dat ik níét in het bakje 'vrouwen en problemen' vastzat. Aan Soof is ook wel wat persoonlijks, hoor. Die film is geschreven door mijn zus, die zich liet inspireren door mijn eigen huwelijkscrisis en scheiding.  \n  \n'Rendez-vous kregen we alleen gefinancierd met ons filmbedrijf als ik zelf ging regisseren. Had ik niet moeten doen. Ik werk op intuïtie en emotie: ik móét ergens iets bij voelen om er wat van te maken. En ik voelde te weinig. Het holde me uit. Soof 2 (geregisseerd door Esmé Lammers, red.) moest komen. En ik zou De held regisseren, mijn ene zus zou erin spelen, de andere zou het scenario schrijven. Toen overleed mijn moeder en was ik ineens de oudste van de familie. Ik dacht: wil ik dit wel, zo voortdenderen? Of wil ik een ander leven? Toen ben ik ineens met alles gestopt.'\n\nJe had ook pech, toen de stellage bij de opnamen van Loft instortte. (Ze viel vier meter naar beneden en raakte zwaargewond. Ze regisseerde toch door, vanuit een rolstoel.)\n\nZe grinnikt. 'Het was soms ook gekkenwerk. Vijf films in vijf jaar.'  \n  \nBeslist: 'Ik ga na Mijn vader is een vliegtuig ook niet meer regisseren, dit is mijn laatste film.'\n\nÉcht de laatste?\n\n'Ja. Ik geloof dat ik in deze fase van mijn leven ook wat anders te bieden heb dan zelf films maken.'  \n  \nBeumer was de afgelopen jaren al werkzaam als 'hoofd drama' van betaalzender Videoland. En vanaf 1 november wordt ze 'director scripted series Benelux' bij Netflix.\n\nMASTERCLASSES OP HET NFF\n\n'Twee dagen geleden heb ik mijn contract getekend. Ik ga nieuwe series ontwikkelen, als een soort producent. Het is ook nodig, in Nederland, dat niet steeds dezelfde mensen dingen maken, zodat nieuw talent kan doorstromen. Volgens mij heeft iedereen uiteindelijk ook maar één verhaal. En dat van mij heb ik nu verteld.'\n\nFILMOGRAFIE ANTOINETTE BEUMER\n\n2007  \n  \nDe gelukkige huisvrouw  \n  \n2010  \n  \nLoft  \n  \n2012  \n  \nJackie  \n  \n2013  \n  \nSoof  \n  \n2015  \n  \nRendez-vous  \n  \n2021  \n  \nMijn vader is een vliegtuig","intensity":0,"negativity":0,"cluster_id":50,"similar_texts":"text335"},{"id":"56","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=008157690cf0d026973b#/pages/12-13","title":"Hubertus door rivaal geveld","text":"Hubertus door rivaal geveld\n\nHubertus, de beroemdste bewoner van de Veluwe, is niet meer.\n\nFoto Jan Vermeer\n\nEdelhert stal show op Veluwe\n\ndoor Chris Ververs\n\nOtterlo Misschien wel het meest fotogenieke edelhert ter wereld is niet meer. Het Nationale Park de Hoge Veluwe maakte dinsdag bekend dat edelhert Hubertus tijdens een gevecht met een rivaal dodelijk gewond raakte en uit zijn lijden moest worden verlost. De beroemdste bewoner van de Veluwe werd tien jaar oud.\n\nHet is september 2015 als Hubertus het edelhert in volle glorie de voorpagina van De Telegraaf siert. ’Burlende Hubertus Topmodel’ staat erboven. Het edelhert met zijn imposante gewei is allesbehalve schuw. Honderden fotografen die met joekels van lenzen erop los klikken, het laat Hubertus Siberisch. Sterker; hij lijkt ervan te genieten, zelfs verleidelijk de camera’s op te zoeken. \n\nDeze week werd edelhert Hubertus (een verwijzing naar zijn favoriete omgeving: Jachthuis Sint Hubertus) tijdens de bronst gevorkeld: in het lichaam geraakt door de geweistang van een ander hert. Het edelhert zag zijn rivaal waarschijnlijk niet aankomen omdat hij een jaar eerder tijdens een gevecht met een concurrent al een oog verloor. Dit keer werd hij in zijn lies en daarbij ook zijn ingewanden geraakt. \n\nDinsdagmorgen vonden faunabeheerders hem zwaargehavend bij een zoel en hebben hem uit zijn lijden verlost.\n\nBoswachter Henk Ruseler woont al veertig jaar op het park en kent de oorsprong van de fotogenieke edelherten. „Het heeft te maken met een hinde die op jonge leeftijd van het ene op het andere moment haar schuwheid voor mensen verloor. De jongen van die hinde hebben nooit geleerd om voor mensen weg te lopen. Ze hebben dat gedrag overgenomen.”\n\nRuseler blikt terug op het leven van Hubertus. Hij zag Hubertus maandagavond nog bij een bronstroedel. „Hij had wat vrouwtjes om zich heen verzameld en dan kan er natuurlijk een rivaal komen die sterker is. Dat is het leven van een hert, om in het heetst van de strijd te sneuvelen. Op zich een mooie dood...” \n\n’In het heetst van de strijd gesneuveld’","intensity":0,"negativity":0,"cluster_id":39,"similar_texts":"text479"},{"id":"57","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=577d35c9b496dd7363d5#/pages/12-13","title":"Hubertus eindigt op bord restaurant","text":"Hubertus eindigt op bord restaurant\n\nFotogeniek was Hubertus zeker. Het beroemde edelhert was bepaald niet schuw en bleef staan als mensen toenadering zochten.\n\nFoto Menno Bausch \n\nBeroemd edelhert Veluwe laat leven na gevecht met rivaal\n\ndoor Chris Ververs\n\nOtterlo Het beroemde edelhert Hubertus wordt geslacht en opgegeten in het restaurant van Het Nationale Park de Hoge Veluwe. De kop met gewei wordt opgezet en in een van de gebouwen van het park tentoongesteld. \n\nHubertus liet dinsdag het leven na een gevecht met een rivaal. Het extreem benaderbare edelhert was razend populair onder natuurfotografen en bezoekers van het park. Het dier was niet schuw en bleef staan als mensen toenadering zochten. De onnatuurlijke reflex nam Hubertus waarschijnlijk van zijn moeder over. De hinde vertoonde namelijk hetzelfde ’brutale’ gedrag. Gedrag dat overigens niet zonder gevaar was voor bezoekers. Een volwassen edelhert kan wel 250 kilo zwaar worden en uithalen met een gewei dat met negentig centimeter een dodelijk wapen kan zijn. \n\nGeweistang\n\nTijdens de bronst vechten concurrerende mannetjes met elkaar om de vrouwtjes. Zo verloor Hubertus vorig jaar al een oog. Die handicap werd hem deze week vermoedelijk fataal. Een rivaliserend mannetje heeft hem tijdens de bronst gevorkeld: in het lichaam geraakt met de geweistang. Het vermoeden bestaat dat Hubertus – vernoemd naar zijn favoriete verblijfplaats rondom het Jachthuis Sint Hubertus – zijn rivaal nooit heeft zien aankomen. \n\nFaunabeheerders vonden het hert dinsdagmiddag zwaargewond bij een zoel, waar ze hem ter plekke uit zijn lijden hebben verlost. Hoewel zijn dood tot groot verdriet leidde onder fans van het meest fotogenieke edelhert ter wereld, wacht hem eenzelfde lot als ander wild op het Veluwse park: de slager, het restaurant en de parkwinkel. \n\nGoulash\n\nDaar is niets mis mee, zegt Seger van Voorst tot Voorst, directeur van het Nationale Park de Hoge Veluwe. „Het is zoals het is. Dat gebeurt met al het vlees van geschoten dieren.” Zo valt van Hubertus nog genoeg te maken, weet Van Voorst tot Voorst: „Aan de rug zitten de mooiste delen. En de achter- en voorbouten; de schouders en bilpartij. En je kunt van delen worst maken en goulash, stoofpotjes. We snijden er tournedos en biefstuk van.”\n\nDe illustere bewoner van de Veluwe krijgt dus geen voorkeursbehandeling. „We zijn gewoon een bedrijf”, verklaart de directeur. „Daar komt bij: het alternatief zou zijn dat hij wordt opgehaald door de Rendac, de overheidsinstantie die kadavers en dierlijk afval ophaalt en vernietigt. Een derde oplossing is dat we hem op de knekelplek leggen en dan wordt-ie opgepeuzeld door raven, vossen en wolven. Maar dat gunnen we ze niet. Die krijgen al genoeg van ons.”\n\nHubertus’ restdelen die niet voor consumptie geschikt zijn, gaan wél naar de knekelplaats. Waar de kop van Hubertus komt te hangen, is nog niet bekend. Van Voorst tot Voorst: „Het wordt een plek waar hij goed tot zijn recht komt. Hij zal niet vergeten worden.”\n\n’Hij zal niet worden vergeten’","intensity":0,"negativity":0,"cluster_id":39,"similar_texts":"text26"},{"id":"58","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/cbs-huizenprijs-in-augustus-naar-nieuw-record-aantal-verkochte-woningen-gedaald-a4059199#20210922-79818-302","title":"Huizenprijs in augustus naar nieuw record, aantal verkochte woningen gedaald","text":"De prijzen van koopwoningen in Nederland zijn opnieuw flink gestegen. Vorige maand lagen de woningprijzen liefst 17,8 procent hoger dan een jaar eerder. Het is de grootste prijsstijging in een jaar sinds september 2000, zo blijkt uit deze woensdag gepubliceerde cijfers van het Centraal Bureau voor de Statistiek (CBS).De prijzen van bestaande koopwoningen stijgen al sinds juni 2013, maar zo hoog als afgelopen maand kwamen ze nog nooit. Ten opzichte van juni 2013, toen Nederland nog kampte met de naweeën van de financiële crisis, is sprake van een gemiddelde prijsstijging van bijna 78 procent.Tegelijkertijd meldt het Kadaster, dat informatie over vastgoed verzamelt en het onderzoek met het CBS uitvoerde, dat in augustus minder bestaande koopwoningen zijn verkocht. Afgelopen augustus werden 9 procent minder huizen verkocht dan een jaar eerder. Of dat te maken heeft met de prijsstijgingen is onduidelijk: in de eerste acht maanden van 2021 werdem ruim 155.000 huizen verkocht, 5 procent meer dan in dezelfde periode vorig jaar. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021","intensity":0,"negativity":1,"cluster_id":69,"similar_texts":"text661"},{"id":"59","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/3","title":"Hypotheekgarantie stijgt naar 355 duizend","text":"De kostengrens van de Nationale Hypotheek Garantie (NHG) stijgt volgend jaar naar 355 duizend euro. Hiermee volgt de NHG de sterke stijging van de huizenprijzen. Daardoor blijft het aanbod van woningen onder de NHG-grens beperkt. Met de NHG-garantie kunnen huizenkopers zich verzekeren voor aflossing van hun hypotheek in geval van het overlijden van de partner of een relatiebreuk. Klanten betalen een eenmalig bedrag voor deze garantie. In ruil bieden banken een lagere hypotheekrente aan.","intensity":0,"negativity":1,"cluster_id":64,"similar_texts":"text549"},{"id":"60","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/43/3","title":"In de uitbundige zwarte komedie I Care a Lot wordt met aanstekelijk plezier gespeeld.","text":"I Care a Lot  \n  \nMisdaadkomedie  \n★★★★  \nRegie  \n  \nJ Blakeson  \n  \nMet  \n  \nRosamund Pike, Peter Dinklage, Dianne Wiest, Eiza González.  \n  \n118 min., in  \n  \n32 zalen.  \n  \nVolgens Marla (Rosamund Pike) is de mensheid onder te verdelen in daders en slachtoffers, leeuwen en lammetjes. Marla is niet het type om zich naar de slachtbank te laten leiden. Liever gaat ze als het nodig is zelf over lijken.  \n  \nMet de hooggehakte, strak gekapte Marla heeft regisseur en scenarioschrijver J Blakeson een geweldig vilein personage geschapen. Marla werkt als curator van handelingsonbekwame ouderen en heeft daar een lucratieve zwendel van weten te maken. De kwetsbare, vaak eenzame bejaarden die onder haar financiële bewind worden gesteld, worden vakkundig kaalgeplukt.  \n  \nEen bevriende arts en een verpleeghuiseigenaar maken deel uit van het complot, zodat de getroffen ouderen geen kant op kunnen. Ze worden dement verklaard en suf gehouden met medicijnen. Marla lijkt niet te stuiten, totdat ze haar oog laat vallen op het verkeerde slachtoffer.  \n  \nDe nog redelijk kwieke mevrouw Peterson (Dianne Wiest) heeft op papier geen kinderen, maar wordt opmerkelijk trouw bezocht door Roman (Peter Dinklage), een lokale topcrimineel. Leeuwin Marla blijkt per ongeluk een soortgenoot hebben belazerd en geen van beiden is van plan het onderspit te delven.  \n  \nI Care a Lot is de derde speelfilm van Blakeson, die in 2009 indrukwekkend debuteerde met de thriller The Disappearance of Alice Creed. De langverwachte opvolger, de sciencefictionfilm The 5th Wave (2016), was een grote teleurstelling, maar met I Care a Lot betoont Blakeson zich weer even scherp als bij zijn debuut. Het komische scenario is prettig onvoorspelbaar en zwartgallig, waarbij het geweld steeds verder escaleert terwijl het ene kwaad het andere bestrijdt.  \n  \nOndertussen heeft Blakeson ook nog een boodschap, vertelde hij in interviews. Het oplichten van ouderen is een reëel probleem, vooral in Amerika. Ondercurateleplaatsing gebeurt er veel te gemakkelijk en is nauwelijks terug te draaien, zoals de geruchtmakende zaak rond Britney Spears liet zien. Het is verworden tot een lucratieve industrie.  \n  \nHet is natuurlijk de vraag of een uitbundige zwarte komedie als I Care a Lot, waar het spelplezier van afspat, daar wat aan kan veranderen. Toch dringt de maatschappijkritiek zich wel degelijk op, tussen de geschifte plotwendingen door. Marla is de vleesgeworden hebzucht, met een ieder-voor-zichmentaliteit waar weinigen aan kunnen tippen. Eerlijk spel? Dat is niets meer dan een grap, legt ze uit. Een rookgordijn, bedacht door de rijken om armen arm te houden. PK","intensity":0,"negativity":0,"cluster_id":24,"similar_texts":"text186"},{"id":"61","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/2/3","title":"In Litouwen is de Chinese telefoon vanwege de angst voor spionage voortaan uit de gratie","text":"'Free Tibet', 'lang leven de Taiwanese onafhankelijkheid', 'democratische beweging' en zo nog eens bijna 450 termen die gevoelig liggen in China worden gedetecteerd en geblokkeerd door software, volgens de Litouwse onderminister van Defensie Margiris Abukevicius. In een onderzoek dat hij woensdag presenteerde ging het vooral om telefoons van de Chinese fabrikant Xiaomi, na Apple en Samsung wereldwijd de grootste smartphonefabrikant ter wereld.  \n  \nDe software zou op de nieuwste telefoon, de Mi 10T 5G, uitgeschakeld zijn voor de 'regio Europese Unie', maar Xiaomi kan hem op afstand activeren, waarschuwt Litouwen. Abukevicius adviseerde bij de presentatie van het onderzoek om maar helemaal geen telefoons van Chinese fabrikanten meer te kopen.  \n  \nLitouwen uit de beschuldigingen tegen het decor van een diplomatiek conflict. De twee landen liggen overhoop vanwege de opening van een kantoor in Litouwen dat Taiwan vertegenwoordigt. Taiwan heeft in veel landen dat soort vertegenwoordigingen. Ze doen hetzelfde als ambassades, maar ze mogen geen ambassade heten. Dat zou immers erkenning van Taiwan als zelfstandig land betekenen, terwijl Beijing eist dat de wereld het eiland behandelt als onderdeel van de Volksrepubliek China.  \n  \nVoor Beijing is Taiwan een afvallige provincie. China tikt landen en bedrijven op de vingers die daar anders over denken. Nu Litouwen de banden met Taiwan aanhaalt, reageert Beijing buitensporig woest. China eist dat Litouwen zijn ambassadeur terughaalt uit Beijing, en dreigt met terugtrekking van de Chinese ambassadeur uit Vilnius. Litouwen is echter niet van plan om in te binden, zo is te zien aan de beschuldigingen aan het adres van Chinese smartphonemakers.  \n  \nBeschuldigingen dat Chinese techfabrikanten - al dan niet in samenwerking met de Chinese overheid - eigenaren van een smartphones bespioneren, zijn er al langer. Eind juli waarschuwde de Belgische Staatsveiligheid dat via veel verkochte apparaten van Oppo, Oneplus en Xiaomi een groot risico is op spionage. De bedrijven zouden 'systematisch en diepgaand' vermengd zijn met de Chinese overheid. Concrete gevallen van spionage werden niet gegeven.  \n  \nDe regering-Trump zette Xiaomi en andere Chinese techbedrijven op een zwarte lijst vanwege vermeende banden met het Chinese leger. Dat vocht Xiaomi met succes aan bij de rechter. Chinese smartphonemakers zouden ook heimelijk het gedrag van gebruikers vastleggen, waarschuwden experts vorig jaar in het zakenblad Forbes. Gegevens over surfgedrag en appgebruik zouden via servers in Singapore en Rusland naar China worden gesluisd, waarmee de fabrikanten onder Europese regels voor databescherming uit zouden willen komen. Ook in dat geval zou het gaan om toestellen van Xiaomi.","intensity":0,"negativity":1,"cluster_id":71,"similar_texts":"text691"},{"id":"62","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/kamagurka-a4059182#20210922-79818-102","title":"Kamagurka","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":68,"similar_texts":"text630"},{"id":"63","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=9ec8431603e171a4ef08#/pages/44","title":"Kan het creatieve Feyenoord opstaan?","text":"Kan het creatieve Feyenoord opstaan?\n\nBryan Linssen scoorde vorig seizoen drie keer tegen SC Heerenveen en was ook tijdens de eerste Eredivisie-wedstrijd van dit seizoen in De Kuip tegen Go Ahead Eagles trefzeker.\n\nFOTO ANP/HH  \n\n\n❮❯\n\nDe Kuip moet met Legioen weer onneembare vesting worden\n\nROTTERDAM Na een dag genieten van de onverwacht hoog uitgevallen zege bij PSV werd het vizier bij Feyenoord dinsdag op SC Heerenveen gericht. Voor de Rotterdammers opnieuw een wedstrijd tegen een hoger geplaatst team op de ranglijst. De formatie van Johnny Jansen heeft aan de hand van Veerman & Veerman tien punten uit vijf duels en staat vierde.\n\nDaarbij aangetekend dat Feyenoord op stek 5 een wedstrijd minder heeft gespeeld en negen punten bij elkaar heeft gesprokkeld. De droomstart geeft Heerenveen nog niet het vertrouwen dat het als favoriet naar Rotterdam afreist. „We zullen het eerste kwartier goed moeten doorkomen”, aldus Jansen, die een stormend Feyenoord verwacht.\n\nVorig seizoen verloor Heerenveen met 3-0 in Rotterdam. „Feyenoord lijkt verder dan toen. Tegen PSV speelden ze met zeer veel intensiteit en ze zullen ons dwingen verder terug te spelen. Maar wij hebben ons plan ook klaar.”\n\nDrie punten in Eindhoven zijn leuk, goed voor het vertrouwen en de status van Feyenoord en de ploeg van Arne Slot in het bijzonder. Het telt echter alleen als Feyenoord ook de ’zekere zeges’ binnenhaalt. Op één of twee wedstrijden na zijn dat alle duels in De Kuip. Normaliter. In het coronaseizoen 2020-2021 was het onderkomen van Feyenoord zonder Het Legioen allerminst een onneembare vesting meer. Zowel tegenstanders als scheidsrechters lieten zich niet meer intimideren door de entourage. Sterker, De Kuip vol spandoeken nodigde juist uit om het beste naar boven te halen bij bezoekers. \n\nDe twee nederlagen in zeventien thuiswedstrijden waren tegen Ajax (0-3) en AZ (2-3), maar Feyenoord stond ook gelijke spelen toe tegen FC Twente, Sparta, FC Utrecht, Heracles Almelo, FC Emmen en Vitesse. Onder Slot moet De Kuip tegenstanders weer angst gaan inboezemen.\n\nMaar de eerste en enige kennismaking met Stadion Feyenoord – het treffen met Heracles Almelo werd verschoven vanwege Europese verplichtingen – dit prille seizoen viel niet mee. Go Ahead Eagles hield lang stand en kwam pas na een uur op achterstand en had tot de 87e minuut uitzicht op meer tot Bryan Linssen z’n tweede van de middag maakte.\n\nVoor Heerenveen liggen er daarom zeker kansen in Rotterdam, hoewel de Friezen de laatste jaren vaak niet thuis geven in het stadion. Interessant wordt het om te zien of Feyenoord aan de bal de tegenstander de wil kan opleggen. Tegen PSV was het team van Slot bijzonder effectief in de afronding, maar zowel in de eerste helft als het eerste kwartier na rust lukte het de ploeg nauwelijks om goed onder de Eindhovense druk uit te spelen. Ondanks alle hosannaverhalen – ingegeven door de einduitslag – speelde Feyenoord aan de bal niet zijn beste wedstrijd en grossierde het in fases in slordigheden en balverlies.\n\nHeerenveen gaat het veld in De Kuip ongetwijfeld heel klein maken en zich focussen op de omschakeling. Dat betekent dat Feyenoord de openingen zal moeten zien te vinden in beperkte ruimtes. \n\nOf de ploeg daarvoor voldoende creativiteit bezit, zal tegen de Friezen moeten blijken. Daarop hoopt Slot een antwoord te vinden in De Kuip. \n\nHeerenveen-trainer \n\nJansen verwacht \n\nRotterdamse storm","intensity":0,"negativity":0,"cluster_id":54,"similar_texts":"text422"},{"id":"64","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/36/3","title":"Kan kunst voor één keer echt bevrijdend werken?","text":"Geef een willekeurige regisseur de keuze om een toneelstuk op te voeren met gevangenen. Grote kans dat ze Wachten op Godot kiezen, het stuk van Samuel Beckett over Vladimir en Estragon die wachten op een man die nooit zal komen. Dat is precies wat er gebeurt in de aanstekelijke feelgoodfilm Un triomphe, die trouwens gebaseerd is op feiten.  \n  \nDe acteercarrière van Étienne Carboni zit in het slop, dus hij bedenkt een project waarin hij met gevangenen een toneelstuk opvoert. Hij krijgt een briljante ingeving: wat als ze nou eens niet de eenvoudige fabels doen die de gevangenen sinds jaar en dag moeten opvoeren, maar Becketts Wachten op Godot? Want wie weet beter wat wachten is? Op het eten, op de tijd om te luchten, op de post, op de avond, op de vrijlating, ver, ver weg.  \n  \nNatuurlijk willen ze eerst niet, en gaan ze vervolgens allemaal overstag. Ze accepteren zelfs Étiennes autoritaire manier van regisseren. Voorspelbaarheid is bij de meeste films een minpunt, maar in een film als dit is het een pluspunt: je wilt dat ze slagen, je wilt dat ze ook een keer applaus krijgen. Dat kunst voor één keer letterlijk bevrijdend werkt.  \n  \nUn triomphe is meer dan een aanstekelijke feelgoodfilm. Het is ook een film die laat zien hoe je mensen die het eigenlijk al hadden opgegeven weer echt op de rails kunt krijgen door ze serieus te nemen. Étienne zegt het zo in de film: \"ze kwamen van heel ver en ze beklommen de berg Godot\".  \n  \nUn triomphe  \n  \nRegie: Emmanuel Courcol Met Kad Merad, Marina Hands, Laurent Stocker  \n  \n***","intensity":1,"negativity":1,"cluster_id":46,"similar_texts":"text434"},{"id":"65","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/7/2","title":"Knapen en Kamp terug als ministers","text":"### Afghanistandebacle\n\nHet demissionaire kabinet is weer twee nieuwe ministers rijker. CDA'er Ben Knapen zal Sigrid Kaag (D66) opvolgen als minister van buitenlandse zaken. VVD'er Henk Kamp neemt op het ministerie van defensie de plek in van de vorige week afgetreden Ank Bijleveld van het CDA.  \n  \nKamp komt daarmee terug op zijn oude post. Van 2002 tot 2007 was hij al minister van defensie. Ook de ministers-posten sociale zaken, Vrom en economische zaken heeft hij bemand.  \n  \nCDA'er Knapen komt eveneens terug op een ministerie waar hij al eerder werkzaam was. In kabinet-Rutte I was hij staatssecretaris van buitenlandse zaken. De twee oude rotten in het vak zullen hun ervaring in moeten zetten om de problemen rond de chaotisch verlopen evacuatie uit Afghanistan recht te trekken.  \n  \nHet aantreden van Kamp en Knapen komt na een tumultueuze week. Vorige week ontvingen de voormalige ministers Kaag en Bijleveld een motie van afkeuring vanwege het Afghanistandebacle. Kaag legde op donderdag haar functie neer. Bijleveld, die in eerste instantie wilde aanblijven, diende een dag later haar ontslag in.","intensity":0,"negativity":1,"cluster_id":53,"similar_texts":"text41"},{"id":"66","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/koning-spoort-in-troonrede-impliciet-aan-op-voortgang-formatie-a4059105#20210922-79818-101","title":"Koning spoort in Troonrede impliciet aan op voortgang formatie","text":"Troonrede 2021 In de Grote Kerk in Den Haag sprak de koning dinsdagmiddag in zijn troonrede de verenigde vergadering van Eerste en Tweede Kamer toe. Politiek redacteur Philip de Witt Wijnen bespreekt enkele opvallende passages.,Lees hier de Troonrede terug met annotaties van politiek redacteur Philip de Witt Wijnen. Klik op één van de gemarkeerde passages om zijn commentaar te lezen.\n\nLeden van de Staten-Generaal,\n\n‘Elke tijd is overgangstijd’, schreef de historicus H.W. von der Dunk. Daarmee gaf hij uitdrukking aan de gedachte dat er terugkijkend in de geschiedenis vaak sprake is van continuïteit en doorlopende lijnen. Toch is het heel verklaarbaar dat velen onze eigen tijd ervaren als een periode van grote en onvermijdelijke veranderingen. Natuurlijk vanwege de coronacrisis, die ons leven nog altijd sterk beheerst. Vanwege grote binnenlandse thema’s, zoals de toegankelijkheid van de woningmarkt, vermindering van de stikstofuitstoot, kansengelijkheid in het onderwijs en op de arbeidsmarkt, en de bescherming en versterking van de rechtsstaat. En vooral ook vanwege alomvattende problemen als klimaatverandering en schuivende machtsverhoudingen op het wereldtoneel.\n\nAnders dan zijn grootmoeder Juliana in 1977 – „begrijpelijke bezorgdheid” – deelt de koning geen sneer uit naar de lange en moeizame kabinetsformatie, maar een relativerende notie van historicus H.W. von der Dunk.\n\nDeze grote internationale ontwikkelingen voelen misschien abstract en ver weg, maar zijn dat niet. Klimaatverandering kwam deze zomer dichtbij toen inwoners van Limburg in een paar dramatische dagen hun huizen en bedrijven na extreme regenval onder water zagen lopen. Geopolitieke ontwikkelingen kwamen dichtbij met de hartverscheurende beelden en verhalen uit Afghanistan. Twintig jaar lang heeft de internationale gemeenschap zich daar ingezet voor internationale stabiliteit en veiligheid, democratie en mensenrechten, en kansen voor meisjes en vrouwen. Nu wacht het Afghaanse volk opnieuw een ongewisse toekomst. Voor veel Nederlandse Afghanistanveteranen is deze afloop na jaren militaire aanwezigheid en vele offers een hard gelag.\n\nVoor onze militairen en diplomaten waren het extreem intensieve en spannende laatste weken, waarin zij binnen de mogelijkheden zoveel mogelijk mensen in veiligheid brachten. Tegelijkertijd realiseren we ons dat dit boek niet gesloten is. Degenen die achterbleven, wacht een onzeker lot. Wat vijfduizend kilometer verderop gebeurt, raakt direct aan onze diepste waarden en aan onze eigen veiligheid.\n\nDe Troonrede zoomt al snel in op de meest recente crisis op zowel internationaal gebied als in de binnenlandse politiek. De chaotische evacuatie na de val van Kabul half augustus, leidde tot het opstappen van (nóg eens) twee ministers uit het demissionaire kabinet Rutte III. Dat laatste punt benoemt de koning niet; wel spreekt hij respect uit voor de betrokken Nederlandse militairen en diplomaten.\n\nHet is logisch dat mensen zich afvragen: wat betekenen al deze ontwikkelingen voor mij persoonlijk? Voor onze manier van leven? Voor mijn toekomst en die van mijn kinderen? Onderzoek laat al jaren zien dat Nederlanders hun eigen leven een hoog cijfer geven, maar dat zij zich grote zorgen maken over het land en de wereld om hen heen. Deze onrust en onzekerheid worden nog gevoed doordat het maatschappelijk debat nationaal en internationaal steeds vaker op polariserende toon wordt gevoerd.\n\nBij al deze terechte zorgen past tegelijkertijd de nuchtere vaststelling dat Nederland een goed land is en blijft om in te leven. Een land dat zich macro-economisch met de beste kan meten. Als we de toekomst gezamenlijk tegemoet blijven treden, kunnen we veel aan.\n\nBij de zorg om de toegenomen polarisatie in het maatschappelijk debat een knipoog naar twee daarbij twee veelgebruikte termen. Waar demissionair premier Mark Rutte vaak het complimenterende „gááf land” gebruikt, in kringen van ‘boze Nederlanders’ hashtag #k..land populair is, noemt de koning Nederland een „goed land”.\n\nDe begroting die de regering vandaag aan u voorlegt, staat in het teken van uitvoering van lopend beleid. Dat past bij de demissionaire status van een kabinet dat in januari van dit jaar zijn ontslag aanbood en daarmee verantwoordelijkheid nam voor de toeslagenaffaire. Grote nieuwe keuzes voor de langere termijn zijn aan een volgend kabinet. Tegelijkertijd ontslaat dat de zittende regering niet van de plicht te doen wat nodig is. Sommige onderwerpen zijn zo urgent, dat stilstand nu ons land onnodig op achterstand zou zetten. Daarom meent de regering er goed aan te doen in het lopende beleid voor komend jaar een aantal extra stappen te zetten, onder andere op het terrein van klimaat, rechtsstaat en woningbouw.\n\nAchter ons ligt een periode die voor een belangrijk deel in het teken stond van het coronavirus. Voor ons ligt een jaar waarin we mogen hopen op een verdere terugkeer naar meer normale verhoudingen. Daarmee ontstaat ruimte om terug te kijken en vooruit te blikken.\n\nVoorop staat dat wij Nederlanders in coronatijd opnieuw hebben laten zien er als familie, vrienden, collega’s en buren voor elkaar te willen zijn. Velen rouwen na deze periode om het verlies van een geliefde. Anderen worstelen met de lichamelijke en geestelijke gevolgen van corona. En weer anderen, oud én jong, kregen te maken met eenzaamheid en depressie. Gelukkig konden en kunnen velen met hun zorgen en verdriet terecht bij mensen in hun omgeving. Aanvullend zijn er overal in het land initiatieven ontstaan om mensen te helpen en uit hun isolement te halen. Het is belangrijk dat die aandacht voor de gevolgen van corona blijft bestaan, ook in een volgende fase.\n\nAchter ons ligt een periode die voor een belangrijk deel in het teken stond van het coronavirus. Voor ons ligt een jaar waarin we mogen hopen op een verdere terugkeer naar meer normale verhoudingen\n\nPositief is ook hoeveel mensen tijdens de coronacrisis in ons aller belang doorwerkten, vaak onder moeilijke omstandigheden. Nederland is u dankbaar. Dank aan de politiemensen en boa’s die pal staan voor onze veiligheid. Dank aan de militairen die op verschillende plaatsen bijsprongen. Dank aan alle mensen in het onderwijs en de kinderopvang, het openbaar vervoer en de logistiek. Dank aan allen die op welke plek dan ook een bijdrage leverden. En natuurlijk dank aan iedereen in de ziekenhuizen, verpleeghuizen en thuiszorg. Daar is een buitengewone prestatie geleverd. De komende periode staat in het teken van mentaal en fysiek herstel voor deze beroepsgroep, terwijl tegelijkertijd uitgestelde operaties en behandelingen moeten worden uitgevoerd.\n\nTijdens de coronacrisis is gebleken hoe belangrijk en effectief regionale, nationale en internationale samenwerking en afstemming in de zorg kunnen zijn. Dat is belangrijk met het oog op de periode na corona, waarin twee grote vragen beantwoord moeten worden. De eerste is: hoe zorgen we dat we paraat staan voor een volgende pandemie? Daarvoor werkt de regering aan een plan. Dat is per definitie ook een internationaal vraagstuk, want een virus stopt niet bij landsgrenzen. Het belangrijkste is nu dat overal ter wereld voldoende vaccins beschikbaar komen. Nederland neemt daarin verantwoordelijkheid door voor elk vaccin dat hier aan iemand wordt gegeven, er ook een te doneren. De tweede vraag is hoe de zorg in de toekomst georganiseerd moet worden om toegankelijk, betaalbaar en van hoge kwaliteit te blijven.\n\nNu is de tijd om over deze onderwerpen het gesprek verder te voeren en besluitvorming voor te bereiden.\n\nHier is goed verstopt een aansporing te beluisteren voor het bespoedigen van de zo stroef lopende formatie. De gezondheidszorg vraagt om twee redenen om snelle beleidskeuzes, zowel beter voorbereid te zijn op toekomstige pandemiën als om de zorg als geheel toegankelijk en betaalbaar te houden.\n\nGedurende de pandemie zijn groepen die al kwetsbaar waren, nog harder getroffen door alle maatregelen. Denk aan kwetsbare ouderen in een instelling of thuis, of mensen met een zwakke gezondheid of een beperking. Voor hen kwam de kwaliteit van leven in coronatijd nog meer onder druk te staan. Voor veel jongeren en jongvolwassenen dreigt na anderhalf jaar leven met de handrem erop een valse of vertraagde start in opleiding en werk. In de afgelopen jaren is de nodige aandacht uitgegaan naar het tegengaan van eenzaamheid, de aanpak van schulden en het stimuleren van kansengelijkheid in het onderwijs en op de arbeidsmarkt. Die inzet blijft nodig. Vooruitlopend op noodzakelijke keuzes voor de lange termijn, stelt de regering tot eind 2023 ruim 8 miljard euro beschikbaar om onderwijsachterstanden in te lopen die in de coronaperiode zijn ontstaan. Het is belangrijk dat scholen daarbij ook aandacht geven aan de sociale en emotionele gevolgen die deze periode op leerlingen en studenten heeft gehad. Voor de jeugdzorg is volgend jaar 1,3 miljard euro extra beschikbaar, om knelpunten op te lossen en tegelijkertijd structurele verbeteringen te realiseren. En ook voor hulp aan mensen met problematische schulden vanwege corona of de toeslagenaffaire, is in de begroting extra geld opgenomen.\n\nDe Nederlandse economie staat er gelukkig goed voor, zeker in vergelijking met andere landen. Dat is een compliment aan het innovatieve Nederlandse bedrijfsleven en het geeft perspectief aan mensen die nu aan de kant staan.\n\nDe doorgevoerde steunmaatregelen voor bedrijven waren ongekend in financiële omvang en reikwijdte, maar hebben wel het beoogde effect gehad.\n\nJa, een compliment aan het bedrijfsleven voor hoe relatief goed Nederland in economische zin uit de coronacrisis is gekomen, maar vooral ook een compliment aan het kabinet zelf. De ongekende financiële steunmaatregelen hebben „het beoogde effect” gehad en de staatsschuld is daarbij niet uit het lood geslagen”. Wopke Hoekstra zal hier hebben meegeschreven.\n\nDit jaar en volgend jaar veert de Nederlandse economie naar verwachting op en de werkloosheid blijft historisch laag, terwijl de staatsschuld door de steunmaatregelen niet uit het lood is geslagen en de koopkracht gemiddeld op peil blijft.\n\nIn het Caribisch deel van ons Koninkrijk is het leven voor veel mensen door corona moeilijker geworden, omdat de eilandeconomieën hard zijn geraakt door de enorme terugval in het toerisme. Voor Bonaire, Sint Eustatius en Saba – samen Caribisch Nederland – gelden economische steunmaatregelen vergelijkbaar met die in ons land. Met de landen Curaçao, Aruba en Sint Maarten zijn afspraken gemaakt om te bereiken dat financiële steun leidt tot een economie die weerbaarder en schokbestendiger is. In het gesprek daarover is het belangrijk steeds de eensgezindheid te zoeken. Dat maakt ons Koninkrijk als geheel sterker.\n\nLees ook: NRC’s Prinsjesdagblog 2021\n\nDe intrinsieke kracht van de Nederlandse economie biedt ruimte om verder te bouwen aan het Nederland van morgen. De realiteit daarbij is wel dat veel vraagstukken de grenzen van één kabinetsperiode overstijgen. Of de grenzen van ons land. Of beide.\n\nDe overspannen woningmarkt is een belangrijk voorbeeld van een binnenlands thema dat niet in één periode oplosbaar is. Hoe wordt een betaalbare woning weer bereikbaar voor iedereen en vooral voor starters? De regering heeft daaraan de afgelopen jaren gewerkt via afspraken met gemeenten en provincies en met extra geld voor nieuwbouw. De uitvoering van dat beleid loopt door in het parlementaire jaar dat voor ons ligt. Door eerdere financiële impulsen worden meer dan honderdduizend nieuwe woningen gebouwd. De regering stelt nog eens 1 miljard euro extra beschikbaar om te zorgen dat er doorgebouwd kan worden.\n\nOok het Nationaal Groeifonds overstijgt de grenzen van deze kabinetsperiode.\n\nBij het noemen van het Nationaal Groeifonds zal de eveneens in de Grote Kerk aanwezige prins Constantijn hebben opgelet. De broer van de koning zit in de commissie die de investeringsvoorstellen hiervoor moet beoordelen\n\nIn de eerste ronde is dit jaar ongeveer 4 miljard euro vrijgemaakt, onder andere voor infrastructuur en voor projecten in de sfeer van kunstmatige intelligentie en groene waterstof. In de volgende ronde is een bedrag van ruim 7 miljard euro beschikbaar.\n\nVoor natuur en biodiversiteit en de terugdringing van de stikstofuitstoot zijn tot 2030 al forse bedragen beschikbaar gesteld. Daarmee worden ook volgend jaar investeringen in natuurontwikkeling, schonere stallen en opkoopregelingen gedaan. Het is nodig dat er een goed toekomstperspectief blijft voor Nederlandse boeren, die zo belangrijk zijn voor onze voedselvoorziening en een vitaal platteland. Tegelijkertijd is het belangrijk in kaart te brengen wat er nodig en mogelijk is om ook perspectief te bieden voor infrastructuur, economie en woningbouw. Daaraan blijft de regering werken.\n\nVan de onderwerpen die zowel de grenzen van een kabinetsperiode als onze landsgrenzen overstijgen, is klimaatverandering zonder twijfel het meest dringend.\n\nDe koning liep alle grote politieke thema’s af die straks op de formatietafel moeten liggen. De woningmarkt, stikstofcrisis, kansongelijkheid in zowel het onderwijs als op de arbeidsmarkt, versterking van de rechtsstaat – ze stonden allemaal beschreven in het eerste eindrapport van de vorige informateur Mariëtte Hamer. Hier benoemt de regering wel prioriteit nummer 1: klimaatverandering.\n\nDeze zomer kwam het International Panel on Climate Change met een harde en uitermate zorgelijke waarschuwing. De klimaatverandering en de stijging van de zeespiegel gaan veel sneller en zijn veel ernstiger dan eerder voorzien. Dat raakt onze veiligheid, natuur en leefomgeving, maar bijvoorbeeld ook het wereldwijde armoedevraagstuk en toekomstige migratiestromen. In Nederland houdt de bescherming tegen hoogwater uiteraard de allerhoogste prioriteit. De grootschalige overstromingen in Limburg zijn voor de regering aanleiding om in overleg alle geplande maatregelen opnieuw tegen het licht te houden en te kijken of en waar versnelling nodig is.\n\nMet het Klimaatakkoord en de Klimaatwet is in deze regeerperiode in ons land een belangrijke aanzet gegeven voor het terugdringen van de CO2-uitstoot. De uitvoering van de gemaakte afspraken is in volle gang. Maar dat neemt niet weg dat de gerechtelijke uitspraak in de zogeheten Urgenda-zaak tot een versnelling dwingt, ook om de doelstellingen van de Klimaatwet te halen. De regering reserveert bijna 7 miljard euro extra voor aanvullende maatregelen, bijvoorbeeld voor verduurzaming van woningen en industrie en om elektrisch rijden verder te stimuleren.\n\nIn Europees verband heeft de regering een verhoging bepleit van 49 naar 55 procent CO2-reductie in 2030. Daarnaast steunt zij de doelstelling van klimaatneutraliteit in 2050, zoals vastgelegd in de Europese Green Deal. Het is duidelijk dat de komende jaren extra inspanningen nodig zijn om deze aangescherpte doelstellingen te halen. Tegelijkertijd biedt een ambitieus klimaatbeleid ook kansen: voorop de kans een mooier, schoner en veiliger land na te laten. Maar ook economische kansen, bijvoorbeeld in de export en toepassing van Nederlandse kennis op het gebied van duurzame technologie en waterveiligheid.\n\nVandaag, op de Internationale Dag van de Vrede, realiseren we ons hoe ruim 75 jaar vrede en internationale samenwerking ons land ongekende welvaart en welzijn heeft gebracht. De internationale inbedding van ons land in de naoorlogse multilaterale wereldorde blijft van wezenlijk belang, want de wereld waarin we leven is meer en meer als de bekende Rubik-kubus. Alles hangt met alles samen. Zo is vrede ook welvaart, klimaat ook veiligheid, armoedebestrijding ook mensenrechten, duurzaamheid ook economie, en internationale stabiliteit ook migratie. Elke draai aan de kubus, elk besluit, werkt door op meerdere terreinen en niveaus. In dat besef is en blijft Nederland een betrouwbare internationale partner. Omdat het in ons eigen belang is, maar ook vanuit de solidariteit en verantwoordelijkheid die we voelen met en voor andere delen van de wereld. Onze uitgezonden militairen verdienen steun en respect voor de belangrijke en moeilijke taak die zij hierin steeds vervullen, zowel tijdens als na afloop van een missie. De regering stelt structureel extra geld beschikbaar voor de operationele inzetbaarheid van onze militairen en voor hulp aan veteranen die dat nodig hebben.\n\nDe lidmaatschappen van de Europese Unie, de NAVO en de Verenigde Naties zijn de hoekstenen van het Nederlandse buitenlands beleid. Het is duidelijk dat Nederland samen met de andere lidstaten van de Europese Unie voor strategische keuzes staat in de relaties met China en Rusland, maar ook in de relatie met de Verenigde Staten. Trans-Atlantische samenwerking blijft de basis onder het Nederlandse veiligheidsbeleid, maar we zullen tegelijkertijd meer moeten investeren in Europees veiligheidsbeleid.\n\nIn de Europese Unie ligt de prioriteit onder andere bij corona-herstelbeleid, bij de gezamenlijke klimaataanpak via de Green Deal en bij de bewaking van de Europese rechtsstaat en van de Unie als waardengemeenschap. Die waardengemeenschap is fundamenteel. In de landen van de Europese Unie mag iemands leeftijd, huidskleur, geloof, geaardheid, geslacht of herkomst nooit een reden zijn voor ongelijke behandeling, uitsluiting of andere vormen van discriminatie.\n\nDe rechtsstaat is het fundament onder de vrije en democratische samenleving, die al zo lang kenmerkend is voor ons land. Maar die Nederlandse rechtsstaat staat onder druk. De georganiseerde misdaad wordt steeds meedogenlozer en gewelddadiger. De schokkende moord op Peter R. de Vries is in deze ontwikkeling een nieuw dieptepunt. Het kabinet werkt al langer aan een stevige en meerjarige aanpak die verschillende sporen kent en stelt daarvoor opnieuw extra geld beschikbaar. Criminele organisaties moeten worden opgerold, hun leiders opgepakt en crimineel geld afgepakt. We moeten daarbij ook meer investeren in de aanpak van digitale criminaliteit en veiligheid, omdat de wereldwijde digitale dreigingen op tal van manieren toenemen. Tegelijkertijd moeten kwetsbare wijken worden versterkt, is het belangrijk dat jongeren via scholing en werk worden toegerust om niet in criminaliteit te vervallen, en moeten mensen worden beschermd die zich voor onze rechtsstaat inzetten. Versterking van de rechtsstaat is per definitie een zaak van lange adem. Hiervoor komt per jaar ongeveer een half miljard euro extra beschikbaar.\n\nTot slot moet de regering bij dat gesprek over de rechtsstaat en rechtszekerheid de hand in eigen boezem steken.\n\nEen mea culpa van Rutte III, voor de zoveelste keer, op de grote bestuurlijke drama’s waarbij burgers zwaar werden gedupeerd door de overheid: het Groningse gasdossier en de Toeslagenaffaire. De laatste kwestie was zo ernstig dat het kabinet besloot af te treden – alweer ruim acht maanden geleden. Zo loopt het kabinet vooruit op twee parlementaire enquêtes.\n\nDe afhandeling van de aardbevingsschade in Groningen is te lang te stroperig geweest. In de toeslagenaffaire heeft de overheid mensen letterlijk en figuurlijk onrecht gedaan. In beide gevallen geldt: fouten moeten worden hersteld en wie recht heeft op compensatie moet die zo snel mogelijk krijgen. Dat blijft voor de regering absolute prioriteit. Belangrijk is ook dat de deur van de rechtsstaat voor iedereen openstaat. Het kabinet maakt vanaf volgend jaar extra geld vrij voor de sociale advocatuur. Het antwoord op de dieperliggende vraag hoe het vertrouwen te herstellen, vergt een langere adem en meer aandacht voor de uitvoerbaarheid van beleid.\n\nLeden van de Staten Generaal,\n\nAls elke tijd overgangstijd is, is maatschappelijke verandering een constante. Onze geschiedenis laat dat ook zien. Het komt er steeds op aan, ook in het hier en nu, elke verandering die zich aandient met open vizier tegemoet te treden. Zo bouwen we samen aan een beter land voor volgende generaties.\n\nIn dat streven zal de regering de samenwerking blijven zoeken met u, leden van de Staten-Generaal.\n\nOok in zijn slotwoord verwijst de koning impliciet naar het stroeve formatieproces. Nu het onderzoek naar een meerderheidskabinet is mislukt, zal een mogelijke minderheidscoalitie – de missie van informateur Remkes – juist van ‘constructieve samenwerking’ met Eerste en Tweede Kamer afhankelijk zijn voor het welslagen van nieuwe beleidsvoorstellen.\n\nU mag zich in uw belangrijke werk gesteund weten door het besef dat velen u wijsheid toewensen en met mij om kracht en Gods zegen voor u bidden.\n\nnmt = window.nmt || {};\n\nnmt.bottom = nmt.bottom || [];\n\nnmt.bottom.push(function() {\n\n$.getScript('https://static.nrc.nl/vorm/annotatie/js/honk.js');\n\n});\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":41,"similar_texts":"text295"},{"id":"67","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=9f09194835b6bfe4acd5#/pages/32-33","title":"Label Lady Gaga swingt op de beurs","text":"Label Lady Gaga swingt op de beurs\n\nMuziek-label van grote artiesten als Lady Gaga laat bij beursdebuut in Amsterdam flink van zich horen.\n\nFOTO\n\nANP/HH\n\nUniversal Music in één dag zo’n €45 miljard waard\n\ndoor Ruben Eg\n\nAMSTERDAM Niet het beursdebuut van Adyen, dat de eerste dag op het Damrak liefst 89,6% in waarde steeg, maar met een dikke plus van 36,6% deed Universal Music donderdag de Amsterdamse beurs toch flink swingen. De thuishaven van Lady Gaga en Taylor Swift was op zijn eerste beursdag €45,5 miljard waard.\n\nDat is flink meer dan de €33,5 miljard die Universal Music Group, UMG op het Damrak, als prijskaartje opgeplakt had gekregen. De referentieprijs van de ruim 1,2 miljoen aandelen die grootaandeelhouder Vivendi naar de beurs bracht was ingesteld op €18,5 per stuk.\n\nVivendi had tot dinsdag een belang van 70% in Universal, dat onder meer U2, The Rolling Stones, Billie Eilish, The Doors, Marco Borsato, Anouk, The Beatles en Ariana Grande onder contract heeft staan. Van dat belang houdt Vivendi 10,12% over. Aandeelhouders van de Franse mediamagnaat, die Universal Music in 2000 in handen kreeg, kregen in aandelen UMG uitbetaald.\n\nCeo Sir Lucian Grainge sprak dinsdag bij de beursgang van een ’mijlpaal’ in de toch al lange historie van het grootste platenlabel ter wereld. Bij een nieuwe indeling van de Amsterdamse beurs zal het bij lokale fondsen ingedeelde Universal vermoedelijk direct doorstoten naar de hoofdindex, de AEX. Het aandeel sloot dinsdag op €25,1, met een handelsvolume van bijna 52 miljoen.\n\nMet €45,5 miljard is Universal Music na één dag net iets meer waard dan de grootste bank van Nederland; ING. Ook de beurswaarde van Philips staat in de schaduw van het platenlabel, dat in zijn huidige vorm in 1995 ontstond na nota bene de overname van Philips’ muziekdivisie PolyGram.\n\nAbba\n\nAndere grootaandeelhouders, het Chinese Tencent en de Amerikaanse fondsbeheerder Bill Ackman, hebben hun belangen van elk 10% nog niet in de etalage gezet. Een plan van Ackman om zijn stukken te verkopen en met de opbrengst een Spac op Wall Street te beginnen zette hij in juli in de ijskast.\n\nUniversal spint garen met de imposante muziekcatalogus, waarvan de zilvervloot binnenkomt via streamingdiensten als Spotify, Apple Music en YouTube. De grootste klapper maakt het label naar verwachting dit najaar, als op 5 november voor het eerst sinds 1981 een nieuw studioalbum van de Zweedse popgroep Abba verschijnt.\n\nDe historie van Universal Music gaat terug naar 1924, toen in Chicago de Music Corporation of America (MCA) werd opgericht. Via diverse fusies en overnames ontstond in 1995 Universal Music, na de overname van PolyGram. Concurrent Warner Music ging in juni vorig jaar naar de beurs, in New York. Na zijn eerste dag was de beurswaarde van Warner $15 miljard.\n\nUniversal meer waard dan ING of Philips","intensity":0,"negativity":1,"cluster_id":52,"similar_texts":"text463"},{"id":"68","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=5b4fc6d03c8aa6a38190#/pages/4","title":"Leeuwarden overweegt noodopvang asielzoekers","text":"Leeuwarden overweegt noodopvang asielzoekers\n\nMogelijk 600 in Friezenhal \n\nLEEUWARDEN Leeuwarden gaat medio oktober mogelijk noodopvang bieden aan zeshonderd asielzoekers. Het Centraal Orgaan opvang Asielzoekers (COA) heeft gevraagd de Friezenhal van het WTC Expo te mogen inrichten voor de opvang van vluchtelingen.\n\nHet college van burgemeester en wethouders overweegt met het verzoek in te stemmen, maar voordat dat gebeurt, moet er nog een aantal zaken met het COA besproken en afgestemd worden, aldus de gemeente. Er is een groot tekort aan opvanglocaties. Een groter aantal mensen dan normaal vraagt asiel aan, mede door de komst van evacués uit Afghanistan.","intensity":0,"negativity":0,"cluster_id":20,"similar_texts":"text164"},{"id":"69","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=6d33f08e9ce433fcb460#/pages/44","title":"Leeuwinnen koel in IJsland; historische zege dankzij Groenen","text":"Leeuwinnen koel in IJsland; historische zege dankzij Groenen\n\ndoor Steven Kooijman\n\nAMSTERDAM Ze zaten na het onnodige gelijkspel tegen Tsjechië niet te springen om een tripje naar IJsland, de Oranje Leeuwinnen. Nog nooit wisten ze daar vlak onder de poolcirkel te winnen. Maar zie daar: na vier mislukte pogingen won Nederland eindelijk op IJsland: 0-2. Met dank aan Jackie Groenen en Sherida Spitse.\n\nDe welkome driepunter betekende eveneens de eerste zege voor Mark Parsons als bondscoach van de Oranje-vrouwen. Het was een nuttige zege bovendien in de kwalificatiecampagne voor het WK in Australië en Nieuw-Zeeland (2023).\n\nParsons was met een aardig cv naar de Lage Landen afgereisd, maar na negentig minuutjes voetbal tegen Tsjechië begon zijn reputatie al enige deukjes te vertonen. De Engelsman wil de vijand graag met hoge, aanvallende backs bestrijden, maar dat spel ging ten koste van raspaardje Lieke Martens en leidde mede het zure puntenverlies in.\n\nDe flankenflitser van FC Barcelona Femeni moest tegen de Oost-Europeanen te pas en te onpas ruimte maken voor Dominique Janssen, zodat de linksback van VfL Wolfsburg over de flank kon doorkomen. Dat liep voor geen meter en was de wereld op zijn kop, aangezien Martens als geen ander een individuele actie op de vleugel in huis heeft.\n\nShanice van de Sanden ontbrak in Reykjavik in de basiself en dat betekende de definitieve terugkeer van Spitse in de startopstelling. Spitse speelde voortreffelijk in haar 191e interland.\n\nDaniëlle van de Donk diende het niemandsland rechts voorin te bespelen. De kameleon van Lyon maakte halverwege de eerste helft wel een uitstekende goal. Vivianne Miedema zoog een zwik verdedigsters uit het strafschopgebied en vond Groenen, die Van de Donk subliem vrijspeelde: 0-1.\n\nWaarom Parsons nu zo nodig op de vleugels moest sleutelen, zal voorlopig even een grote vraag zijn. Voor dat antwoord zal de 35-jarige Brit eind oktober in de aanloop naar de duels met Cyprus en Wit-Rusland alle tijd hebben. \n\nTer overpeinzing voor de bondscoach: toen Parsons met Lineth Beerensteyn als échte rechterspits ging spelen en Van de Donk ’ouderwets’ op het middenveld werd geposteerd, zat er in één klap veel meer voetbal in de ploeg. Het leidde tot een wereldgoal van Groenen, die de bal met de rechterwreef in de kruising stuurde: 0-2. \n\nIJsland - Nederland 0-2 (0-1). 23\\. Van de Donk 0-1, 65. Groenen 0-2. Scheidsrechter: Welch (Eng).\n\nNederland: Van Veenendaal; Folkertsma, Van der Gragt, Nouwen, Janssen; Groenen, Roord (64. Beerensteyn), Spitse; Van de Donk, Miedema (90. Pelova), Martens (79. Van de Sanden).\n\nStand Groep C: 1\\. Tsjechië 2-4 (9-1), 2. Nederland 2-4 (3-1), 3. Wit-Rusland 1-3 (4-1), 4. IJsland 1-0 (0-2), 5. Cyprus 2-0 (1-12).","intensity":0,"negativity":1,"cluster_id":26,"similar_texts":"text687"},{"id":"70","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/20/2","title":"Leonardo DiCaprio stapt in kweekvleesbedrijf","text":"Acteur Leonardo DiCaprio investeert in het Nederlandse bedrijf Mosa Meat, dat technologie heeft ontwikkeld om vlees te kweken als alternatief voor het slachten van dieren. De Amerikaan ziet kweekvlees als oplossing tegen klimaatverandering, omdat er veel minder broeikasgassen bij vrijkomen dan bij veeteelt. Hoeveel de Oscarwinnaar in Mosa Meat steekt, is niet bekendgemaakt. Het in 2016 opgerichte kweekbedrijf is een spin-off van de Universiteit Maastricht. Het maakt rundvlees met slechts enkele dierlijke cellen, die vervolgens 'gevoed' worden om er vlees uit te laten ontstaan.","intensity":0,"negativity":0,"cluster_id":65,"similar_texts":"text585"},{"id":"71","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/1/1","title":"Ligt in China de kiem voor nieuwe crisis?","text":"De financiële crisis van 2008 begon met problemen op de Amerikaanse vastgoedmarkt, daarom houden beleggers de adem in nu de gigantische vastgoedontwikkelaar Evergrande in China in geldnood zit. Als het bedrijf omvalt en de Chinese woningmarkt in het slop raakt, kan dat grote gevolgen hebben voor de wereldeconomie. Net zoals de val van de Amerikaanse bank Lehman Brothers in 2008 het begin was van veel meer onheil.  \n  \nOok de beurs in Amsterdam reageert deze week gevoelig op het nieuws over Evergrande. Dat komt door de verwevenheid van het bouwbedrijf met de Chinese economie en het belang van China voor de wereldeconomie. Als de bouw in China stilvalt, zullen mijnbouwers en Nederlandse exporteurs van machines dat gaan merken. Ook kan de Chinese consumptiemarkt worden geraakt.  \n  \nVandaag is een belangrijke dag, omdat Evergrande dan een betaling moet doen over een obligatielening. Gisteren zei het bedrijf dat dit toch gaat lukken dankzij 'onderhandelingen buiten de markt om', maar binnenkort volgen alweer nieuwe deadlines. Evergrande heeft een schuld van ruim 200 miljard dollar en doet bezittingen van de hand om aan geld te komen.  \n  \nAl jaren kijken analisten naar de bubbels in de Chinese vastgoedsector, die goed is voor 25 procent van de economie en een belangrijke aanjager is geweest van de economische groei. En al jaren vragen zij zich af hoe lang dat goed zal gaan. De prijsstijgingen, het speculeren met woningen en de opgeleverde vastgoedprojecten die soms helemaal leegstaan, wekken de nodige zorgen.  \n  \nOok bij de Chinese overheid. Die kwam vorig jaar met nieuwe regels voor bedrijven zoals Evergrande, dat groot is geworden door veel te lenen. Die schulden moeten snel worden teruggebracht. Beleggers zijn nerveus geworden, omdat Evergrande daar grote moeite mee heeft.  \n  \n\"Evergrande kan niet aan de nieuwe financiële maatstaven voldoen, waardoor het de toegang tot de obligatiemarkten heeft verloren. Hierdoor komt het zeer agressieve en schuldgedreven verdienmodel onder druk te staan\", zegt Stefan Koopman, die zich bij Rabobank als senior markteconoom bezighoudt met de wereldeconomie.  \n  \nEvergrande staat in het rood bij lokale overheden, bij obligatiebeleggers, bij leveranciers en bij de talloze toekomstige huiseigenaren die een flinke aanbetaling hebben moeten doen voor hun nog te bouwen woning, zegt Koopman. \"Vooral de laatste maanden werden deze aanbetalingen gebruikt om rente en aflossingen op andere leningen te betalen. De bedrijfsvoering is gaan lijken op een piramidespel. Dan weet je dat het misgaat.\"  \n  \nEr zijn veel meer spelers op de Chinese vastgoedmarkt die de strategie van Evergrande hanteren. Als ook zij moeilijker aan financiering komen en hun activiteiten verminderen, kan dat tot problemen leiden bij lokale of provinciale overheden. Die halen hun inkomsten vooral uit de verkoop van land aan vastgoedontwikkelaars.  \n  \nVan de vermogens van Chinese huishoudens is 80 procent belegd in woningen. Als de huizenprijzen dalen, kan dat gevolgen hebben voor het vertrouwen en de consumptie van huishoudens. \"Dat is slecht nieuws voor Europese bedrijven die consumptiegoederen naar China exporteren\", zegt Koopman.  \n  \nBeleggers dachten lang dat Evergrande te groot was om te vallen, maar het is geen staatsbedrijf. In welke mate de overheid bijspringt, is de vraag.  \n  \nKoopman: \"Is dit een Chinees Lehman-moment, waarbij talloze branchegenoten en hun financiers in de problemen komen, of blijft de ellende beperkt? Wie moeten hun verlies nemen en wie worden gecompenseerd? Het is een politieke afweging die president Xi Jinpings Communistische Partij zal maken.\"\n\nIn het kort\n\nDe Chinese vastgoedgigant Evergrande heeft een schuld van ruim 200 miljard dollar  \n  \n'De bedrijfsvoering is gaan lijken op een piramidespel', zegt een markteconoom  \n  \nDe beurs in Amsterdam reageerde gevoelig","intensity":0,"negativity":1,"cluster_id":7,"similar_texts":"text77"},{"id":"72","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/5","title":"Lionel Messi met knieblessure aan de kant bij Paris Saint-Germain","text":"Ligue 1 Lionel Messi staat voorlopig aan de kant bij Paris Saint-Germain. De superster heeft een blessure aan zijn linkerknie overgehouden aan het competitieduel met Olympique Lyon. Een MRI-scan wees uit dat Messi vermoedelijk een botkneuzing heeft. Hij mist in ieder geval woensdag het duel met FC Metz.  \n  \nMessi werd zondag tot zijn eigen onvrede in de thuiswedstrijd tegen Lyon een kwartier voor tijd gewisseld door trainer Mauricio Pochettino. De Argentijn negeerde de uitgestoken hand van zijn landgenoot en keek Pochettino even gepikeerd aan. Volgens de trainer had Messi toen echter al fysieke klachten. 'We zagen dat hij aan zijn knie zat en gebaren maakte, daarom hebben we hem gewisseld,' aldus Pochettino.  \n  \nDe wissel van Messi werd breed uitgemeten in de media. Pochettino heeft begrip voor alle ophef. 'Ik begrijp het en accepteer dat ook, maar de spelers en hun gezondheid staan bij mij op één. Wij vonden het de beste beslissing om hem eruit te halen. Natuurlijk willen grote spelers altijd op het veld staan.' ANP","intensity":0,"negativity":0,"cluster_id":2,"similar_texts":"text773"},{"id":"73","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/12/2","title":"Litouwen: Koop geen nieuwe Chinese telefoons","text":"### Censuur\n\nEU-lidstaat Litouwen waarschuwt consumenten voor censuursoftware op telefoons van het Chinese Xiaomi. Daarmee kunnen teksten worden gedetecteerd en geblokkeerd die gevoelig liggen in China, concluderen experts van de Litouwse overheid. Het gaat onder meer om 'Tibet moet worden bevrijd', 'lang leve de onafhankelijkheid van Taiwan' en 'democratische beweging'.  \n  \n\"Onze aanbeveling is om geen nieuwe Chinese telefoons te kopen. En om toestellen die al zijn aangeschaft zo snel mogelijk weg te gooien\", zei onderminister van defensie Margiris Abukevicius bij de presentatie van een onderzoeksrapport.  \n  \nDe censuurfunctie zou op het Mi 10T 5G-toestel van Xiaomi staan en momenteel niet zijn geactiveerd in de 'regio Europese Unie'. Cyberexperts waarschuwen dat het filter op afstand kan worden aangezet. In het rapport van het cybercentrum staat dat momenteel 449 Chinese termen gecensureerd kunnen worden op de Xiaomi-telefoon.","intensity":0,"negativity":0,"cluster_id":71,"similar_texts":"text810"},{"id":"74","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/18/1","title":"Louis van Gaal terug op het veld van Telstar: Dat is een goeie bal!","text":"Als geluk deze dag een naam heeft, dan is dat Pieter de Waard. Zie de voorzitter van Telstar eens stralen, gisterochtend langs het veld in Velsen-Zuid.  \n  \nDe Waard, gekleed alsof hij rechtstreeks uit een western komt lopen, heeft er alle reden toe. Voor een volle tribune verzorgt bondscoach Louis van Gaal (70) een training van de selectie van zijn club. \"Nee, aan enige gelukzaligheid kan ik mij niet onttrekken\", glimlacht de flamboyante preses, terwijl hij naar de oefensessie kijkt. Achter hem doet betaalzender ESPN live verslag.  \n  \nVan Gaal als trainer van Telstar, wie had dat ooit gedacht? Bij de Witte Leeuwen, nooit verlegen om een publiciteitsstunt, hadden ze een lumineus idee: een loterij voor het goede doel, waarbij de winnaar eenmalig assistent kon worden van de hoofdtrainer. Of Van Gaal, ambassadeur van Spieren voor Spieren, daarvoor te porren was?  \n  \nVanuit Portugal, waar Van Gaal (70) van zijn pensioen genoot, volgde verrassend genoeg een 'ja'. \"Ik heb gewoon een keurige brief naar zijn vrouw Truus geschreven\", verklapt De Waard. Schaterend: \"Zoals een oud spreekwoord luidt: 'Wie de dochter wil beminnen, moet bij de moeder beginnen'.\"\n\nDealbreaker\n\nMaar ja, het pensioen van Van Gaal kwam eind augustus abrupt ten einde: hij werd weer bondscoach. Of De Waard 'm kneep? \"Welnee\", zegt hij. \"Je kent Louis: een man van de tijd, een man van afspraken. Sterker nog: ik denk dat dit een dealbreaker was in zijn onderhandelingen met de KNVB. Ik denk dat hij heeft gezegd: als ik niet naar Telstar mag, dan kom ik niet.\"  \n  \nSupporter Frans van Essen (73) volgt de training. \"Dit moet de spelers een enorme boost geven\", glundert de man, die zelf van 1966 tot 1979 het Telstarshirt droeg. \"Waar maak je dit nou mee? Dit kan alleen bij Telstar.\"  \n  \nOp het veld staat Van Gaal, in die typische trainershouding: observerend, met de armen over elkaar geslagen. Het duurt niet lang voordat zijn stem door het Buko-stadion schalt. \"Dat is een goeie bal!\" En, even later: \"Ah jongens, fantastisch hoor. Top!\"  \n  \nVan Gaal had zich minutieus voorbereid op zijn eenmalige klus. Morgenavond zit hij op de bank bij Telstar, dat tegen koploper Jong AZ moet. Hij bekeek vijf wedstrijden, analyseerde de spelers en sprak de selectie toe voor zijn eerste training. In de kleedkamer zat ook Ronald Koeman jr., die onder de lat staat bij Telstar. \"Hij is heel duidelijk, iemand van wie wij alleen maar kunnen leren\", vindt de zoon van de ex-bondscoach, die nu Barcelona traint.  \n  \nVan Gaal en Koeman in hetzelfde team, wie had dat gedacht? Koeman jr., glimlachend tegenover een groepje journalisten: \"Jullie vinden dat natuurlijk bijzonder, maar voor mij is dit een normale werkdag. Ik ken Louis al. Vroeger kwamen we ook bij elkaar over de vloer.\"  \n  \nOf Koeman jr. speelt, is nog de vraag. Van Gaal zei zich niet met de opstelling te willen bemoeien, omdat hij niet tussen hoofdtrainer Andries Jonker en de spelersgroep wenst te staan. \"Ik zal alleen mijn mening geven\", stelt Van Gaal na afloop op een drukbezochte persconferentie.\n\nGrootste winst\n\nDat perspraatje is, zoals vaak, een lust voor oog en oor. Of Van Gaal al spelers met potentie voor het Nederlands elftal had gezien? Bits: \"Nee, want anders had ik ze wel geselecteerd\". Of hij een speler had gezien die hem deed denken aan de Van Gaal van Telstar, waar hij in het seizoen 1977/1978 zelf speelde? Onbescheiden: \"Nee, ik was uniek\". En of hij bij Telstar in een paar dagen hetzelfde kan bewerkstelligen als bij Oranje? Kraakhelder: \"Nee, want de kwaliteit van de spelers is hier minder dan bij het Nederlands elftal\".  \n  \nMaar Van Gaal wil wel winnen, ook morgenavond in het uitverkochte onderkomen van Telstar (3400 plaatsen). De grootste winst is overigens al behaald: via de loterij werd 55.000 euro ingezameld voor Spieren voor Spieren.","intensity":0,"negativity":2,"cluster_id":59,"similar_texts":"text821"},{"id":"75","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/8/5","title":"Man geeft zich aan voor mislukte Zaanse kunstroof","text":"Een 49-jarige Amsterdammer heeft zich dinsdagavond bij de politie gemeld voor de mislukte kunstroof uit het Zaans Museum in Zaandam halverwege vorige maand. De man is aangehouden. De politie doet nog onderzoek naar een tweede verdachte. Op 15 augustus trokken twee mannen het schilderij De Voorzaan en de Westerhem van de hand van Claude Monet (1840-1926) van de muur en namen het mee naar buiten. Bezoekers en personeel wisten hen tegen te houden. Kunstdetective Arthur Brand suggereert een mogelijk motief: een buitenlandse crimineel heeft laatst gevraagd naar gestolen kunst, vertelt hij, om die in te zetten als ruilmiddel voor strafvermindering.","intensity":0,"negativity":0,"cluster_id":21,"similar_texts":"text175"},{"id":"76","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/11/1","title":"Man meldt zich voor mislukte kunstroof","text":"Een 49-jarige Amsterdammer heeft zich dinsdagavond bij de politie gemeld voor de kunstroof in het Zaans museum op 15 augustus. De verdachten, die tot nu toe voortvluchtig waren, probeerden toen een schilderij van Monet te stelen.   \n  \nDe man is aangehouden. Het gaat vermoedelijk om Henk B. Dat zeggen bronnen uit het criminele circuit en kunstdetective Arthur Brand tegen De Telegraaf . B. stal in 2002 met Octave D. twee schilderijen uit het Van Gogh Museum in Amsterdam. De politie wil niet bevestigen of het inderdaad om Henk B. gaat. De politie doet nog onderzoek naar een tweede verdachte.   \n  \nDe twee Van Goghs die B. in 2002 stal, verdwenen jarenlang van de aardbodem. Ze doken eind september 2016 op in Italië bij een onderzoek naar de maffia in Napels. Octave D. en Henk B. kregen in 2005 in hoger beroep respectievelijk 3,5 jaar en drie jaar en twee maanden cel opgelegd voor de diefstal van de twee schilderijen.  \n  \nBij de mislukte kunstroof op 15 augustus probeerden twee mannen het schilderij De Voorzaan en de Westerhem van de Franse kunstschilder Claude Monet te stelen. Het lukte om het schilderij naar buiten te krijgen, maar omstanders wisten de roof te verhinderen. De verdachten vluchtten vervolgens, op een scooter. Tijdens de roof loste een van de verdachten schoten met een vuurwapen. Niemand raakte gewond. De scooter werd later teruggevonden in Wijdewormer, maar de verdachten ontkwamen.","intensity":0,"negativity":0,"cluster_id":28,"similar_texts":"text207"},{"id":"77","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/4","title":"Marathon Amsterdam gaat definitief door op 17 oktober, ook toeschouwers zijn welkom","text":"AtletiekDe marathon van Amsterdam kan definitief doorgaan op 17 oktober. Het stadsbestuur heeft toestemming gegeven om het hardloopevenement in de hoofdstad te organiseren, meldt organisator Le Champion.  \n  \nDeelnemers kunnen meedoen zonder coronatoegangsbewijs en ook toeschouwers kunnen vrij aan de kant van het parcours gaan staan. Alleen bezoekers die op de tribunes van het Olympisch Stadion naar start en finish willen kijken, moeten aantonen dat ze gevaccineerd zijn of recent negatief getest op het coronavirus.  \n  \nWedstrijddirecteur René Wit is verheugd: 'De laatste ontwikkelingen zijn ontzettend goed nieuws voor onze marathon. Na de afgelaste editie van vorig jaar en de onzekerheid van de afgelopen maanden zijn wij dolgelukkig dat we naar verwachting weer met vele hardlopers samen kunnen komen in onze prachtige hoofdstad. Zonder twijfel wordt dit een onvergetelijke editie.' Inschrijven kan nog tot en met 3 oktober. ANP","intensity":0,"negativity":0,"cluster_id":3,"similar_texts":"text400"},{"id":"78","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/18/2","title":"Marathon gaat op 17 oktober definitief door","text":"### Amsterdam\n\nDe marathon van Amsterdam kan definitief doorgaan op 17 oktober. Het stadsbestuur heeft toestemming gegeven om het hardloopevenement in de hoofdstad te organiseren, meldt organisator Le Champion. Deelnemers kunnen meedoen zonder coronabewijs en ook toeschouwers kunnen vrij aan de kant van het parcours gaan staan. Alleen op de tribunes van het Olympisch Stadion bij start en finish is een QR-code nodig.","intensity":0,"negativity":0,"cluster_id":3,"similar_texts":"text102"},{"id":"79","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/mensenrechtenhof-rusland-zat-achter-moord-op-litvinenko-a4059181#20210922-79818-102","title":"Mensenrechtenhof: Rusland zat achter moord op Litvinenko","text":"Vergiftiging,Het Europees Hof voor de Rechten van de Mens in Straatsburg heeft dinsdag verklaard dat Rusland verantwoordelijk is voor de moord op de Russische spion Aleksandr Litvinenko in 2006. In 2016 werd Rusland na onderzoek van een Britse commissie al aangewezen als „waarschijnlijk” verantwoordelijk voor de moord. Het hof concludeert nu dat Rusland „zonder twijfel” verantwoordelijk is voor de moord, stelt het in een persbericht.Rusland heeft het oordeel van het hof dinsdag direct als ongefundeerd afgedaan. „We zijn niet bereid om naar zulke besluiten te luisteren”, aldus een Kremlin-woordvoerder volgens staatspersbureau TASS.Litvinenko kreeg in 2003 asiel in het VK en was spion voor de Britse geheime dienst MI6, nadat hij eerder als KGB-agent werkte voor Rusland. In november 2006 is hij in Londen door twee Russische geheim agenten vergiftigd met het radioactieve polonium. Drie weken later overleed hij. Litvinenko stond destijds op het punt belastende verklaringen af te leggen over de Russische president Poetin. De Britse politie maakte intussen bekend een derde verdachte op het oog te hebben die achter de poging zat om in 2018 de Russische ex-spion Sergei Skripal en zijn dochter Joelia te vergiftigen met het zenuwgas novitsjok. Denis Sergeev, een hoge officier van de geheime dienst GROe, zou de poging Skripal te doden hebben geleid. Twee andere GROe-agenten voerden de aanslag uit. Rusland ontkent ook bij deze vergiftiging betrokken te zijn geweest. (NRC)\n\nLees ook dit artikel: Reconstructie: de moord op Litvinenko van minuut tot minuut\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":2,"cluster_id":27,"similar_texts":"text85"},{"id":"80","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/19/3","title":"Messi met knieblessure aan de kant","text":"### PSG\n\nLionel Messi speelt voorlopig niet bij Paris Saint-Germain. De Argentijnse superster, recentelijk overgekomen van FC Barcelona, heeft een blessure aan zijn linkerknie. Een MRI-scan wees uit dat Messi vermoedelijk een botkneuzing heeft. De aanvaller (34), die nog niet heeft gescoord in Franse dienst, mist vanavond de uitwedstrijd tegen FC Metz. Deze week wordt Messi nogmaals onderzocht. Dan moet blijken wanneer weer kan voetballen.","intensity":0,"negativity":0,"cluster_id":2,"similar_texts":"text101"},{"id":"81","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/20/2","title":"Na Uber bijt ook 'bemiddelaar' in schoonmaak Helpling in het stof","text":"Schoonmakers die werken via het platform Helpling zijn geen zelfstandigen maar uitzendkrachten. Dat heeft het Amsterdamse hof dinsdag bepaald in een rechtszaak die vakbond FNV had aangespannen.  \n  \nDat betekent dat de ongeveer 3.500 schoonmakers die via het platform werken recht hebben op doorbetaling bij ziekte en een transitievergoeding bij ontslag. Volgens het hof is er sprake van een uitzendovereenkomst, omdat de schoonmakers te werk worden gesteld bij huishoudens voor een bedrag dat die twee partijen grotendeels samen overeenkomen, maar waarover Helpling wel 23 tot 32 procent commissie ontvangt.  \n  \nDe uitspraak volgt na jarenlang juridisch getouwtrek tussen Helpling en vakbond FNV. Volgens het van oorsprong Duitse bedrijf is Helpling niet meer dan een 'digitaal prikbord' dat vraag en aanbod bij elkaar brengt. Het hof gaat in tegen de uitspraak van de Amsterdamse rechtbank. Die kwam eerder tot de conclusie dat de platformwerkers te veel vrijheid genieten om te spreken van een gezagsverhouding.  \n  \nDe uitspraak van dinsdag is de tweede nederlaag die een internetplatform in een week in de rechtszaal lijdt. Vorige week kwam de Amsterdamse rechtbank tot de conclusie dat de circa vierduizend chauffeurs van Uber geen zzp'ers zijn, maar recht hebben op een arbeidsovereenkomst.","intensity":1,"negativity":0,"cluster_id":35,"similar_texts":"text316"},{"id":"82","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/13/2","title":"Nabil B: 'Selectief geknipt in appjes'","text":"### Kroongetuige praat weer, maar zegt weinig\n\nYelle Tieleman  \n  \nAmsterdam  \n  \nVoor het eerst na een maandenlange pauze gaf de man in de getuigenbox weer antwoord op vragen: Nabil B. De kroongetuige in het liquidatieproces Marengo werd gisteren door de rechtbank en advocaten van zijn medeverdachten bevraagd over verschillende onderwerpen. Onder meer over de gegevensdragers die in september 2017 bij hem werden aangetroffen en nu zoek blijken te zijn. Hoe dat precies is gegaan, kon Nabil B. niet reproduceren. En dat een dongel werd gevonden, een apparaat waarmee je een internetverbinding kunt maken, kon hij zich niet herinneren. ,,Daar staat mij echt niets van bij.''  \n  \nEen prangend onderwerp betrof de iPhone waarmee de kroongetuige in gevangenschap maandenlang communiceerde met zijn vriendin en twee familieleden. Nabil B. heeft altijd gesteld dat de inhoud van deze telefoon zijn getuigenissen zou ondersteunen.\n\nGeld\n\nHet beeld dat uit die berichten rees, is anders. Ze geven de indruk dat de kroongetuige zoveel mogelijk geld wilde veiligstellen met zijn belastende verklaringen. Maar volgens B. zijn de presentaties die advocaten hierover gaven uit de context gehaald. ,,Het is selectief knippen en plakken.\"  \n  \nGevraagd naar een voorbeeld kwam de kroongetuige met berichten waaruit zou blijken dat hij in een beker koffie van een gevangenismedewerker zou hebben geplast. ,,Ik heb nooit bij een bewaarder in de koffie gepist. Klinkklare onzin. En dat blijkt duidelijk uit de dataset. Maar ik ga dat niet verder toelichten.\" Volgens de kroongetuige zijn de berichten niet compleet en is het daardoor moeilijk er conclusies uit te trekken.  \n  \nZo ging het de hele dag door. Op veel vragen over appjes wilde de kroongetuige geen antwoord geven. In de berichten schreef Nabil B. dat hij niet bang was voor een controle in zijn cel, omdat hij contact had met een 'relaxte bewaarder'. Hoe zat dat precies? wilde advocaat Inez Weski weten. Weski staat hoofdverdachte Ridouan Taghi bij in het proces, waarin de verklaringen van Nabil B. belangrijk bewijs vormen. ,,Ik beroep me op mijn verschoningsrecht\", zei de kroongetuige, wat betekent dat hij geen antwoord geeft om zichzelf niet strafrechtelijk te belasten. Ook op appberichten waarin staat dat hij de directeur van de gevangenis 'bij de ballen heeft', wilde hij niet reageren.\n\nGeheime overeenkomst\n\nDat had hij overigens wel graag willen doen, vertelde hij. ,,Sommige dingen wil ik echt graag uitleggen. Maar het is verdomd moeilijk. Want op het moment dat ik het ga uitleggen, zeg ik iets over mijn geheime overeenkomst, waarover ik niks mag zeggen. Dus ik mag het niet zeggen en daardoor zit ik tussen de wal en het schip. Ik snap de vragen, die zijn heel legitiem.\" De rechtbank moet later bepalen of de kroongetuige alsnog de vragen moet beantwoorden. Het proces gaat in oktober verder.","intensity":0,"negativity":0,"cluster_id":19,"similar_texts":"text245"},{"id":"83","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/21/1","title":"Nabil B. had meer apparatuur in cel","text":"### In beslag genomen gegevensdragers 'kwijt'\n\nYelle Tieleman  \n  \nAmsterdam  \n  \nWaar die gegevensdragers nu zijn, kunnen politie en justitie niet zeggen. Ze zijn kwijt. Dit alles blijkt uit een justitiedocument dat maandag aan het Marengo-dossier is toegevoegd. Het document is opgesteld door een officier van justitie die belast is met 'bijzondere getuigentrajecten'.  \n  \nIn het document wordt ingegaan op de communicatiemogelijkheden die Nabil B., kroongetuige in het Marengo-proces rond Taghi, tijdens zijn detentie had.  \n  \nHet bestaan van deze gegevensdragers is door het Openbaar Ministerie tot nu toe verzwegen. De vermelding ervan roept vragen op over het waarheidsgehalte van een door een collega-officier afgelegde verklaring bij de rechter-commissaris, die zei dat er geen doorzoeking van de cel had plaatsgevonden. Ook heeft de kroongetuige deze spullen niet eerder genoemd tijdens verhoren.  \n  \nDat het OM niet weet waar deze gegevensdragers zijn en wat erop staat is opmerkelijk, stellen strafrechtdeskundigen. De inhoud van de gegevensdragers kan namelijk cruciaal zijn voor het onderzoek naar de betrouwbaarheid van de verklaringen van de getuige.  \n  \nUit het justitiedocument blijkt dat Nabil B. op 6 september 2017 een celinspectie kreeg, waarbij 'een televisie met afstandsbediening, een USB-stick Cambrian, een USB-dongle en een harde schijf WD Elements' in beslag werden genomen.\n\niPhone\n\nWat er vervolgens mee is gedaan, blijft onduidelijk: de spullen zijn zoek. ,,Niet bekend is waar die goederen zich bevinden; uit de systemen van politie en justitie blijkt niet dat deze goederen aan het onderzoeksteam of een andere politie-eenheid dan wel het OM zijn overgedragen.\" Ruim een week nadat de spullen in beslag waren genomen bij Nabil B., werd voor hem een iPhone 5 binnen gesmokkeld. In deze periode onderhandelde Nabil B. met het OM over de kroongetuigedeal, die hij later tekende. Met de iPhone zijn tienduizenden appjes verstuurd.  \n  \nDe timing van het document is brisant: gisteren werd het proces hervat. Deze krant publiceerde vorige week over de appjes. Advocaat Weski las tijdens de zitting gisteren een aantal berichten voor. De kroongetuige appte bijvoorbeeld dat hij een 'kapitein' in zijn macht zou hebben, een hooggeplaatst persoon in de gevangenis. ',Heb de directeur bij z'n ballen. Ik bepaal nu de dingen hier. Na mij toe kunnen ze niets doen.' Weski wil de directeur bevragen.  \n  \nDaarnaast refereerde Weski aan zoekopdrachten die de kroongetuige uitvoerde op zijn iPhone. ,,Het lijkt erop dat hij zijn vermeende kennis bijeenscharrelde om het daarna als eigen kennis aan het OM te verkopen voor de hoogste prijs.\" Volgens Weski heeft Nabil B. de voorwaarden geschonden die aan zijn deal zijn verbonden. Ze vroeg of het OM bereid is de overeenkomst te beëindigen. Het proces gaat vandaag verder.","intensity":0,"negativity":0,"cluster_id":42,"similar_texts":"text245"},{"id":"84","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=926e378c70152423c09d#/pages/10","title":"Nabil B.: ’Heb 15 man in de hand’","text":"Nabil B.: ’Heb 15 man in de hand’\n\nInez Weski, de advocaat van Ridouan Taghi, wil de onderste steen boven over ’het gunstbetoon’. \n\nillustratie petra urban\n\nUit chats blijken ’privileges en manipulatie’\n\ndoor Saskia Belleman\n\nAMSTERDAM Kroongetuige Nabil B. had de directeur van de gevangenis waar hij in 2017 verbleef „in zijn zak” en leidinggevenden „bij de ballen.” Nabil B.: „Hier heb ik letterlijk 15 mensen in de hand. Ik heb ze in mijn pocket, waar ik ze hebben wil. Liquidatiezaken hebben ook voordeel, mensen worden bang.”\n\nDat schreef de latere kroongetuige aan zijn vriendin en enkele familieleden met wie hij kon communiceren via een naar binnen gesmokkelde iPhone. Dat hij die had was al bekend, maar gisteren bevestigde het Openbaar Ministerie ook dat destijds tijdens een doorzoeking van zijn cel een tv met afstandsbediening, twee usb-sticks, een dongel en een harde schijf werden aangetroffen, waarmee Nabil B. toegang had tot internet.\n\nWoensdag wordt Nabil B. daarover, en over de berichten die hij met zijn naasten uitwisselde, aan de tand gevoeld door de advocaten van de medeverdachten in het proces Marengo, dat gaat over zes moorden en een serie moordpogingen in de onderwereld.\n\nChanteren\n\nVoor de zomer citeerde advocaat Nico Meijering al uitgebreid uit de chats van Nabil B. Advocate Inez Weski, die hoofdverdachte Ridouan Taghi bijstaat, deed er dinsdag nog een fikse schep bovenop. Volgens Weski blijkt dat Nabil B. chanteerde, manipuleerde, mogelijk ook crimineel geld witwaste, maar bovenal voortdurend bezig was met het onderste uit de kan van zijn kroongetuigedeal halen. Kennelijk genoot de kroongetuige ook allerlei privileges, constateert Weski op basis van de chats. Zo was hij niet bang dat hij zijn illegale iPhone zou kwijtraken: „Neuh… heb ik gefixt met een relaxte bewaarder.” \n\nOok kon hij zijn vrouw geregeld buiten de PI ontmoeten. „Kijk al uit naar die 48 uur samen. Nog 3 weekjes liefje, dan hebben we lekker nachtje met z’n 3’en.” Hij is boos als de uitjes buiten de PI niet doorgaan. Dan dreigt hij de kroongetuigedeal niet te tekenen, scheldt hij de directeur van de PI die hij ’Kapitein’ noemt uit voor hoerenzoon en uit hij zijn woede in niet mis te verstane bewoordingen: „Cancel maar, ik ga ze ziek maken. Ga flink hoog in de boom zitten met die honden. Zit 8 maanden vrijwillig en dan regelen ze dit, dikke lul.” \n\nWeski wil de onderste steen boven over ’het gunstbetoon’ aan de kroongetuige. Het Openbaar Ministerie en de advocaten van de kroongetuige zijn ongelukkig met het bekend worden van de chatberichten. Die zijn volgens de officier van justitie aan de advocaten vertrouwelijk ter inzage gegeven en worden nu uit de context gepresenteerd. \n\nNabil B.’s advocaten Peter Schouten en Onno de Jong verwijten het OM dat er mensen in gevaar worden gebracht door het uitlekken van de berichten. De officier van justitie kaatste de bal naar de advocaten die volgens de officier berichten lieten uitlekken die niet voor publicatie bestemd waren. \n\nBluffer\n\nFeit is dat uit de chats van Nabil B. een beeld bovendrijft van een manipulatieve, horkerige bluffer die onverbloemd zegt dat hij zijn kennis alleen voor veel geld verkoopt en er geen geheim van maakt dat hij na het uitzitten van zijn straf weer de criminaliteit in gaat. „Eens een boef, altijd een boef.” Het zegt vooralsnog niets over het waarheidsgehalte van de belastende verklaringen die hij aflegde over medeverdachten. \n\nAdvocaat Max den Blanken wil de toenmalige en de huidige directeur van de gevangenis en degenen die de cel van Nabil B. doorzochten horen als getuigen over de bewering van Nabil B. dat hij ze in zijn zak had. Bij dat verzoek sloten vrijwel alle advocaten zich aan. \n\nKroongetuige kon vrouw zien buiten PI","intensity":0,"negativity":0,"cluster_id":42,"similar_texts":"text726"},{"id":"85","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/24/3","title":"Netflix koopt Dahl","text":"Netflix heeft de rechten van alle boeken van Roald Dahl (foto) gekocht, meldt The Hollywood Reporter. Het gaat om een van de grootste aankopen in de geschiedenis van de streamingdienst.","intensity":0,"negativity":0,"cluster_id":65,"similar_texts":"text605"},{"id":"86","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/4","title":"Netflix verwerft rechten alle boeken Roald Dahl","text":"### Film\n\nNetflix heeft de rechten van de boeken van Roald Dahl gekocht. Dat meldt The Hollywood Reporter. Hoeveel geld ermee is gemoeid, is niet gemeld. De streamingdienst kan nu films en series maken van alle werken van Dahl. Er werden al verschillende succesvolle films van zijn boeken gemaakt, zoals Charlie and the Chocolate Factory, Matilda en The Witches. Netflix zegt plannen te hebben voor animatieseries, liveactionfilms, games en toneelstukken. Netflix sloot in 2018 al een deal met de nabestaanden van Dahl (1916-1990) om drie jaar lang animatieseries te maken gebaseerd op zijn werk. Daarvoor zou de streamingdienst tussen de 500 miljoen en 1 miljard dollar hebben betaald.","intensity":0,"negativity":0,"cluster_id":65,"similar_texts":"text581"},{"id":"87","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=b4ba9694c9cb5abb7892#/pages/24-25","title":"NHG-grens opgeschroefd","text":"NHG-grens opgeschroefd\n\nWoningmarkt\n\nDe kostengrens van een Nationale Hypotheek Garantie (NHG) stijgt volgend jaar naar €355.000. Die grens ligt dit jaar op €325.000 en wordt nu dus flink verhoogd vanwege de enorme stijging van de huizenprijzen. Met het verhogen van die kostengrens naar ruim drieënhalve ton komen meer woningen vrij waarvoor een hypotheek met hypotheekgarantie voor meer kopers bereikbaar is, zo hoopt NHG althans. De gemiddelde koopprijs is nu €400.000, maar de nieuwe NHG-grens kan niet nog hoger. „Dat is olie op het vuur, dan stijgen de huizenprijzen nóg meer”, aldus NHG.","intensity":0,"negativity":0,"cluster_id":64,"similar_texts":"text602"},{"id":"88","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/7/1","title":"Nieuwe Koude Oorlog in de Indo-Pacific","text":"### Analyse - VS tegen China - Aukus-pact omsingelt china\n\nHet was een Duits beleefdheidsbezoekje: op een zes maanden lange missie moet het fregat Bayern aanmeren in de Chinese havenstad Shanghai. Zo'n tussenstop geeft een vriendelijk signaal: weliswaar versterkt Berlijn, zoals meer westerse landen, zijn aanwezigheid in de Indo-Pacific, maar niet met China als vijand in het achterhoofd.  \n  \nMaandenlang was het bezoek voorbereid, maar vorige week vrijdag was de Bayern ineens niet meer welkom. Volgens Zhao Lijian, woordvoerder van het Chinese ministerie van Buitenlandse Zaken, moet Berlijn eerst zorgen voor 'de juiste sfeer', in plaats van 'incidenten uit te lokken' in de Zuid-Chinese Zee. Nu is China zelf het land dat vrijwel die hele zee op de buurlanden claimt en rotsen en riffen opspuit tot militaire installaties. Duitsland wilde er alleen rustig doorheen varen.  \n  \nDat de dag ervoor het nieuwe Amerikaanse defensiepact Aukus met Australie het Verenigd Koninkrijk onthuld werd, heeft zeker meegespeeld bij de Chinese afwijzing. De Bayern gaat nu aanleggen in de Australische havenstad Darwin, ook een Amerikaanse militaire basis. Daarmee geeft Duitsland Beijing een heel ander signaal.\n\nKoude Oorlog\n\nDit vaarschema is een vingeroefening voor ingrijpende keuzes in de nieuwe Koude Oorlog, waar neutraal blijven steeds lastiger wordt. Wie niet met ons is, is automatisch tegen ons, al zeggen zowel Amerikaanse als Chinese leiders dat niet hardop.  \n  \nKlampt de EU zich vast aan een strategie waarin China vriend noch vijand is, Australië heeft gekozen voor Amerikaanse onderzeeërs, Amerikaanse langeafstandsraketten en ander op Beijing gericht wapentuig. Uit zelfbescherming, en na lang aarzelen: de economie is zo afhankelijk van China, dat Canberra werd gegijzeld door angst voor aanvaringen met Beijing. Onthutst vroegen Amerikaanse senatoren zich in 2019 af hoe ze hun bondgenoot down under 'waren kwijtgeraakt'.  \n  \nAustralië vroeg één keer om onafhankelijk onderzoek naar de oorsprong van het coronavirus en werd direct afgestraft met een Chinese handelsboycot. Zuid-Korea heeft jaren Chinese woede over de plaatsing van een Amerikaans raketschild moeten verdragen. Vandaar dat Maleisië eerst belet vraagt in Beijing om over Aukus te overleggen voordat Kuala Lumpur zijn positie prijsgeeft. Indonesië, dat precies tussen Australië en China ligt, voelt zich in gevaar gebracht door een potentiële wapenwedloop in de regio.  \n  \nEeuwenlang hebben Aziatische landen met China geleefd door het land naar de mond te praten of discreet te zwijgen, en ondertussen hun eigen gang te gaan. Nu doemen met Aukus de contouren op voor een oorlogsscenario met de VS en China in de hoofdrol. Kleinere spelers als Vietnam, Thailand en Singapore bezinnen zich in stilte: is dat clubje van witte, Engelssprekende landen, dat weinig op heeft met de omzichtigheid die in deze regio gebruikelijk is, iets waar je op kunt vertrouwen?\n\nMini-lateralen\n\n'Biden werkt niet met grote, traditionele allianties, maar probeert het met mini-lateralen: losse verbanden van groepjes gelijkgestemden. Aukus is de eerste poging in 'mini-lateralisme' en dat schudt de wereld wakker', aldus Theresa Fallon, China-specialist van de Brusselse denktank Creas.  \n  \nBehalve Aukus zijn er nog twee Amerikaanse coalities tegen China. Five Eyes is een westers gezelschap, waarin inlichtingendiensten van Canada en Nieuw-Zeeland optrekken met het driemanschap van Aukus. Aziatische landen komen pas aan bod bij de Quad, waar behalve Australië ook Japan en India aanschuiven. Vrijdag staat verdieping van militaire samenwerking op de agenda. Dat is muziek in de oren van India, dat aast op Amerikaanse militaire technologie.  \n  \nIndia is omsingeld geraakt door Chinese militaire activiteit - een militaire basis in Djibouti - en economische expansie via strategisch gelegen havens in Pakistan, Sri Lanka, Myanmar en Cambodja. India zag dat met lede ogen aan, tot vorig jaar een oud grensconflict met China oplaaide. Dat dodelijke gevecht heeft de verhoudingen met Beijing zo verziekt dat New Delhi nu graag aansluit bij Amerikaanse initiatieven tegen China.  \n  \nVoor Beijing is Aukus een nachtmerrie die Beijing dwingt tot heroverweging van een strategie die jarenlang werkte. China heeft andere landen ingepakt, of omgeven met militair en economisch overwicht, maar nu is die zorgvuldig opgebouwde invloedssfeer ineens zelf omsingeld door een ring van de VS en kompanen. Dat moedigt buurlanden aan die assertiever tegenover China willen zijn, maar dat in hun eentje niet aandurven. China's aartsvijand Japan bijvoorbeeld hield onlangs de grootste marine-oefening sinds 1993 en spreekt steeds nadrukkelijker over een betere bescherming van het nabijgelegen Taiwan, dat Beijing desnoods met geweld onder Chinees bestuur wil brengen.\n\nHotspot\n\nTaiwan is de gevaarlijkste hotspot in een gebied dat al in zijn voegen kraakt van de grensconflicten. Beijing zette ze stuk voor stuk op scherp. Wellicht beseft China door Aukus dat het zijn hand daarmee heeft overspeeld.  \n  \nTheresa Fallon verwacht dat Beijing eerst afwacht, in de hoop dat de Amerikaanse gelegenheidscoalities vanzelf uit elkaar vallen. 'De strategie die altijd voor China werkt, is anderen overtuigen dat Beijing helemaal geen strategie heeft, maar alleen handel wil drijven.'  \n  \nEen Chinees charme-offensief voor landen die op het kruispunt van hun keuze in deze geopolitieke rivaliteit staan, is dus te verwachten. Ondertussen zal de Chinese president Xi Jinping zijn knopen tellen: wie kan hij binnenhalen om een militaire alliantie tegen de VS te versterken?\n\nAmbassadeur parijs terug naar de VS\n\nDe Franse ambassadeur in de Verenigde Staten keert volgende week alweer terug in Washington. Dat werd bekend na telefonisch overleg tussen de presidenten van de twee landen, Emmanuel Macron en Joe Biden. Frankrijk had zijn ambassadeurs in de VS en Australië teruggeroepen uit protest tegen het Aukus-pact, dat die landen hadden gesloten zonder Frankrijk te raadplegen. Het pact maakte een einde aan levering van Franse onderzeeërs ter waarde van 30 miljard euro aan Australië. Het is nog onduidelijk of nu ook de Franse ambassadeur in Australië terugkeert naar zijn post.","intensity":0,"negativity":0,"cluster_id":37,"similar_texts":"text236"},{"id":"89","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/42/1","title":"Oasis Knebworth 1996 is vooral de moeite waard als verdiepende appendix bij eerdere, betere documentaires.","text":"Oasis Knebworth 1996\n\nDocumentaire  \n★★★  \nRegie  \n  \nJake Scott  \n  \n110 minuten, alleen op 23 en 26/9 te zien, in 82 zalen.  \n  \nKijkend naar Oasis Knebworth 1996 snap je waarom het glooiende landschap bij Knebworth House, even boven Londen in Hertfordshire, als concertlocatie in onbruik is geraakt.  \n  \nHet treinstationnetje is klein, de toegangsweggetjes zijn smal. Duizenden auto's en bussen, geparkeerd op groene hellingen. Het verkeersinfarct duurde na afloop soms een etmaal. Sanitair: wat denkt u zelf?  \n  \nOasis vierde er zijn grootste triomf: 10 en 11 augustus 1996, voor tweemaal 125 duizend uitzinnige fans. Dick Carruthers filmde de optredens en de happening eromheen, regisseur Jake Scott smeedde er een documentaire van.  \n  \n'Liam beleefde daar zijn hoogtepunt', zegt gitarist en songschrijver Noel Gallagher over zijn jongere broer, met wie hij nu al jaren ruzie heeft. 'Zijn stem. Hoe hij eruitzag.'  \n  \nHet is alweer 25 jaar geleden, de tijd van 'Cool Britannia' en Britpop, van concertkaarten via een telefoonlijn (miljoenen probeerden het, alles ging plat). Noel en Liam waren 29 en 23, het gsm-loze publiek was nog jonger. Een kaartje kostte 22,50 pond. Daarvoor kreeg je onder anderen de Manic Street Preachers, The Chemical Brothers en The Prodigy als voorprogramma erbij.  \n  \nEn wat was Oasis goed. Cigarettes & Alcohol, Slide Away, Champagne Supernova. Jammer dat bezoekers door de muziek heen mogen vertellen hoe bijzonder, uniek en onvergetelijk het allemaal was. Soms wil je 'hou nou eens je kop' schreeuwen. Gelukkig verschijnen de volledige concerten in november op dvd en blu-ray (en een compilatie als live-album).  \n  \nEen enkele bezoeker zegt iets interessants: 'Het was bij Oasis-concerten nog niet zo'n testosterontoestand als in latere jaren. Er was een heel leuke mix van jongens en meisjes.'  \n  \nOasis Knebworth 1996 is vooral de moeite waard als verdiepende appendix bij eerdere, betere documentaires: Live Forever (2003, over de Britpopgolf) en Supersonic (2016, over Oasis' gloriejaren 1994-1996), waarin de Gallaghers ook mooiere uitspraken over Knebworth deden dan hier.  \n  \nLiam: 'We hadden daar het podium af moeten lopen en nooit meer terug moeten komen. De groeten, wij wáren Oasis.' Noel: 'We hadden moeten verdwijnen in een rookwolkje.'  \n  \nDaarmee doen ze hun laatste twaalf jaar als Oasis (1997-2009) wat tekort, maar dat Knebworth de vroege climax was, wordt goed voelbaar.  \n  \nWe zien vooral een léúkere band dan in latere jaren: losser, vrolijker, spraakzamer. Tijdens de Beatles-apotheose I Am the Walrus kijken Liam en Noel elkaar gelukzalig aan. Dit is me wat, zie je ze denken - en dan lachen ze. Broertjes. Prachtig.","intensity":1,"negativity":1,"cluster_id":67,"similar_texts":"text596"},{"id":"90","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/37/2","title":"Oasis liet de oude en nieuwe tijd samensmelten","text":"### Concertfilm\n\nIn het weekend van 9 en 10 augustus 1996 togen jongeren en masse naar het Engelse graafschap Hertfordshire om dé Britpopsensatie te zien optreden: Oasis. Het was het tot dan toe grootste concert in het Verenigd Koninkrijk, met een kwart miljoen popliefhebbers op het uitgestrekte grasveld van Knebworth Park.  \n  \nGoed idee om dat popfestijn vijfentwintig jaar later te memoreren met een concertfilm die aandacht heeft voor de muziek én z'n fans. Door middel van grappige ensceneringen, waarin jongeren uren aan ouderwetse draaitelefoons hangen of in telefooncellen staan om kaartjes te bemachtigen, wordt een tijdsbeeld neergezet.  \n  \nHet was midden jaren negentig. Danny Boyle's krankzinnige drugsfilm Trainspotting was eerder dat jaar uitgegroeid tot een wereldhit. Britpop, denk ook aan Blur, Pulp en Suede, zorgde voor een enorme opleving van de Britse popmuziek. Ergens valt de term Cool Britannia, en Oasis vormde het absolute middelpunt van die roes.  \n  \nOasis Knebworth 1996 doet onder regie van Jake Scott, zoon van de Britse Hollywoodregisseur Ridley Scott, de sfeer van dat augustusweekend in 1996 herleven. Oasis had net twee albums gemaakt die waren ingeslagen als een bom: Definitely Maybe en (What's the Story) Morning Glory?  \n  \nWe zien de arrogantie en het nihilisme van zanger Liam Gallagher, het schoffie uit Manchester, op dat moment pas 23 jaar. Het is een enorme 'showboy', maar zijn intense, schrapende zang ontroert ook. Zijn zes jaar oudere broer Noel Gallagher, gitarist, zanger en songwriter, is wat ingetogener, maar wacht maar tot hij het nummer Don't Look Back in Anger aanheft.  \n  \nTussendoor horen we, in voice-over, veelal lyrisch commentaar van de fans, wat een beetje obligaat is. Sterker zijn de beelden van het jonge publiek dat in vervoering is, precies zoals ooit bij The Beatles, die aan het slot van de film een hommage krijgen. Oasis zet het Beatles-nummer I Am The Walrus in, uit 1967, en de vonken spatten ervanaf. De oude en de nieuwe tijd herenigd ergens op een grasveld in Engeland.  \n  \nOasis Knebworth 1996  \n  \nRegie: Jake Scott  \n  \n****","intensity":0,"negativity":0,"cluster_id":67,"similar_texts":"text824"},{"id":"91","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/8/1","title":"Ondervraagde kroongetuige spreekt, maar zegt weinig","text":"### Reportage - Marengo-proces - Rechtbank Amsterdam\n\n'Ik heb niet in een koffiebeker gepist', zegt kroongetuige Nabil B. vanuit de afgeschermde getuigenbox in de zwaarbeveiligde rechtbank in Amsterdam-Osdorp. 'Ik heb nimmer nooit in een koffiebeker gepist.'  \n  \nVoor het eerst in maanden legde de kroongetuige woensdag weer verklaringen af in het liquidatieproces Marengo, nadat hij dit eerder uit onvrede had geweigerd en vervolgens, om gezondheidsredenen, niet hoefde te doen.  \n  \nNico Meijering ondervraagt hem. De advocaat vertegenwoordigt verdachte Mohamed R., de voormalige boezemvriend van de kroongetuige. R. neemt zelf ook het woord, en spreekt zijn oude vriend met 'u' aan.  \n  \n'U schrijft in een iPhone-bericht dat u bij iemand 160 K had liggen. Bedoelt u daarmee 160 duizend euro, of dollar?'  \n  \n'Ik beroep me op mijn verschoningsrecht', antwoordt kroongetuige Nabil B.  \n  \n'Had u dat geld toevallig bij mij liggen?', vraagt Mohamed R.  \n  \n'Ik beroep me op mijn verschoningsrecht.'  \n  \n'Heeft u in wiet gehandeld?'  \n  \n'Verschoningsrecht.'  \n  \n'Heeft u in detentie strafbare feiten gepleegd?', neemt raadsman Meijering het over.  \n  \n'Verschoningsrecht', herhaalt Nabil B.  \n  \n'U verwijt advocaat Weski dat ze in haar presentatie over uw iPhone-berichten gisteren heeft zitten knippen en plakken', vervolgt Meijering. 'Waar is geknipt en geplakt?'  \n  \n'Dat ik in het koffiebekertje van een gevangenisbewaarder heb gepist', antwoordt de kroongetuige. 'In de volledige weergave van de berichten kunt u zien dat ik dat niet was. Ik heb nimmer nooit in een koffiebeker gepist.'  \n  \n'En erbij staan kijken toen het werd leeggedronken', onderbreekt Inez Weski het verhoor van Meijering. Ze is de advocaat van hoofdverdachte Ridouan T., en benadrukt dat ze in haar powerpointpresentatie dinsdag niet stelde dat het de kroongetuige was die in een koffiebeker had gepist. 'Dat zou best iemand anders geweest kunnen zijn.'\n\nBeeldvorming\n\n'Wat is de relevantie van dit alles?', vraagt de rechtbankvoorzitter.  \n  \n'Ik parkeer plassen en koffie even', reageert Meijering, die vindt dat de kroongetuige met zijn 'knippen-en-plakken'-opmerking de suggestie wekt dat Meijering en Weski op eerdere zittingen een onjuist (geld- en machtsbelust) beeld van de kroongetuige hebben gecreëerd.  \n  \n'Wat bedoelde u met het bericht: het maximale eruit halen?', vraagt advocaat Weski. 'Probeerde u iets voor elkaar te krijgen voor het sluiten van de kroongetuigedeal?'  \n  \n'Daar mag ik in het kader van mijn overeenkomst met justitie niets over zeggen', antwoordt Nabil B.  \n  \n'Heeft u weleens overwogen om die overeenkomst niet te tekenen omdat een weekendje weg uit detentie u niet luxe genoeg was?', vervolgt Weski.  \n  \n'Ik heb nooit en te nimmer iemand gedreigd of gechanteerd', reageert B. fel.  \n  \n'Waarom noemt u zichzelf in een bericht dan de kip met de gouden eieren?'  \n  \n'De officier die de deal sloot heeft mij zo genoemd', antwoordt de kroongetuige. 'Het Openbaar Ministerie stelde dat Ridouan T. mensen uit het leven schoot, en daarom van straat moest worden gehaald. Daarom werd ik, met mijn verklaringen, de kip met de gouden eieren genoemd.'  \n  \n'Nog zeven minuten', zegt de voorzitter tegen Weski.  \n  \n'Negen', kaatst zij terug.\n\nKroongetuigedeal\n\nBoos en op gehaaste toon briest Nabil B. dat het Openbaar Ministerie zich niet hield aan de afspraak over het tijdstip waarop de kroongetuigedeal naar buiten zou worden gebracht. 'Ik heb gesmeekt om die nog niet bekend te maken.' Toen de aanklagers de deal in maart 2017 op zitting onthulden, werd een week later Nabil B.'s broer Reduan doodgeschoten. 'Met mijn verklaringen probeerde het OM Mohamed R. langer in de cel te houden', fulmineert de kroongetuige. 'Daar ben ik pissig over. Dat had anders gekund en gemoeten.'  \n  \n'U heeft het in uw iPhone-berichten over collateral damage, bijkomende schade', zegt advocaat Meijering. 'Wat bedoelt u daar precies mee?'  \n  \n'Mohamed en ik zijn door Ridouan T. een onderwereldconflict in gezogen', antwoordt Nabil B. 'Wij hadden hier nooit mogen zitten naar aanleiding van wat Ridouan T. allemaal heeft bekokstoofd.'  \n  \n'Klopt het dat u helemaal geen geld van het Openbaar Ministerie krijgt?', vervolgt Meijering.  \n  \n'Daar kan ik in verband met mijn regeling geen antwoord op geven', herhaalt de kroongetuige, die het 'verdomd moeilijk' vindt om steeds af te wegen of hij een vraag mag beantwoorden of niet - met het sluiten van de kroongetuigedeal tekende hij ook voor een zwijgplicht over de deal en zijn detentieomstandigheden.\n\nDongel\n\nAan het eind van de middag krijgt advocaat Max den Blanken het woord. 'Hebt u ooit in uw leven een dongel gehad waarmee u op het internet kon?', vraagt hij aan de kroongetuige.  \n  \n'Een leven is lang', interfereert de rechter.  \n  \n'Heeft u in detentie een dongel gehad?', corrigeert de advocaat zichzelf.  \n  \n'Nee', antwoordt de kroongetuige. 'Ik heb, behalve mijn iPhone 5, nooit iets in detentie gehad wat niet mocht.'  \n  \n'Heeft u ooit een bewaker onder druk gezet om u een telefoon te leveren?', vervolgt Den Blanken.  \n  \n'Ik beroep me op mijn verschoningsrecht.'","intensity":0,"negativity":1,"cluster_id":19,"similar_texts":"text726"},{"id":"92","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=0e650824249547925a99#/pages/40-41","title":"Ontsnappen uit verstikkend reservaat","text":"Ontsnappen uit verstikkend reservaat\n\nMikuan voelt zich verstikt door haar reservaat.\n\n’Kuessipan’\n\nWat: drama\n\nRegie: Myriam Verreault\n\nMet: Sharon Fontaine-Ishpatao, Yamie Grégoire, Étienne Galloy\n\nIn de taal van de Innu – de oorspronkelijke Indiaanse bewoners van Oost-Canada – betekent ’kuessipan’ zoveel als ’het is jouw beurt om je verhaal te vertellen’. Dat doet regisseur Myriam Verreault dan ook met de verfilming van de roman van Innu-auteur Naomi Fontaine.\n\nTegenpolen\n\nMikuan en Shaniss zijn twee hartsvriendinnen op de drempel van volwassenheid. Maar tegenpolen zijn de meiden uit het Innu-reservaat in Quebec ook. De één komt uit een warm nest, wil schrijfster worden en droomt ervan naar de grote stad te verhuizen. De ander heeft een alcoholistische moeder, is gestopt met school en blijkt zwanger van de lokale wietdealer. \n\nMet Kuessipan serveert Verreault een aandoenlijk coming-of-age-drama dat zich afspeelt binnen de gemeenschap van een volk dat dreigt te verdwijnen. Want Mikuan en Shaniss belichamen het dilemma waarmee de nog circa 22.000 overgebleven Innu worstelen. Blijven zij hun inheemse cultuur en tradities trouw? Of vallen zij – al dan niet noodgedwongen – voor de verlokkingen van de moderne wereld? Mikuan voelt zich verstikt door haar reservaat en wil voor haar kansen gaan als zij een wit vriendje krijgt en in Quebec kan studeren. Shaniss daarentegen vindt dat ze haar identiteit verkwanselt. Zo is het poëtische Kuessipan tragisch en hoopvol tegelijk.\n\nE.l.D.","intensity":0,"negativity":0,"cluster_id":67,"similar_texts":"text433"},{"id":"93","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/ook-uitgekomen-a4059127#20210922-79818-208","title":"Ook uitgekomen","text":"ook uitgekomenOasis Knebworth1996 In: 82 bioscopen\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":68,"similar_texts":["text64","text68"]},{"id":"94","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/41/1","title":"Oranje nu wél goed","text":"### Leeuwinnen revancheren zich voor valse start onder nieuwe coach Parsons\n\nIn Reykjavik speelden de Oranjevrouwen op voorhand misschien wel een van de lastigste wedstrijden op weg naar het WK van 2022 in Australië en Nieuw-Zeeland. Want van Wit-Rusland, Cyprus en toch ook Tsjechië (de tegenstanders in de poule) wordt minder tegenstand verwacht dan van de IJslandse vrouwen, van wie in de historie meer werd verloren dan gewonnen terwijl op IJslands grondgebied zelf nog nooit werd gezegevierd.  \n  \nMaar de Oranjevrouwen hebben de laatste jaren natuurlijk een reputatie opgebouwd in het vrouwenvoetbal als Europees- en vice-wereldkampioen waardoor de verhoudingen inmiddels flink zijn verschoven. Ook die reputatie staat op het spel onder de nieuwe bondscoach Mark Parsons, die in elk geval op een zeer gestructureerde manier zijn stempel wil drukken op het Oranje dat nog gemodelleerd is naar de ideeën van de vertrokken bondscoach Sarina Wiegman.  \n  \nHet drukken van die stempel in korte tijd viel aanvankelijk nog niet mee, zo bleek al tijdens zijn eerste teleurstellend verlopen wedstrijd tegen Tsjechië. De vanuit Amerika ingevlogen bondscoach bleef ondanks dat resultaat en het weinig verheffende veldspel niettemin de hele week opvallend positief.  \n  \nMaar de wedstijd van gisteren tegen IJsland zal hem nog beter zijn bevallen.  \n  \nGisteren hadden zijn Oranjevrouwen eerst nog te maken met de handige rechtsbuiten Sveindis Jonsdottir, die tientallen meters kan ingooien en te pas en te onpas doorbrak aan de rechterkant waar ze Dominique Janssen veel problemen bezorgde. Het bracht Nederland zo nu en dan aan het wankelen, maar echt pijn kon ze de opponent niet doen. Daarvoor was Oranje te sterk in Reykjavik. Nooit verloor de ploeg echt de controle.  \n  \nDat kwam ook door de in de basis teruggekeerde recordinternational Sherida Spitse die zichzelf in de vorige wedstrijd nog terugvond op de bank. Ook uit voorzorg, zo verklaarde Parsons nog voor het duel met IJsland waarin de Oranjevrouwen de ervaring van Spitse wel weer konden gebruiken. Én haar passes vooruit. Als vanouds voorzag ze de Nederlandse aanval van de nodige munitie. Het kwam het spel van Nederland ten goede. Door de rentree van Spitse begon Shanice van de Sanden op de bank.  \n  \nZo zag Spitse van dichtbij hoe Nederland de nieuwe bondscoach Parsons halverwege de eerste helft voor het eerst een voorsprong schonk, toen een fraaie assist van Jackie Groenen Daniëlle van de Donk bereikte aan de rand van het strafschopgebied. Precies het gebied waar je haar aan de bal wilt hebben. Ze schoot fraai de openingstreffer binnen.  \n  \nMet die stand op het scorebord bleef het voor Nederland nog lang oppassen. Want hoewel Oranje steeds meer overwicht ontwikkelde in het duel, kon het ook zomaar tegen een onverwachte gelijkmaker oplopen. Dat gevaar was geweken toen Jackie Groenen van net buiten het strafschopgebied de bal vol raakte en zo een bijzonder fraaie treffer maakte. De middenvelder van Manchester United, sinds kort vereeuwigd op de voorgevel van Old Trafford, had zo met een assist en een goal een groot aandeel in de zege die geen moment meer in gevaar kwam.  \n  \nHet is nu voor het team van Parsons zaak om toch vooral groepswinnaar te worden van groep C om op die manier direct geplaatst te zijn voor de mondiale eindronde. Het traject van de nummer 2 is onzeker en ingewikkeld. De winst op IJsland is een eerste stap naar die soepele eerste route.  \n  \nIJsland - Nederland 0-2 (0-1)  \n  \n23\\. Van de Donk 0-1, 65. Groenen 0-2.  \n  \nOpstelling Nederland: Van Veenendaal, Folkertsma, Van der Gragt, Nouwen, Janssen, Groenen, Roord (64. Beerensteyn), Spitse;  \n  \nVan de Donk, Miedema (90+1. Pelova), Martens (71. Van de Sanden). Scheidsrechter: Welch (Eng)  \n  \nUitslag en stand groep C:  \n  \nTsjechië - Cyprus 8-0 (4-0).  \n  \n1\\. Tsjechië 2-4 (9-1), 2. Nederland 2-4 (3-1),  \n  \n3\\. Wit-Rusland 1-3 (4-1), 4. IJsland 1-0 (0-2),  \n  \n5\\. Cyprus 2-0 (1-12).","intensity":0,"negativity":0,"cluster_id":26,"similar_texts":"text2"},{"id":"95","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=9bfe751d419ff56dcf6c#/pages/46","title":"Oranje verdedigt wereldtitel met Mollema","text":"Oranje verdedigt wereldtitel met Mollema\n\nBauke Mollema\n\nBRUGGE Bauke Mollema was er in 2019 ook al bij toen Oranje zich tot de eerste wereldkampioen kroonde op de mixed relay. Afgelopen weekeinde viel hij in de Ronde van Luxemburg, maar de Groninger is fit verklaard om vandaag deel te nemen aan het gemengde onderdeel. Na het EK-brons van vorige week doet Nederland opnieuw mee voor de medailles, al zal prolongatie van de wereldtitel - vanwege meer concurrentie dan twee jaar geleden - lastig worden. Oranje had aanvankelijk met de kersverse wereldkampioen op de tijdrit, Ellen van Dijk, olympisch kampioen Annemiek van Vleuten en Anna van der Breggen (wereldkampioen 2020) een vrouwen- dreamteam. \n\nVan der Breggen focust na een mindere periode echter op de wegrace en wordt vervangen door Riejanne Markus. Voor de mannen treden naast Mollema ook Jos van Emden en Koen Bouwman aan. Die drie waren er in Yorkshire in 2019 ook bij. \n\nDe mixed relay werd vorig jaar tijdens de WK in Imola niet verreden vanwege een door corona beperkt programma.\n\nLoes Gunnewijk, bondscoach van de Oranje-vrouwen, heeft haar contract tot en met de Olympische Spelen van 2024 verlengd.","intensity":0,"negativity":0,"cluster_id":12,"similar_texts":"text751"},{"id":"96","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/19/1","title":"Oranjevrouwen herstellen zich in stormachtig IJsland","text":"Lachende gezichten bij de Oranjevrouwen gisteravond in Laugardalsvöllur, het nationale stadion van IJsland. Vier dagen na de valse start van de WK-kwalificatie volgde eerherstel tegen IJsland (0-2). Groenen was met een assist en fraaie treffer uitblinker.  \n  \nEen overwinning was nodig na het teleurstellende gelijkspel van vrijdag tegen Tsjechië (1-1). In Groningen kon spits Miedema pas vlak voor tijd een nederlaag voorkomen bij het debuut van de nieuwe bondscoach Mark Parsons. De Oranjevrouwen liet een nogal fletse indruk achter. Ze wisten zich geen raad met de Tsjechische vrouwen, die slim en gegroepeerd verdedigden. Alsof Nederland, de nummer vier op de wereldranglijst, nog moest wennen aan de status die het internationaal verworven heeft met de EK-titel (2017) en het bereiken van de WK-finale (2019). Afgelopen zomer strandde de ploeg in de kwartfinales op de Olympische Spelen in Tokio.  \n  \nHoe anders was dat in de kwalificatie voor het EK, komende zomer in Engeland? Met tien zeges, 48 doelpunten voor en slechts drie tegen plaatsten de Oranjevrouwen zich soeverein voor het Europese kampioenschap. Kleine of iets grotere landen, allemaal werden ze met gemak aan de kant gezet onder leiding van de toenmalige bondscoach Sarina Wiegman.  \n  \nIn IJsland (16de op de Fifa-ranking) trof Oranje de op papier meest te duchten tegenstander in de kwalificatie. Ze rennen veel, zijn onvoorspelbaar en creëren chaos, analyseerde Parsons vooraf. Dat liet zich voelen in de eerste helft. Op de linkerflank hadden Janssen en Martens hun handen vol aan Jonsdottir, die keepster Van Veenendaal een aantal keer op de proef stelde.  \n  \nBovendien had Oranje nog een extra uitdaging in Reykjavik: het weer. Op IJsland was code oranje afgekondigd met behalve kou (het kwik kwam niet hoger dan 6 graden) ook hevige regenval en storm.  \n  \nOranje ging goed met de omstandigheden om. Parsons had één mutatie doorgevoerd ten opzichte van het duel met Tsjechië. Recordinternational Spitse mocht starten, wat ten koste ging van Van de Sanden. Dat pakte goed uit. Spitse veroverde ballen, bracht de voorwaartsen in stelling en liet andere middenvelders in hun kracht komen. Het leidde halverwege de eerste helft tot de openingstreffer: Groenen gaf een fraaie steekpass op Van de Donk, die vanuit de draai doel trof.  \n  \nIJsland is geen ploeg van defensieve stellingnames. Het ging na rust hartstochtelijk op zoek naar de gelijkmaker, waardoor Oranje ruimte kreeg om te voetballen. Brynjarsdottir had net naast gemikt, toen Groenen het duel na ruim een uur besliste. De middenvelder schoot op aangeven van invaller Beerensteyn hard raak achter de IJslandse goalie Sigurdardottir.  \n  \nIJsland probeerde in de slotfase nog de aansluitingstreffer te forceren, maar de Oranje defensie, die tegen Tsjechië regelmatig wankelde, bleef overeind, waardoor Nederland voor het eerst eens won op het eiland.  \n  \nNederland en Tsjechië (beiden 2-4) gaan nu aan kop in groep C, gevolgd door Wit-Rusland (1-3), IJsland (1-0) en Cyprus (2-0). De koppositie is van waarde, want alleen de groepswinnaar plaatst zich direct voor het WK in Australië en Nieuw-Zeeland (2023). Eind oktober wordt de WK-kwalificatiereeks vervolgd met voor Oranje uitwedstrijden tegen Cyprus (126ste op de Fifa-ranking) en Wit-Rusland (53ste).","intensity":0,"negativity":1,"cluster_id":1,"similar_texts":"text687"},{"id":"97","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/2","title":"Oranjevrouwen vervolgen opgelucht hun weg naar het WK","text":"IJsland 0  \nNederland 2  \n  \nDe Oranjevrouwen, onder leiding van de pas aangetreden bondscoach Mark Parsons, kunnen opgelucht adem halen. In Reykjavik wonnen ze met goed voetbal de lastige uitwedstrijd tegen IJsland, zo houden ze alle kansen om het WK te halen in eigen hand.  \n  \nMisschien kon er bij de Oranjevrouwen ook eens iemand anders scoren, opperde Vivianne Miedema na de magere 1-1 tegen Tsjechië. De topscorer van Oranje kreeg in de volgende interland meteen haar zin. Zonder goals van de spits won Nederland het belangrijke WK-kwalificatieduel tegen IJsland.  \n  \nMiddenvelder Jackie Groenen was met een assist en een goal de vrouw van de wedstrijd in Reykjavik, waar het door een stroef veld en harde wind niet makkelijk voetballen was. In de 23ste minuut vond ze met een mooie steekpass Daniëlle van de Donk, die wegdraaide en in de rechterhoek binnenschoot. In de tweede helft schoot Groenen zelf vanaf een meter of twintig heerlijk raak.  \n  \nDe overwinning is een opluchting voor de pas aangetreden bondscoach Mark Parsons. IJsland is op papier de moeilijkste tegenstander in de poule, het land staat 16de op de Fifa-wereldranglijst. Bij zijn debuut vrijdag stelden de Oranjevrouwen nog met 1-1 teleur tegen Tsjechië (27ste). Pas in de slotfase lukte het Vivianne Miedema toen om de gelijkmaker te maken.  \n  \nParsons wisselde ten opzichte van die wedstrijd maar één vrouw. Rechtsbuiten Shanice van der Zanden stond niet in de basis, verdedigende middenvelder Sherida Spitse wel. Maar die ene verandering zorgde voor meer positiewisselingen. Het gaf ruimte aan de middenvelders Jackie Groenen en Jill Roord om aanvallender te spelen. En Daniëlle van de Donk, zwervend vanaf rechts, dook overal op. Sowieso werd er voorin meer van plek gewisseld, waardoor het spel minder voorspelbaar werd.  \n  \nDe IJslanders wilden ook wel meer dan alleen verdedigen, waardoor er ruimte ontstond om in te duiken. Een enkele keer werd de thuisploeg wat gevaarlijker voor het doel van Sari van Veenendaal, maar defensieve foutjes werden nu niet afgestraft.  \n  \nNa de winst in Reykjavik houdt Nederland alle kansen voor de kwalificatie voor het toernooi in Australië en Nieuw-Zeeland in 2023 in eigen hand. Parsons krijgt bovendien meer tijd om het team te leren kennen. Dat is welkom, want de komende maanden pendelt hij op en neer tussen Europa en Amerika, waar hij nog coach is van de Portland Thorns.  \n  \nEind oktober speelt Oranje twee uitwedstrijden, maar die zijn wel tegen de twee zwakke zusters in de groep. Belarus (53ste op de wereldranglijst) en Cyprus (126) zouden geen probleem mogen zijn voor Nederland, dat zelf vierde staat.","intensity":0,"negativity":2,"cluster_id":1,"similar_texts":"text651"},{"id":"98","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/3/1","title":"Oudgedienden Knapen en Kamp versterken kabinet","text":"CDA'er Ben Knapen en VVD'er Henk Kamp zullen op korte termijn het demissionaire kabinet versterken. Dat melden Haagse bronnen. Zij volgen respectievelijk Sigrid Kaag (D66) en Ank Bijleveld (CDA) op, die vorige week aftraden na het Afghanistan-debat.  \n  \nKnapen gaat aan de slag op Buitenlandse Zaken, Kamp op Defensie. Beiden zijn geen onbekende op die ministeries: Knapen was tijdens het eerste kabinet Rutte al eens staatssecretaris van Buitenlandse Zaken, Kamp was minister van Defensie tijdens Balkenende II. Knapen (70) en Kamp (69) hebben allebei de pensioengerechtigde leeftijd reeds bereikt. Hun ministerschap eindigt zodra er een nieuw kabinet is. Daar is vooralsnog echter geen zicht op.","intensity":0,"negativity":0,"cluster_id":53,"similar_texts":"text765"},{"id":"99","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/7","title":"Plak weggestuurd vanwege barbezoek","text":"Volleybal De Nevobo heeft Fabian Plak tijdens het EK naar huis gestuurd omdat hij een bar heeft bezocht. Dat schrijft Plak zelf op Instagram. Een dag voor de kwartfinale tegen Servië in de kwartfinales van het EK moest de 24-jarige volleyballer naar huis, maar de Nevobo wilde toen niet zeggen waarom. Plak: 'Om voor iedereen duidelijk te zijn: ik ben naar de bar gegaan om met enkele teamgenoten wat te gaan drinken, dus ik heb de coronabubbel verlaten. De bond besloot hierna om me naar huis te sturen.' ANP","intensity":0,"negativity":0,"cluster_id":4,"similar_texts":"text772"},{"id":"100","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=33027cf21a2a8b52950f#/pages/32-33","title":"Poetsen via Helpling is toch echt uitzendwerk","text":"Poetsen via Helpling is toch echt uitzendwerk\n\nZzp-constructie onderuit\n\nSchoonmakers die via het onlineplatform Helpling werken, moeten behandeld worden als uitzendwerkers. Dat heeft het gerechtshof van Amsterdam geoordeeld, dat daarmee tegen een uitspraak van een lagere rechter inging. De schoonmakers hierdoor onder andere recht op doorbetaling van loon als ze ziek zijn. Helpling is een app waarmee huishoudens een schoonmaker kunnen inhuren en beschouwt de schoonmakers als zelfstandige ondernemers. Vakbond FNV spande een rechtszaak aan omdat zij vinden dat Helpling een werkgever is.","intensity":1,"negativity":0,"cluster_id":43,"similar_texts":"text316"},{"id":"101","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/41/2","title":"Polman staat voor rentree","text":"Estavana Polman sluit weer aan bij het Nederlands handbalteam in aanloop naar de interlands in oktober tegen Belarus en Griekenland. De vedette van Oranje is voldoende hersteld van haar knieblessure.  \n  \nPolman zal voorzichtig opbouwen; ze speelt beide wedstrijden nog niet mee, maar zal wel de trainingen volgen.  \n  \nPolman was in 2019 de beste speelster op het WK in Japan, waar het Nederlands team de titel veroverde. In juli 2020 scheurde ze de kruisband van haar rechterknie.  \n  \nNa een maandenlange revalidatie keerde ze begin van dit jaar terug bij de Nederlandse selectie, maar in mei liep ze weer een knieblessure op die een operatie vereiste. Polman miste daardoor ook de Spelen in Tokio.  \n  \nOranje werd op de Olympische Spelen in de kwartfinales uitgeschakeld door Frankrijk. Dat kostte coach Emmanuel Mayonnade de kop.  \n  \nHij wordt voorlopig vervangen door Monique Tijsterman. Zij blijft aan tot en met het WK in december in Spanje.","intensity":0,"negativity":0,"cluster_id":55,"similar_texts":"text650"},{"id":"102","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=057dcb24f2f0b08fab29#/pages/46","title":"Polman terug in selectie, Abbingh ontbreekt","text":"Polman terug in selectie, Abbingh ontbreekt\n\nHandbal\n\nEstavana Polman sluit weer aan bij het Nederlands vrouwenteam in aanloop naar de interlands in oktober tegen Wit-Rusland en Griekenland. De vedette van Oranje is voldoende hersteld van haar knieblessure. Interim-bondscoach Monique Tijsterman heeft 22 speelsters opgenomen in haar selectie voor de duels met Wit-Rusland (op woensdag 6 oktober) en Griekenland (zondag 10 oktober). Die wedstrijden maken deel uit van de kwalificatie voor het EK in 2022. Lois Abbingh is de opvallendste afwezige. De topschutter is fysiek niet topfit en slaat de interlandperiode over.","intensity":0,"negativity":1,"cluster_id":36,"similar_texts":"text235"},{"id":"103","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/9/2","title":"Protest gaat door op Prinsjesdag","text":"Tijdens Prinsjesdag is in Den Haag opnieuw gedemonstreerd tegen de coronaregels en het regeringsbeleid. Het protest vond plaats op het Plein, naast het Binnenhof. De actievoerders werden na enige tijd naar het Malieveld verwezen, onder meer omdat de demonstratie niet was aangemeld. De politie heeft in Den Haag in totaal zes aanhoudingen verricht. Vier mensen zijn opgepakt voor het verstoren van de openbare orde. Een van hen had een zwaard bij zich en iemand anders een gasmasker en een helm. Twee anderen konden zich niet legitimeren.","intensity":0,"negativity":1,"cluster_id":56,"similar_texts":"text559"},{"id":"104","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/36/1","title":"PSV komt erg goed weg","text":"### Zondagse optater van Feyenoord lijkt nog na de dreunen tegen Go Ahead\n\nPSV heeft grote problemen in de eredivisie gisteravond op het nippertje voorkomen. Na de dikke nederlaag tegen Feyenoord (0-4) was nu promovendus Go Ahead Eagles voor de Eindhovenaren 85 minuten lang een niet te nemen obstakel. Al voor rust vroeg PSV om een draai om de oren en die kwam na de pauze, door de gelijkmaker van Inigo Cordoba. Die domper kwam de ploeg van de geplaagde trainer Roger Schmidt pas in de slotfase te boven. Aanvoerder Marco van Ginkel redde zijn team met de winnende treffer uit een corner.  \n  \nPSV kreeg zelf genoeg kansen, maar gaf in de sfeervolle Adelaarshorst zelf ook volop mogelijkheden weg. De thuisploeg kon in de eerste 45 minuten al vier keer het doel van Joël Drommel onder vuur nemen, maar een goal was nog een brug te ver. Bij PSV was Cody Gakpo wel trefzeker, in een helft waarin opviel dat de Eindhovenaren niet in staat waren om Go Ahead de wil op te leggen. Nieuwelingen in de ploeg als Ryan Thomas en Ritsu Doan blonken uit in onzichtbaarheid.  \n  \nWisselen is het woord waar in Eindhoven onderhand iedereen van gruwelt en waar buiten de stadsgrenzen om gegniffeld wordt. Ook gisteren had Schmidt weer vijf wijzigingen in zijn startopstelling in petto. Naast Doan en Thomas kwamen ook Marco van Ginkel, Phillipp Mwene en Noni Madueke terug bij de eerste elf.  \n  \nHet leidde niet echt tot de reactie waar in het PSV-kamp op gehoopt was. De tik die Feyenoord had uitgedeeld, leek nog na te dreunen. Go Ahead ging er enthousiast tegenaan en dwong veel meer af dan voor mogelijk was gehouden. Dat kwam ook door een onthutsend zwak begin van bijvoorbeeld Mwene en linksback Philipp Max, die halverwege werd gewisseld. Mwene leverde een bal zomaar in door deze dwars door het midden in de voeten van een tegenstander te spelen.  \n  \nVia Gakpo kwam PSV daarna snel op voorsprong, maar te veel moest gisteravond van hem komen. Eran Zahavi liet een grote kans liggen en werd bij rust opnieuw gewisseld, hoewel hij wel de beslissende aanzet had gegeven voor de goal van Gakpo. Na rust was Gakpo een van de weinigen die echt gevaar konden stichten of de boel op gang konden trekken, ook omdat Madueke met een spierblessure wegviel.  \n  \nVan Ginkel wendde in de slotfase een blamage af met de 1-2. Hij kopte raak uit een ongelukkig door Joris Kramer veroorzaakte hoekschop, waar PSV ook nog geluk had gehad dat de tegenstander naliet om een tweede dreun uit te delen.  \n  \nVan Ginkel weet na twee eerdere kampioensjaren met PSV maar al te goed hoe belangrijk het is om ook de slechte wedstrijden te winnen en koesterde daarom deze drie punten. Veel meer was er ook niet te koesteren, want PSV kwam gewoon heel goed weg in Deventer.  \n  \nGo Ahead Eagles - PSV 1-2 (0-1) 15. Gakpo 0-1, 55. Cordoba 1-1, 86. Van Ginkel 1-2.  \n  \nGo Ahead Eagles: Hahn 6, Lucassen 6,5, Nauber 7,5, Kramer 7, Kuipers 6,5; Cordoba 7,5 (60. Berden 6), Rommens 6,5 (90+2. Bourhane-), Botos 6,5 (81. Deijl-), Brouwers 7, Oratmangoen 6,5 (60. Heil 6,5); Cardona 6,5 (60. Lidberg 6).  \n  \nPSV: Drommel 6; Mwene 5,5, Ramalho 6, Boscagli 5,5, Max 5 (46. Obispo 5,5), Van Ginkel 6, Thomas 5 (66. Pröpper-); Madueke 5,5 (69. Vertessen-); Doan 5 (64. Vinícius-); Gakpo 7,5; Zahavi 5 (46. Teze 5,5). Scheidsrechter: Nijhuis 7. Geel: Max, Obispo (PSV).","intensity":1,"negativity":0,"cluster_id":31,"similar_texts":"text221"},{"id":"105","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/36/2","title":"Ramselaar in centrale rol brengt Utrecht zege","text":"De individuele klasse van Bart Ramselaar brak NEC-FC Utrecht gisteren open. De bezoekers hadden het vijandelijke zestienmetergebied nog niet eens gezien toen de 25-jarige Ramselaar na zeven minuten van afstand prachtig uithaalde en NEC-doelman Mattijs Branderhorst verbouwereerd achterliet. Het was Ramselaars eerste doelpunt voor Utrecht in de eredivisie sinds 19 februari en, nog veel belangrijker, pas het eerste uitdoelpunt van de ploeg van trainer René Hake dit seizoen (na de 0-0 bij FC Groningen en de nederlaag bij Twente).  \n  \nRamselaar op het middenveld, dat zag er sowieso fris uit. Niet zelden is het wat bleu als hij hangend vanaf links speelt. Daar stond nu Othmane Boussaid, met Ramselaar op de plek van de geblesseerde Simon Gustafson. Meteen werd weer duidelijk dat Ramselaars voetballende vermogen en dribbels beter tot uiting komen in de as van het veld, waar hij vaak de combinatie zocht met de sleurende spits Tasos Douvikas. Die beloonde zijn opnieuw sterke optreden met de belangrijke tweede treffer en Ramselaar (na de invalbeurt van Sander van de Streek toch weer op links) kreeg zelfs ruimte om 0-3 te maken.  \n  \nNEC - FC Utrecht 0-3 (0-1)  \n  \n7\\. Ramselaar 0-1, 67. Douvikas 0-2, 79. Ramselaar 0-3.  \n  \nNEC: Branderhorst 6; Van Rooij 5, Márquez 5, Odenthal 5, El Karouani 5; Schöne 5 (73. Bruijn -), Duelund 5 (48. Mattsson 5), Barreto 5; Tavsan 5 (74. Vet -), Akman 5 (81. Romeny -), Okita 6.  \n  \nFC Utrecht: Paes 6,5; Ter Avest 6,5, Van der Hoorn 6,5, Van der Maarel 6,5 (83. Janssen -), Warmerdam 6,5; Van Overeem 6, Ramselaar 7,5 (84. Balk -), Maher 6,5; Sylla 5,5, Douvikas 7 (77. Mahi -), Boussaid 5,5 (69. Van de Streek -). Scheidsrechter: Nagtegaal 6.  \n  \nToeschouwers: 8.333. Geel: Van der Maarel (FC Utrecht).","intensity":0,"negativity":0,"cluster_id":32,"similar_texts":"text226"},{"id":"106","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/6/2","title":"Rechtbank zet uitbreiding veestallen op de tocht","text":"Een uitspraak van de rechtbank Midden-Nederland kan grote gevolgen hebben voor boeren die willen uitbreiden. De rechtbank vindt dat bij de uitbreiding van stallen van acht boeren eerst verder onderzocht moet worden of de stikstofuitstoot niet toeneemt. De vergunningen die de provincie Utrecht al verleende, zijn vernietigd. Daarmee staan ook andere vergunningen voor de bouw van nieuwe stallen op de tocht.  \n  \nDe melkveehouders, en ook de provincie Utrecht, stelden via hun juridisch adviseurs dat de uitstoot van stikstof niet zou toenemen na de bouw van een nieuwe stal omdat boeren een innovatieve 'emissiearme' vloer aanbrengen. De rechtbank Midden-Nederland concludeert dat in verschillende wetenschappelijke rapporten twijfel is of die emissiearme stallen daadwerkelijk een lagere uitstoot halen, zoals de milieuorganisaties Mobilisation for the Environment (Mob) en Vereniging Leefmilieu op de zitting naar voren brachten.  \n  \nDe uitspraak van de rechtbank in Midden-Nederland staat niet op zichzelf. In maart concludeerde de rechtbank van Noord-Nederland al in een zaak tussen Mob/Vereniging Leefmilieu en de provincie Friesland dat 'onvoldoende zeker is dat de emissie van het bedrijf niet zal toenemen'. Ook daar is de vergunning voor de bouw van een nieuwe stal vernietigd.  \n  \nTwee jaar geleden zette de Raad van State met een verstrekkende uitspraak Nederland op z'n kop. De rechter bepaalde dat de manier waarop Nederland vergunningen verleende aan (landbouw)bedrijven en bouwprojecten op basis van het Programma Aanpak Stikstof (Pas) in strijd was met de Wet natuurbescherming en de Europese wet, omdat de hoeveelheid stikstof in de natuur te hoog was. De Europese Habitatrichtlijn schrijft voor dat de natuur in beschermde gebieden niet mag verslechteren en dat gebeurde wel. Sindsdien liggen vergunningen voor boeren om een nieuwe stal te bouwen onder een vergrootglas.  \n  \nRaadsman Valentijn Wösten van Mob denkt dat de Utrechtse uitspraak grote consequenties heeft. \"De rechtbanken zitten helemaal op de lijn die twee jaar geleden door de Raad van State is uitgezet. Eerst Noord-Nederland en Overijssel en nu Midden-Nederland. Ik denk niet dat er een rechtbank komt die een andere koers volgt. De provincies moeten hier iets mee. Als wij in een rechtstaat leven kunnen er nagenoeg geen nieuwe vergunningen voor de bouw van nieuwe stallen meer worden afgegeven.\"  \n  \nOpvallend is dat de rechtbank naar Den Haag wijst voor een oplossing voor de stikstofproblemen in Nederland. In een woord vooraf bij de uitspraken staat dat het erop lijkt alsof iedereen elkaar nu afwachtend aankijkt. \"Het is aan het kabinet en aan de wetgever om in actie te komen voor een oplossing die verder gaat dan een individuele rechtszaak.\"","intensity":0,"negativity":0,"cluster_id":49,"similar_texts":"text366"},{"id":"107","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=9ddf6136af38296ec605#/pages/4","title":"Rechtbank: niks mis met controles marechaussee","text":"Rechtbank: niks mis met controles marechaussee\n\nGeen vorm van discriminatie \n\nDEN HAAG De Koninklijke Marechaussee maakt zich niet schuldig aan etnisch profileren bij het controleren van mensen die Nederland willen binnenkomen. Marechaussees mogen huidskleur meewegen bij de beslissing om iemand aan de grens uit een rij te halen en te controleren. De dienst hoeft de controles daarom niet te veranderen, heeft de rechtbank in Den Haag woensdag bepaald. Enkele burgers en maatschappelijke organisaties, waaronder Amnesty International, hadden een zaak aangespannen. Mensen met een donkere huidskleur worden volgens hen eerder uit de rij gepikt dan anderen. De klagers zeggen dat dit discriminatie is. De marechaussee, die werd bijgestaan door landsadvocaat Cécile Bitter, bestreed dat er wordt gediscrimineerd op basis van etniciteit.","intensity":0,"negativity":1,"cluster_id":45,"similar_texts":"text325"},{"id":"108","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/11/2","title":"Rechter zet streep door vergunning 'emissiearme' stallen","text":"De rechtbank vernietigt eerder genomen besluiten van de provincie Utrecht over zeventien agrarische bedrijven en een slachthuis in de provincie. Al die bedrijven liggen in de buurt van beschermde natuurgebieden, zogenoemde Natura 2000-gebieden.  \n  \nDe besluiten van de provincie zijn niet goed onderbouwd en moeten opnieuw worden genomen, zo oordeelt de rechter. Onder de zeventien bedrijven zitten acht veehouderijen die toestemming kregen om meer melkkoeien te houden. Dat mocht van de provincie, omdat ze gebruik maken van 'emissiearme stallen'. Dat zijn stallen die ontworpen zijn om de uitstoot van stoffen als ammoniak en fijnstof te verlagen, bijvoorbeeld door het afsluiten van de roosterspleten of het afzuigen van de stallucht.  \n  \nMaar voor de rechtbank is het helemaal niet bewezen dat deze stallen ook daadwerkelijk uitstootverminderend werken. Daarbij verwijst de rechter naar meerdere wetenschappelijke rapporten waarin de werking van de emissiearme stallen in twijfel wordt getrokken.  \n  \nVoordat toestemming voor uitbreiding van agrarische activiteiten die gerechtvaardigd worden met emissiearme stallen kan worden gegeven, is volgens de rechter eerst nader onderzoek naar de technieken nodig. 'De reductie van die emissiearme stallen is beperkt', zegt hoogleraar duurzaamheid Jan Willem Erisman van de Universiteit Leiden. 'De uitstoot is erg afhankelijk van de manier waarop je met mest in die stallen omgaat.'  \n  \nNiet alleen de emissiearme stallen staan ter discussie, de rechter twijfelt ook over de werking van compenserende maatregelen, zoals natuurontwikkeling in de regio, die een aantal van de desbetreffende landbouwbedrijven nam. De gestandaardiseerde emissiefactoren die de provincie gebruikt zijn volgens de rechter geen gerechtvaardigde grond voor stikstofbesluiten.  \n  \nWoensdag liet een woordvoerder weten dat de provincie Utrecht de uitspraak 'momenteel nauwgezet bestudeert', maar de kans is groot dat er hoger beroep wordt aangetekend. Als de uitspraak van de rechtbank ook bij de Raad van State blijft staan, kan deze ook voor andere provincies grote gevolgen hebben. Andere provincies gebruiken namelijk dezelfde gestandaardiseerde emissiefactoren bij hun stikstofbesluiten als de provincie Utrecht. Al die besluiten zouden dan opnieuw moeten worden genomen.  \n  \nDe actiegroepen die de provincie Utrecht voor de bestuursrechter hadden gesleept, Mobilisation for the Environment en Vereniging Leefmilieu, hebben in andere provincies tientallen vergelijkbare zaken aangespannen. Ook daar gaat het om vergunningen van veehouderijen die in de buurt van Natura 2000-gebieden liggen.  \n  \nAls rechters de lijn van de rechtbank in Midden-Nederland volgen, zal ook bij die tientallen stikstofbesluiten in andere provincies de berekening opnieuw moeten worden gemaakt. Valentijn Wösten, jurist van de milieuorganisaties, schat in dat de uitspraak van de rechter woensdag van belang is voor bijna driehonderd stikstofprocedures in Nederland.  \n  \nHoogleraar duurzaamheid Erisman zegt dat iedere vergunningaanvraag die gebaseerd is op technische oplossingen zoals emissiearme stallen, tegen deze uitspraak van de rechtbank Midden-Nederland zal oplopen. 'Zolang er geen wetenschappelijke onderbouwing is komt er veel stil te liggen.'  \n  \nZeker is dat de zeventien landbouwbedrijven en het slachthuis nu onzeker zijn over hun toekomst. In een persverklaring is rechtbank Midden-Nederland zeer kritisch over het gebrek aan actie van het kabinet en de Tweede Kamer in het stikstofdossier.\n\nKabinet aan zet\n\n'De rechtbank beseft dat er met deze uitspraken nog veel onduidelijk is voor de betrokken bedrijven en natuurorganisaties. Dat is onbevredigend', aldus de rechtbank in de verklaring. 'Het lijkt erop dat iedereen elkaar nu afwachtend aankijkt, terwijl de stikstofproblematiek een maatschappelijk vraagstuk is. Het is aan het kabinet en aan de wetgever om in actie te komen voor een oplossing die verder gaat dan een individuele rechtszaak.'  \n  \nDat denkt hoogleraar Erisman ook. 'De uitstoot van stikstof moet omlaag worden gebracht door het kabinet, maar dat gebeurt nu niet. Dat zorgt voor een hoop ellende en daardoor zullen dit soort rechtszaken gevoerd blijven worden.'","intensity":0,"negativity":1,"cluster_id":49,"similar_texts":"text688"},{"id":"109","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/3/2","title":"Rechter: bij controle aan de grens mag etniciteit meewegen","text":"### Etnisch profileren\n\nEtnisch profileren aan de grens moet stoppen, vinden maatschappelijke organisaties waaronder Amnesty International. Zij spanden dit jaar samen met burgers een rechtszaak aan tegen de marechaussee. Maar de rechter geeft hun geen gelijk.  \n  \nBij grenscontroles mag etniciteit meewegen in wie er staande wordt gehouden, oordeelde de rechtbank gisteren. Maar \"het staat wel buiten kijf dat het grote impact maakt om door de marechaussee uit de rij te worden gehaald\", zegt de rechter. Ze wil daarmee laten zien dat ze de gevoelens van de mensen die eerder in de rechtszaak getuigden niet bagatelliseert.  \n  \nBurgers getuigden dat zij het als zeer vernederend hadden ervaren om als passagier van kleur te worden gecontroleerd door de grenswacht, terwijl witte passagiers mochten doorlopen.  \n  \nEén van hen, Mpanzu Bamenga, noemde de controles 'oneerlijk en pijnlijk.' Hij werd na een vliegreis van Rome naar Eindhoven Airport uit de rij van passagiers gehaald. Bamenga stelde dat zijn huidskleur de doorslag gaf voor die beslissing.  \n  \nToch vindt de rechter dat de staat overtuigend heeft bewezen dat de marechaussee bij het opstellen van risicoprofielen niet alleen naar etniciteit kijkt. \"Het profiel is de uitkomst van een optelsom.\" Daarom vindt de rechter dat er geen sprake kan zijn van discriminatie. De profielen worden gebruikt bij zogenaamde MTV-controles. Daarbij kijkt de marechaussee of passagiers die per trein, vliegtuig of auto het land binnenkomen wel in Nederland mogen verblijven.  \n  \nDe rechtbank erkent wel dat het 'in individuele gevallen' kan gebeuren dat mensen puur en alleen op basis van hun huidskleur worden gecontroleerd, maar dan is er geen 'structurele uitvoeringspraktijk', en dus geen reden voor een verbod.  \n  \nBovendien is de taak van de marechaussee om aan de grens te controleren of iemand niet illegaal het land binnenkomt. Daartoe moeten mensen worden gecontroleerd op nationaliteit. En 'etnische uiterlijke kenmerken kunnen een objectieve aanwijzing zijn voor iemands herkomst of nationaliteit', aldus de rechter. De marechaussee heeft dus een goede reden om naar iemands uiterlijk te kijken, vindt ze.  \n  \nJelle Klaas, de advocaat van de eisers, zegt dat zij zeer waarschijnlijk in beroep gaan. \"Deze uitspraak is een enorme gemiste kans voor Nederland. De deur voor discriminatie staat wagenwijd open. Dat is schadelijk, voor iedereen in Nederland maar ook voor de marechaussee.\"","intensity":0,"negativity":0,"cluster_id":45,"similar_texts":"text474"},{"id":"110","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=0c995e937bd3854be788#/pages/12-13","title":"Rotterdam betaalt huur gedetineerde","text":"Rotterdam betaalt huur gedetineerde\n\nRaadslid Michel van Elck wil het ’doorgeslagen beleid’ stoppen.\n\nFoto Roel Dijkstra\n\ndoor Maarten Ritman\n\nROTTERDAM Het plan van de gemeente Rotterdam om de huur voor Rotterdamse gedetineerden te betalen om te voorkomen dat ze na de gevangenisstraf weer in de fout gaan, kan niet op bijval rekenen van Leefbaar Rotterdam.\n\nWoensdag wordt in de commissie Zorg, Onderwijs, Cultuur en Sport het plan van aanpak nazorg Detentie 2021-2026 besproken. Een van de voorstellen daarin is het doorbetalen van de huur voor Rotterdammers die in de cel terecht komen.\n\n„Na detentie op straat belanden, is het ingrediënt voor recidive. Ongeveer 1 op de 10 gedetineerden (135) is na detentie thuisloos en moet gebruik maken van een voorziening of is afhankelijk van een slaapplek bij vrienden of familie”, stelt verantwoordelijk wethouder Sven de Langen.\n\n„Slechts een klein deel van deze groep had voorafgaand aan detentie een eigen woning die hij of zij door detentie verliest. We zorgen ervoor dat gedetineerden met een woning deze woning kunnen behouden indien zij korter dan een jaar gedetineerd zijn.”\n\nDit voorstel is een ’verrijking’ van het huidige beleid. „Om te voorkomen dat een gedetineerde zijn huurwoning verliest, kan de huur worden doorbetaald of een hervestiging worden geregeld”, stelt De Langen.\n\nDeze stellingname van de wethouder en het college omschrijft Leefbaar Rotterdam-raadslid Michel van Elck als ’tenenkrommend en absurd’. Hij kondigt actie aan. „Dit volstrekt doorgeslagen beleid moet stoppen. Leefbaar Rotterdam zal dan ook in de gemeenteraad een motie indienen om dit wanbeleid zo snel mogelijk te stoppen.” Wie voor korte tijd de bak in moet, hoeft volgens hem niet te vrezen voor de woning. Wie voor een jaar een enkeltje staatshotel heeft geboekt, moet de gevolgen maar accepteren omdat een dergelijke straf niet zomaar wordt gegeven.\n\n„Mensen die voor langere tijd in de cel belanden, moeten gestraft worden. Die moeten ook de consequenties inzien en voelen van hun misdaden. Als ze door hun celstraf hun huis kwijtraken, is dat de consequentie van hun foute gedrag. Dan is het krankzinnig dat een wethouder in Rotterdam namens de gemeente de huur voor hen gaat betalen.”\n\nZeker omdat er op veel zaken wordt beknibbeld dan wel niet fors wordt bezuinigd door het stadsbestuur. „Dit stadsbestuur heeft restaurants in ouderencomplexen wegbezuinigd, huismeesters weggesaneerd, de tegemoetkoming voor chronisch zieken en gehandicapten afgeschaft om er maar een paar te noemen, maar trekt wel de knip voor mensen die van alles en nog wat geflikt hebben en daardoor in de cel belanden. Het is een gotspe.”","intensity":0,"negativity":1,"cluster_id":72,"similar_texts":"text712"},{"id":"111","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=3ed333681a347de61764#/pages/12-13","title":"Rotterdam wil huur van gedetineerden betalen","text":"Rotterdam wil huur van gedetineerden betalen\n\nRaadslid Michel van Elck wil het ’doorgeslagen beleid’ stoppen.\n\nFoto Roel Dijkstra\n\ndoor Maarten Ritman\n\nROTTERDAM Het plan van de gemeente Rotterdam om de huur voor Rotterdamse gedetineerden te betalen om te voorkomen dat ze na de gevangenisstraf weer in de fout gaan, kan niet op bijval rekenen van Leefbaar Rotterdam.\n\nWoensdag wordt in de commissie Zorg, Onderwijs, Cultuur en Sport het plan van aanpak nazorg Detentie 2021-2026 besproken. Een van de voorstellen daarin is het doorbetalen van de huur voor Rotterdammers die in de cel terechtkomen.\n\n„Na detentie op straat belanden, is het ingrediënt voor recidive. Ongeveer 1 op de 10 gedetineerden (135) is na detentie thuisloos en moet gebruikmaken van een voorziening of is afhankelijk van een slaapplek bij vrienden of familie”, stelt verantwoordelijk wethouder Sven de Langen.\n\n„Slechts een klein deel van deze groep had voorafgaand aan detentie een eigen woning die hij of zij door detentie verliest. We zorgen ervoor dat gedetineerden met een woning deze woning kunnen behouden indien zij korter dan een jaar gedetineerd zijn.”\n\nDit voorstel is een ’verrijking’ van het huidige beleid. „Om te voorkomen dat een gedetineerde zijn huurwoning verliest, kan de huur worden doorbetaald of een hervestiging worden geregeld”, stelt De Langen.\n\nDeze stellingname van de wethouder en het college omschrijft Leefbaar Rotterdam-raadslid Michel van Elck als ’tenenkrommend en absurd’. Hij kondigt actie aan. „Dit volstrekt doorgeslagen beleid moet stoppen. Leefbaar Rotterdam zal dan ook in de gemeenteraad een motie indienen om dit wanbeleid zo snel mogelijk te stoppen.” Wie voor korte tijd de bak in moet, hoeft volgens hem niet te vrezen voor de woning. \n\n„Mensen die voor langere tijd in de cel belanden, moeten gestraft worden. Die moeten ook de consequenties inzien en voelen van hun misdaden.”\n\nZeker omdat er op veel zaken wordt beknibbeld dan wel fors wordt bezuinigd door het stadsbestuur. „Dit stadsbestuur heeft restaurants in ouderencomplexen wegbezuinigd, huismeesters weggesaneerd, de tegemoetkoming voor chronisch zieken en gehandicapten afgeschaft om er maar een paar te noemen, maar trekt wel de knip voor mensen die van alles en nog wat geflikt hebben. Het is een gotspe.”","intensity":0,"negativity":0,"cluster_id":72,"similar_texts":"text795"},{"id":"112","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=140336d47511e248b3d7#/pages/42-43","title":"Schmidt snapt commotie rond wisselbeleid niet","text":"Schmidt snapt commotie rond wisselbeleid niet\n\nDe vervanging van Cody Gakpo maakt de tongen los in de voetbalwereld, maar PSV-trainer Roger Schmidt zegt er niets van mee te krijgen.\n\nFOTO ANP/HH  \n\n\n❮❯\n\n’Niemand van de directie van PSV of van de spelersgroep heeft bij mij om uitleg gevraagd’\n\ndoor Wilber Hack\n\nEINDHOVEN Hij kon maar beter op een wisselkantoor gaan werken. Hij heeft twee honden omdat hij dan met zijn viervoeters kan variëren. In vrijwel elk praatprogramma kwam zijn naam voorbij. Roger Schmidt, de trainer van PSV, is sinds de 0-4 nederlaag tegen Feyenoord van afgelopen zondag de meest besproken man in voetbalminnend Nederland.\n\nOok bij de laatste persconferentie voor de wedstrijd tegen Go Ahead Eagles kwam het wisselbeleid van de Duitser aan de orde. Schmidt, die als speler van Paderborn en SC Verl vrijwel nooit voortijdig naar de kant werd gehaald, had niets gelezen en niets gekeken en zei dat de commotie rond zijn persoon hem volledig is ontgaan. Bij PSV had niemand van de directie op zijn deur geklopt en er had geen speler om uitleg gevraagd. \n\n„Ik denk niet dat mijn wisselbeleid onderwerp van discussie is. Ik vraag mijn spelers niet wat ze van mijn wissels vinden”, aldus Schmidt voor de middagtraining van de Eindhovense ploeg.\n\n„Het nemen van beslissingen en het wisselen van spelers hoort bij het werk van een trainer”, vervolgde Schmidt, die nooit eerder in zijn carrière op zijn wisselbeleid aangesproken was. „Als trainer moet je elke dag zoveel beslissingen nemen. Tijd voor uitgebreide reflectie is er niet. Voor je ergens nog eens goed over kunt nadenken, heb je alweer een andere beslissing moeten nemen. Dat is onderdeel van deze job.”\n\nDe wissel van Cody Gakpo een kwartier na de rust stuitte op de meeste weerstand. Schmidt had de woedende reacties van de fans in het stadion gehoord en zich daarover verbaasd. „Die hadden achter de ploeg moeten gaan staan, want op dat moment konden we met een 0-1 achterstand de wedstrijd nog steeds winnen. Zo’n beslissing neem je als trainer op basis van wat je het beste vindt voor een team. Soms blijkt het een goede, soms een minder goede beslissing. Maar er is geen enkele garantie dat we gewonnen hadden als ik een andere keuze had gemaakt en Gakpo had laten staan”, liet Schmidt de kritiek van zich af glijden.\n\nVoor een andere ingreep kwam hij met een late verklaring. Mario Götze bleef in de rust in de kleedkamer achter bij de topper tegen Feyenoord. Spierklachten vanaf de tiende minuut in de wedstrijd waren de oorzaak, kwam nu aan het licht. Götze moet om die reden ook het duel met Go Ahead laten schieten. \n\nSchmidt verklaarde dat hij zijn wisselbeleid niet zal wijzigen nu er zoveel kritiek op hem neerdaalt. „Ik ben een groot voorstander van de nieuwe regel die het mogelijk maakt om vijf spelers te vervangen”, zei hij. „Met het zware speelschema van 32 wedstrijden tot de winterstop is dat alleen maar goed. Je moet spelers van tijd tot tijd rust kunnen geven, want er wordt veel van ze gevraagd. Natuurlijk zullen die wissels weer invloed hebben op de wedstrijden. Dan is er weer volop om over te praten”, zei Schmidt met een knipoog.\n\nPSV mist tegen Go Ahead, behalve Götze, waarschijnlijk ook nog Ibrahim Sangaré. De middenvelder wordt zaterdag bij de uitwedstrijd tegen Willem II terugverwacht. Phillipp Mwene, tegen Feyenoord nog absent, stond wel weer op het veld bij de laatste training.\n\nGötze niet van de partij tegen Go Ahead Eagles","intensity":0,"negativity":1,"cluster_id":74,"similar_texts":"text221"},{"id":"113","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/39/1","title":"Schmidt verandert niets aan werkwijze","text":"### Trainer van PSV houdt geloof in bekritiseerd wisselbeleid\n\nHoe was het om afgelopen weekeinde de meest besproken voetbalman van Nederland te zijn? Roger Schmidt moet lachen bij de vraag langs het trainingsveld van PSV. Hij leest niks, kijkt niks. ,,Dus ik weet het eigenlijk niet'', zegt hij in aanloop naar de competitiewedstrijd van vanavond tegen Go Ahead.  \n  \nWat hij wel meekreeg - 'omdat het niet te missen was' - was hoe afgelopen zondag tegen Feyenoord een heel stadion over hem viel bij de wissel van Cody Gakpo. ,,Die reactie verraste me, omdat we nog steeds de wedstrijd konden winnen. Het is altijd fijner als de fans het team steunen. Maar je moet je als trainer niet laten beïnvloeden door reacties, positief dan wel negatief. Het is nou eenmaal mijn vak dat ik beslissingen neem.''  \n  \nIn de manier waarop hij dat doet, gaat hij niks veranderen, zegt Schmidt na de 0-4 nederlaag. Die was voor PSV de eerste in de competitie. ,,En natuurlijk was het een grote nederlaag. We speelden gewoon slecht'', erkent hij. ,,Van wissels in zo'n wedstrijd kun je altijd iets vinden. De vraag: had je achteraf iets anders gedaan?, dat is een vraag waar journalisten van houden. Maar als trainer heeft het geen zin om zo te denken. Want elke beslissing is er één op dát moment. Ik ga altijd uit van wat ik het beste vind voor het team, op dat moment. Daarbij: een andere keuze geeft toch nooit de garantie van een andere afloop.''  \n  \nDe spelers die zondag reageerden voor camera's hielden zich op de vlakte. Of ze toonden begrip, zoals Mario Götze, die tegen Feyenoord al na tien minuten lichtjes zijn lies voelde en in de rust eraf ging. Volgens Schmidt is er geen enkele PSV'er bij hem geweest om intern te discussiëren. Het is ook niet hoe hij werkt, vertelde hij al in zijn eerste jaar.  \n  \nHij is een coach die in aanloop naar wedstrijden veel met spelers praat. ,,Maar achteraf vraag ik ze niet meer of ze keuzes of wissels leuk vonden. Ze moeten accepteren wat er is beslist op basis van veel info. Als spelers fit zijn, op topniveau spelen en belangrijk zijn voor het team, ga ik ze niet wisselen. Maar als ik dat niet vind, of als ik spelers wil beschermen, ja, dan grijp ik in.''  \n  \nDat er nu elke wedstrijd vijf wissels mogelijk zijn in plaats van drie noemt Schmidt in dat kader 'een uitkomst'. Niet alleen voor hemzelf. Maar in zijn ogen voor iedereen, ook de fan en kijker. ,,Als je de beste voetballers in elke wedstrijd wilt zien, dan is de kans daarop nu groter met vijf wissels dan met drie. Van mij mag het altijd zo blijven.'' Lachend: ,,Maar oké, er is dan ook meer ruimte om erover te discussiëren, ja, klopt.''\n\nTiming\n\nInteressante vraag blijft natuurlijk of een coach die veel wisselt niet al gauw de vastigheden uit een elftal sloopt, nog los van timing en kwaliteit? En wat doet het met de hiërarchie? En ook niet onbelangrijk: in een seizoen zijn er toch altijd wedstrijden die nét wat belangrijker zijn dan andere of die met meer prestige gepaard gaan?  \n  \nDat laatste beaamt Schmidt. ,,Maar ik ga nu nog geen prioriteit geven aan wedstrijden. Ik vind niet dat je kunt zeggen: we hebben poulefase Europa League gehaald, laat die competitie nu maar zitten. Ik blijf elke competitie maximale aandacht geven. Het is wel een grote uitdaging, we zijn het seizoen al vroeg begonnen met big games en spelen alleen al meer dan dertig wedstrijden tot aan kerst. Daarom hebben we ook al onze spelers nodig.''","intensity":0,"negativity":0,"cluster_id":74,"similar_texts":"text495"},{"id":"114","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=b483f66f39d2a4b2df05#/pages/32","title":"Schöne: ’Wij waren beter dan FC Utrecht’","text":"Schöne: ’Wij waren beter dan FC Utrecht’\n\nBart Ramselaar\n\n❮❯\n\ndoor Robin Jongmans\n\nAMSTERDAM Lasse Schöne (35) is het er totaal niet mee eens dat FC Utrecht een maatje te groot is voor NEC. Dat heeft alles te maken met het gevoel bij de manier waarop de Nijmegenaren zich als promovendus presenteren in de Eredivisie. Tegen de Domstedelingen bleek alleen dat er nog groei moet worden doorgemaakt op het hoogste niveau, om ook tegen clubs als FC Utrecht te kunnen bijten.\n\n„Wij waren voetballend beter, maar misschien kijk ik een beetje door een roze bril”, zei Schöne tegenover ESPN na de 0-3 nederlaag. „We waren alleen niet gevaarlijk genoeg. In de Eredivisie komen er soms ook andere dingen bij kijken. We verliezen met 0-3, maar mijn gevoel erbij is niet heel slecht.”\n\nSchöne vormde samen met de twee jaar oudere Edgar Barreto (37) het oudste middenveld van de Eredivisie. Het energieke NEC voetbalt heel erg verzorgd, maar dat stokte tegen Utrecht vaak (te) ver van het vijandelijke doel. Bij FC Utrecht lopen met Bart Ramselaar, Mike van der Hoorn, Adam Maher en Joris van Overeem spelers die jaren in de top van de Eredivisie gewend zijn óf die de Eredivisie-jaren in de benen hebben, die velen bij hen nog moeten doormaken. Ramselaar pegelde binnen zeven minuten de 0-1 in de verre hoek en gooide het duel later (79e minuut) op aangeven van invaller Mimoun Mahi definitief op slot (0-3). \n\nUtrecht deed na het puntenverlies tegen FC Twente en RKC wat het moest doen en had de buit binnen na de 0-2 van Anastasios Douvakis. Zijn derde van het seizoen. Dient zich een nieuwe Griekse topschutter aan na Giorgios Giakoumakis bij VVV-Venlo vorig seizoen?\n\nNEC-FC Utrecht 0-3 (0-1). 7\\. Ramselaar 0-1, 67. Douvikas 0-2, 79. Ramselaar 0-3. Scheidsrechter Nagtegaal. Gele Kaart: Van der Maarel (FC Utrecht). Toeschouwers 8.333.","intensity":0,"negativity":1,"cluster_id":32,"similar_texts":"text582"},{"id":"115","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/17/3","title":"Schoonmaken via app Helpling is uitzendwerk, zegt de rechter","text":"Schoonmakers die via het onlineplatform Helpling werken, moeten worden behandeld als uitzendwerkers. Dat heeft het gerechtshof van Amsterdam geoordeeld.  \n  \nHelpling is een app waarmee huishoudens een schoonmaker kunnen inhuren. De eigenaren van de app beschouwen de schoonmakers als zelfstandige ondernemers. Vakbond FNV spande samen met een schoonmaker een rechtszaak aan omdat zij vinden dat Helpling een werkgever is, en niet puur een platform voor het vinden van schoonmaakklussen.  \n  \nHet hof ging deels mee met de vakbond en de schoonmakers. Zo zijn schoonmakers gebonden aan contractuele afspraken met Helpling. Daardoor kunnen ze niet als zelfstandigen worden gezien. Maar volgens de beroepsrechter gaat het niet om een gewone arbeidsovereenkomst, maar om uitzendwerk.  \n  \nSchoonmakers die via Helpling werken, hebben als uitzendkracht ook recht op een transitievergoeding als ze worden ontslagen, recht op pensioenopbouw, vakantiegeld en ook recht op doorbetaling van loon als ze ziek zijn. Maar ze hoeven niet te worden betaald volgens de schoonmaak-cao, zoals FNV wilde.  \n  \nHet Hof gaat met de uitspraak in tegen een uitspraak van de kantonrechter, die in 2019 nog vond dat Helpling de schoonmakers niet als werknemers hoefde te behandelen.  \n  \nZakaria Boufangacha, vicevoorzitter van FNV: \"Het is niet uit te leggen aan de belastingbetaler dat de Belastingdienst niet handhaaft bij dit soort platformbedrijven. Zij moeten gewoon loonbelasting en werknemerspremies gaan betalen. En de Arbeidsinspectie moet gaan toezien op het toepassen van de juiste arbeidsrelatie.\"","intensity":0,"negativity":0,"cluster_id":43,"similar_texts":"text92"},{"id":"116","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/15/2","title":"Shell sluit megadeal en stapt uit de schalieolie in Texas","text":"Shell heeft een van de grootste verkoopdeals in zijn 131-jarige geschiedenis gesloten. Het concern slijt zijn schalieoliewinning in de Amerikaanse staat Texas voor 9,5 miljard dollar (zo'n 8 miljard euro) aan zijn Amerikaanse branchegenoot ConocoPhillips. Van de opbrengst keert Shell 7 miljard dollar uit aan zijn aandeelhouders: het doet dat hoogstwaarschijnlijk door eigen aandelen in te kopen.  \n  \nMet de verkoop is Shell af van een bezit dat niet onomstreden is. Schalieolie (en schaliegas) zit in gesteente. Het wordt uit de gesteentes gehaald door water, zand en chemicaliën onder hoge druk in de grond te spuiten. Dat is niet de schoonste manier om olie en gas te winnen, zeker niet als er bij de winning lekkages zijn.  \n  \nThijs Berkelder, analist bij ABN Amro, noemt de verkoop 'logisch': \"Shell wil zich meer richten op de productie van (vloeibaar) gas en op de handel in olie en stroom en minder op de winning van olie. Deze verkoop past in die plannen.\"  \n  \nDoor de verkoop zal Shells eigen uitstoot van broeikasgassen een klein beetje dalen. Shells olieproductie daalt ook: Shell haalde vorig jaar 175.000 vaten olie (plus gas dat is omgerekend in vaten olie) uit de Texaanse bodem. Dat staat gelijk aan 6 procent van zijn totale olie- en gasproductie. Logisch vindt Berkelder ook de timing van de verkoop: \"Olie is duur. Dan krijg je een betere prijs dan wanneer de olieprijs laag is.\"  \n  \nVolgens Berkelder bewijst de verkoop dat Shell luistert naar kritische aandeelhouders. \"Beleggers hadden kritiek op de oliewinning uit teerzanden in Canada, op de oliewinning in Nigeria en op de winning van schalieolie. Shell heeft zich bijna helemaal uit die teerzanden teruggetrokken. Het heeft 50 procent van zijn oliewinning op land in Nigeria afgestoten, het praat over de verkoop van de rest en verkoopt nu ook zijn Amerikaanse schalieolie.\"  \n  \nVolgens olie- en gasdeskundige Jilles van den Beukel wilde Shell al langer van zijn Texaanse bezit af, vooral om financiële redenen. \"De winning van schalieolie in de VS, en meer nog van schaliegas, is financieel gezien geen succes geweest. Ik heb sterk de indruk dat dat ook voor Shell geldt. Ik denk dat ze er de meeste jaren met verlies hebben gedraaid.\"  \n  \nDaarbij komt, zegt Van den Beukel, dat schalieolie geen specialiteit is van Shell. \"Als je de techniek onder de knie hebt, is het een kwestie van meters maken. Shell is juist goed in bijzondere, ingewikkelde projecten in de diepzee.\"  \n  \nVan den Beukel wijst erop dat Shell te boek staat als een relatief schone producent van schalieolie. Bij de winning zijn weinig lekkages. Uit het persbericht waarin ConocoPhillips melding maakte van zijn nieuwe bezit, blijkt dat de uitstoot van broeikasgassen per eenheid product bij het bedrijf afneemt door de aankoop. Shell produceerde dus schoner dan ConocoPhillips.  \n  \nDat Shell 7 miljard van de verkoopopbrengst aan zijn aandeelhouders geeft - en niet besteedt aan bijvoorbeeld de aanleg van windparken op zee - vindt Berkelder begrijpelijk. \"Er is kapitaal genoeg in de wereld. Dat er te weinig windparken zijn, komt doordat overheden traag zijn met vergunningverlening. Waarom zou Shell in windparken stappen als dat niet of nauwelijks loont.\" Mark van Baal van Follow This, een groep aandeelhouders die aandringt op snelle vergroening van de olie-industrie, ziet dat heel anders. \"Shell had die 8 miljard euro in vergroening kunnen investeren. Maar ze geven het aan de aandeelhouders. Een geval van business as usual, helaas.\"  \n  \nDe verkoop van zijn Texaanse bezit levert Shell een boekwinst op van rond de 2,5 miljard dollar. Vorig jaar leed Shell nog een verlies van 491 miljoen dollar in Texas. Van de 9,5 miljard dollar die binnenkomt, houdt Shell 2,5 miljard binnen het bedrijf. Een jaar geleden noemde bestuursvoorzitter Ben van Beurden Texas nog bij de negen locaties waar Shell zijn olieproductie wilde concentreren.","intensity":0,"negativity":0,"cluster_id":25,"similar_texts":"text197"},{"id":"117","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/shell-verkoopt-belang-in-olieveld-in-de-vs-voor-81-miljard-euro-a4059159#20210922-79818-308","title":"Shell verkoopt belang in olieveld in de VS, mogelijk ook vanwege  vonnis in Den Haag","text":"Permian Basin Of Shell het belang in een olieveld verkocht om het recente Haagse vonnis over uitstoot van broeikasgassen, is nog onduidelijk. Daarnaast: helpt dat het klimaat? ,Shell kondigde maandag de verkoop aan van zijn belang in een van de grootste olievelden voor schalieolie in de Verenigde Staten, het Permian Basin. Dat veld is gelegen in het uiterste westen van Texas, nabij de grens met New Mexico. Shell beheerde daar een gebied van ruim honderdduizend hectare. Concurrent ConocoPhillips betaalt 9,5 miljard dollar (8,1 miljard euro) voor het veld, dat goed is voor ongeveer 6 procent van Shells olieproductie.Het Brits-Nederlandse olieconcern was sinds 2012 actief in het gebied en beschouwde het als een belangrijk onderdeel van zijn Amerikaanse activiteiten. Anderhalf jaar geleden meldde het bedrijf nog dat het van plan was ten minste vijf jaar lang 3 miljard dollar per jaar te investeren in het veld. Eind vorig jaar werd nog een nieuw hoofdkantoor geopend in het gebied – volgens een woordvoerder een teken van betrokkenheid bij de regio.In een bericht aan de „Permian-gemeenschap” schrijft Shell vandaag op zijn website dat het bedrijf trots is op de bereikte resultaten. Er zou veel aandacht zijn besteed aan veiligheid en milieu. Shell is volgens eigen zeggen erin geslaagd om de „broeikasgas- en methaanintensiteit met 80 procent te verminderen en het affakkelen van gassen sinds 2017 met 80 procent te reduceren”.Wie oppompt maakt niets uitDat roept de vraag op waarom Shell dan alsnog heeft besloten het Permian Basin te verkopen. Toen een paar maanden geleden de eerste signalen kwamen dat Shell van het veld af wilde, werd meteen een verband gelegd met het vonnis van de Haagse rechtbank in mei, waarin Shell wordt verplicht zijn uitstoot van broeikasgassen vóór 2030 te verminderen met 45 procent (ten opzichte van 2019). Het lijkt waarschijnlijk dat Shell al langer nadacht over vertrekken uit het gebied – schalieolie is een woelige markt, zeker ten tijde van de coronacrisis toen de olieprijs de winning van olie onrendabel maakte.\n\nLees ook dit artikel: Klimaat én corona is een gevaarlijke combinatie voor Shell\n\nHet Haagse vonnis zal de besluitvorming over wat te doen met het Permian Basin zeer waarschijnlijk in een stroomversnelling hebben gebracht. Immers, hoewel de rechter Shell niet heeft verplicht om die 45 procent ook te halen, is er wel sprake van een (zeker niet-vrijblijvende) inspanningsverplichting. Shell heeft gezegd het vonnis te betreuren, maar tegelijkertijd laten weten bestaande plannen voor CO2-reductie te „versnellen”. Het verkopen van het Permian Basin past binnen die nieuwe strategie.\n\nLees ook dit artikel: ‘Shell zal pijnlijke offers moeten brengen’\n\nShell zal een deel van de ongeveer 7 miljard dollar die na de verkoop overblijft, uitkeren als extra dividend aan de aandeelhouders. Ook zal een deel van het geld vermoedelijk gebruikt worden om eigen aandelen terug te kopen. De rest wordt ingezet voor ‘de energietransitie’. In de uren na de verkoop steeg het aandeel Shell met 1,5 procent.De uitstoot van broeikasgassen zal hierdoor dalen op de jaarrekening van Shell, maar het klimaat schiet weinig op met de verkoop. Een recent onderzoek in het wetenschappelijk tijdschrift Nature concludeerde dat 58 procent van de winbare olie in de grond moet blijven zitten om de opwarming van de aarde te beperken tot maximaal 1,5 graden Celsius.Of Shell nu dagelijks 175.000 vaten olie oppompt, of dat een ander bedrijf dat doet: dat maakt geen enkel verschil. En ConocoPhillips is voornemens om de productie volgend jaar op te voeren naar 200.000 vaten olie per dag.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":0,"cluster_id":25,"similar_texts":"text57"},{"id":"118","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/23/1","title":"Sittard vergaapt zich aan Europese top","text":"fortuna sittard0  \najax5  \n  \nPompompom. Hé, daar loopt Ajax, in het stadion van Fortuna. Lekker voetballen in Sittard op de vroege avond, onder een aanvankelijk rood-wit gekleurde avondlucht. In de ochtend is Ajax met de bus vanuit Amsterdam vertrokken over de A2, om een paar uurtjes stuk te slaan in een hotelletje bij Heerlen. Twee eigen koks mee voor de sportmaaltijd, tijd genoeg voor een hazenslaapje.  \n  \nBuiten, bij het stadion, staan de mensen uit Limburg bewonderend de bus te bekijken. Daar is Ajax, het grote Ajax, die club uit de Champions League, bekend van stijlvol voetbal. 'Op tv vind ik het wel mooi, maar nu even niet', zegt verdediger Roel Janssen na afloop, na de 0-5.  \n  \nHet was soms best lastig voor Ajax in Sittard, de laatste seizoenen, maar dinsdag bepaald niet. Ajax beleeft de zogenoemde flow en is in topvorm. Zo gemakkelijk als de bal van de een naar de ander gaat, de laatste weken, pompompom, dat moet heerlijk zijn voor een voetballer. Ajax zal best nog eens verliezen, maar de verschillen met de tegenstanders in de eredivisie zijn heel groot momenteel. Drie keer gewonnen met 5-0, een keer met 9-0, eenmaal met 2-0, een keer 1-1; 27 goals, eentje tegen.  \n  \n'We hebben het zo goed mogelijk gedaan, maar dat was lang niet goed genoeg', oordeelt trainer Sjors Ultee van Fortuna. 'Als Ajax in de Champions League al met 5-1 wint van Sporting, kan het in de competitie best 5-0 worden. Ajax is momenteel top van Europa.'\n\nAnders dan Schmidt\n\nDat is ook te danken aan de kwalitatieve breedte van de selectie. Al die keuze voor trainer Erik ten Hag, met net als zaterdag tegen Cambuur ook invallers die scoren, deze keer Kudus en Tagliafico. Ten Hag is toch anders dan collega Schmidt van PSV. Ten Hag gaat uit van een min of meer vaste ploeg en wisselt pas als de stand daartoe aanleiding geeft. 'De eerstvolgende wedstrijd is altijd de belangrijkste wedstrijd', stelt hij.  \n  \nZo valt Mohammed Kudus na rust in voor Steven Berghuis, die de afgelopen weken invulling gaf aan de nummer 10-positie en zich uitstekend kweet van die taak. Ook een andere Mohamed, aankoop Daramy, krijgt weer speeltijd, als invaller voor topschutter Haller, die voor de gelegenheid eens geen doelpunt maakt. Daramy is een razendsnelle dribbelaar tegen wie Fortuna helemaal niets kan uitrichten.\n\nGemakzuchtig\n\nHet voetbal van Fortuna oogt knullig door de overmacht van Ajax, dat alleen wat gemakzuchtig is in de afronding. Het lijkt soms op zo'n potje in de voorbereiding, als een profclub diep in de provincie een wedstrijd voetbalt tegen amateurs, louter om ritme op te doen, om het publiek een demonstratie te geven van topvoetbal. Het verschil is dat de ploeg die op amateurs lijkt, Fortuna dus, gewoon in de eredivisie voetbalt en een stadion heeft.  \n  \nFortuna verloor in het begin van het seizoen zijn spits Polter aan VfL Bochum. Sambou is zijn vervanger. Die rent, duwt en valt, maar voetballen lijkt niet zijn specialiteit. Topschutter Flemming is geblesseerd, net als rechtsbuiten Semedo, en na vijf minuten valt rechtsachter Tirpan ook uit. Middenvelder Duarte krijgt de opdracht verdediger te zijn. Breedte in de selectie was al het probleem voor Fortuna, dat met minder geld toe moet dan vorig seizoen.  \n  \nBij Ajax kunnen ze wel twee basisploegen opstellen. Timber is ziek, zo blijkt in de warming-up. Perr Schuurs vervangt hem, de verdediger uit Nieuwstadt, dat op vijf kilometer van het stadion ligt. Zo is toch minimaal één Limburger blij. Schuurs: 'Het was heel speciaal.'  \n  \nBerghuis maakt 0-1, als de bal wat gelukkig voor zijn voet komt. De 0-2 is van Mazraoui, met een mooi schot. De 0-3 komt van aanvoerder Tadic, uit de draai, na fijn werk van Gravenberch en Blind.  \n  \nFortuna heeft geluk dat Ajax na rust min of meer ophoudt met de demonstratie. De sfeer is er een van berusting. Vrijwel geen toeschouwer gooit met bier. Limburgers weten wel beter. Eigenlijk is de 0-5 net aanvaardbaar, voor beide ploegen. Fortuna is niet volledig afgegaan. De aanhangers zingen hun clublied over Fortuna dat niet te verslaan is.  \n  \nVoor Ajax is het de beste uitslag in een uitwedstrijd, na de 1-1 bij FC Twente en de 0-2 bij PEC Zwolle. In de tweede helft resteert tijd voor wat rekenwerk. Als Ajax in dit tempo blijft scoren, eindigt het de competitie met 153 doelpunten. Pompompom.\n\nWINNEND WILLEM II ZET OPMARS VOORT\n\nWerd Willem II vorig seizoen nog geplaagd door degradatiezorgen, onder de nieuwe trainer Fred Grim hoeft er in Tilburg voorlopig niet naar beneden gekeken te worden. Voor de vijfde keer op rij bleven de Tricolores ongeslagen, nu moest RKC Waalwijk, de vorige werkgever van Grim, eraan geloven: 1-2. Via treffers van Wriedt en Köhlert na rust werd een voorsprong opgebouwd die enkel tegen het eind van de wedstrijd nog in gevaar kwam door een tegengoal van Meulensteen.","intensity":0,"negativity":0,"cluster_id":41,"similar_texts":"text267"},{"id":"119","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/18/1","title":"Spektakelstuk voor de een, wanhoop voor de ander","text":"Zondagmiddag barstte de Cumbre Vieja vulkaan op het Canarische eiland La Palma voor het eerst in vijftig jaar uit. De week voor de eruptie werden de bewoners al opgeschrikt door duizenden aardschokken. Een harde knal luidde de uitbarsting in, waarbij lava en pyroclastisch gesteente metershoog de lucht in werden gespuwd.  \n  \nDe lava stroomt vanuit meerdere scheuren in de vulkaan nog steeds langs de hellingen naar beneden en verwoest alles wat op haar pad komt: natuur, wegen en ruim honderdvijftig huizen. Inmiddels verlieten 6.000 van de 83.000 inwoners van het eiland hun huizen op weg naar een veiliger heenkomen. Voor zover bekend eiste de vulkaanuitbarsting vooralsnog geen levens.  \n  \nDe lavastroom beweegt zich gestaag richting de Atlantische Oceaan. Als de massa van meer dan duizend graden het koele zeewater bereikt, leidt dat volgens experts tot explosies en een wolk van giftig gas. Om te voorkomen dat ramptoeristen op bootjes massaal komen kijken en mensen last krijgen van de giftige gassen, heeft de Spaanse marine een stuk zee afgezet.  \n  \nMaar ook op land proberen nieuwsgierige bewoners en bezoekers de vuurzee te aanschouwen. Dit leidt zelfs tot heuse vulkaanfiles. Reddingswerkers, bananenboeren en druiventelers ondertussen genieten beduidend minder van het natuurgeweld. Zo kan de lava irrigatie-installaties vernielen en water ondrinkbaar maken. 'De vulkaan doodt ons misschien niet rechtstreeks', zegt een boer tegen persbureau AP, 'maar velen van ons zullen er wel bankroet door gaan.'","intensity":0,"negativity":1,"cluster_id":34,"similar_texts":"text297"},{"id":"120","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=8e59a221d3ded80ad0d2#/pages/34","title":"SPELEN SLEUTEL NAAR SUCCES","text":"SPELEN SLEUTEL NAAR SUCCES\n\nKoen Bouwman, Riejanne Markus, Bauke Mollema, Ellen van Dijk, Jos van Emden en Annemiek van Vleuten (v.l.n.r.) staan met hun zilveren plak in de picture.\n\nFOTO ANP/HH\n\n❮❯\n\nTitelverdediger Oranje naar WK-zilver op aan populariteit winnende mixed relay\n\nBRUGGE Er heerst hier en daar nog altijd wat scepsis over de mixed relay, dat tijdens de WK voor de tweede maal op het programma stond. Nederland kwam dicht bij titelprolongatie, maar moest Duitsland met dertien tellen verschil voorrang verlenen. In Brugge werd duidelijk dat de meeste deelnemers enthousiast zijn, maar dat de olympische status nodig is om deze estafette - waarop de vrouwen hun mannelijke collega’s aflossen - een upgrade te geven.\n\nHet lijkt gezien de lijn die het Internationaal Olympisch Comité (IOC) heeft ingezet een kwestie van tijd totdat dit onderdeel op het programma staat van de Zomerspelen (van Parijs 2024). In Tokio waren er al verschillende gemengde disciplines te zien in meerdere sporten.\n\n„Ik houd van het teamgevoel. Dit was een mooie prestatie, waar we met z’n allen voor hebben gestreden”, zei olympisch tijdritkampioen Annemiek van Vleuten, die met Ellen van Dijk en Riejanne Markus als een raket over het parcours vloog. De zevende tussentijd die de mannen (Bauke Mollema, Jos van Emden en Koen Bouwman) noteerden, promoveerden de dames naar plek twee. „We wilden goud en kwamen daar dichtbij, maar ik denk dat we blij kunnen zijn met zilver”, voegde de kersverse wereldkampioen tijdrijden Van Dijk daar aan toe.\n\nHet volgde op het brons van een week eerder tijdens de EK, maar toen deden Van Dijk en Van Vleuten niet mee. Dit keer wel, en met groot enthousiasme, ook om dit onderdeel olympisch te maken. „Dat zou geweldig zijn”, zei Van Dijk, waarop Van Vleuten reageerde met: „Het is hier een goede move om dit onderdeel ná de tijdrit en vóór de wegrace in het midden van de week te plaatsen. Als dat op de Spelen ook zo is, krijg je daar ook de grote kanonnen aan de start.”\n\nZoals tweevoudig wereldkampioen tijdrijden Filippo Ganna, die overigens met Italië genoegen moest nemen met brons. Tony Martin, die vier keer individueel WK-goud pakte in de race tegen de klok, zal er dan niet meer bij zijn. De 36-jarige Duitser van Jumbo-Visma sloot zijn loopbaan in stijl af door op dit ’nieuwe’ tijdritonderdeel de wereldtitel te pakken. „Een mooier afscheid had ik me niet kunnen wensen”, aldus Der Panzerwagen.\n\nAls het onderdeel in Parijs 2024 op het menu staat, zal er de komende jaren meer ingezet worden op professionalisering, al wordt dat toch lastig. De rest van het jaar - afgezien van de EK - koersen mannen en vrouwen afzonderlijk van elkaar. „En de wegprogramma’s zijn vol. Er zal een kwalitatieve inhaalslag gemaakt moeten worden om deze discipline naar een hoger niveau te tillen. En ja, de olympische status gaat daar bij helpen”, weet de mannenbondscoach Koos Moerenhout. „Nu kom je onvoorbereid naar zo’n WK, al hebben verschillende renners en rensters weleens met elkaar gereden. Dat scheelt, maar toch ontbreekt het aan gerichte trainingen. Daardoor kom je niet tot een maximaal rendement. Al zie je dat alle deelnemers enthousiast zijn en dat steeds meer toppers zich melden.”\n\nMollema is een van de grote meneren die deze teamrelay vanaf het eerste moment heeft omarmd. De 34-jarige renner van Trek-Segafredo was er - net als Bouwman - in 2019 al bij toen Oranje zowel op de EK als WK goud pakte. Met het EK-brons van vorige week en dit WK-zilver is zijn relay-avontuur uiterst succesvol. „Ik vind dit geweldig” glunderde Mollema, hoewel hij zich na zijn keiharde val vorige week in Luxemburg niet topfit voelde. „Ik was daardoor niet super, maar het ging wel steeds beter de afgelopen dagen. Ik heb alles gegeven en ben blij met deze zilveren medaille.”\n\nVoor die plak zou hij zondag tijdens de wegrace ook tekenen, al zullen dan vooral de ogen gericht zijn op kopman Mathieu van der Poel die wegens een rugblessure ook niet helemaal okselfris is. De Nederlandse vrouwen zijn een dag eerder de huizenhoge favoriet en nemen dan alleen maar genoegen met goud.\n\nUitslag mixed relay (44,5 km): 1\\. Duitsland 50.49,10, 2. Nederland op 12,79, 3. Italië op 37,74.\n\nKoos Moerenhout: ’Het ontbreekt ons toch aan gerichte trainingen’","intensity":0,"negativity":1,"cluster_id":12,"similar_texts":"text121"},{"id":"121","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/6/1","title":"Taliban eisen de Afghaanse VN-zetel op, maar de zittende ambassadeur wil hem houden","text":"De VN staan daarmee voor een lastige keuze. Als een VN-commissie, waarin onder meer de VS zitten, de VN-zetel aan de Taliban geeft, betekent dat een erkenning van de omstreden nieuwe regering in Kabul als vertegenwoordiger van de Afghanen. In de Talibanregering, die bestaat uit louter mannen, zitten ministers die op terreur- en sanctielijsten staan van de VN en de VS.  \n  \nDe Taliban willen door hun eigen kandidaat naar voren te schuiven een herhaling voorkomen van hun eerste machtsperiode. Toen ze tussen 1996 en 2001 ook de scepter zwaaiden over Afghanistan, weigerden de VN de Taliban-regering te erkennen. De ambassadeur van de afgezette regering-Rabbani bleef daardoor jarenlang op de VN-post.  \n  \nDe Taliban deden deze week opnieuw een beroep op de internationale gemeenschap om tot erkenning van hun regering over te gaan. Alleen dan, zo benadrukte staatssecretaris van Informatie Zabihullah Mujahid, zullen ze zich buigen over de internationale zorgen over de mensenrechtensituatie in het land. 'Het zou goed zijn als ze onze regering erkennen als een verantwoordelijke regering', aldus Mujahid, na kritiek van de EU op de positie van vrouwen in Afghanistan.  \n  \nDe strijd om de VN-zetel kwam aan het licht toen zowel de huidige Afghaanse VN-ambassadeur Ghulam Isaczai als de Taliban VN-baas Antonio Guterres verzochten te mogen spreken tijdens Algemene Vergadering die deze en volgende week in New York wordt gehouden. Wereldleiders houden daar hun jaarlijkse toespraak.  \n  \nEen kleine week nadat Isaczai, die zegt de afgezette regering van president Ashraf Ghani te vertegenwoordigen, zijn delegatielijst had ingediend kwamen de Taliban in actie. Zij schoven deze week woordvoerder Suhail Shaheen naar voren als VN-ambassadeur. Hij zal mogelijk de vergadering van wereldleiders toespreken als Afghanistan maandag aan de beurt is. Volgens de Taliban is de zaak eenvoudig: Ghani is afgezet en gevlucht en de internationale gemeenschap 'erkent hem niet langer als president'. Een 'geloofsbrievencommissie' van de VN, waarin negen landen zitten, moet in de komende dagen de lastige knoop doorhakken.  \n  \nBehalve de VS zitten onder meer ook Rusland, China en Zweden in deze commissie. Rusland en China riepen de VS vorige week op de dialoog met de Taliban aan te gaan. De regering-Biden heeft tot nu toe echter de boot afgehouden, zeker wat betreft erkenning van de voorlopige regering. Washington zegt de Taliban op hun daden te zullen beoordelen.  \n  \nWashington voelt weinig voor het accepteren van een Taliban-regering met ministers op wier hoofd de VS een miljoenenpremie hebben gezet. Minister van Binnenlandse Zaken Sirajuddin Haqqani - voor wiens aanhouding de FBI tien miljoen dollar heeft uitgeloofd - wordt bijvoorbeeld al jaren door de VS gezocht voor aanslagen op Amerikaanse militairen. Hij staat ook op een terreurlijst van de VN. De nieuwe premier, Mullah Hassan Akhund, staat op een zwarte lijst van de VN omdat de Taliban in hun vorige regeerperiode terreurgroepen zoals Al Qaida vrijelijk lieten opereren in het land. Hij was toen minister van Buitenlandse Zaken.  \n  \nDe vraag is of de VS en de VN dit moeten negeren en de VN-zetel aan de Taliban-regering geven. De VN staan daarbij ook nog voor het probleem dat ze de internationale hulp aan de Afghaanse bevolking de komende maanden willen opvoeren. Dit kan niet zonder toestemming en de medewerking van de Taliban.  \n  \nDe Taliban zouden willen dat de sancties tegen hun leiders en de signalering op de terreurlijsten worden geschrapt. Begin deze maand deden ze een beroep op de VS om onder anderen Haqqani van de lijst te halen.","intensity":0,"negativity":2,"cluster_id":9,"similar_texts":"text112"},{"id":"122","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/12/1","title":"Taliban eisen plek op binnen VN","text":"Suhail Shaheen, tot voor kort een van de weinige bekende gezichten van de Taliban, krijgt een nieuwe functie: ambassadeur van Afghanistan bij de Verenigde Naties. Althans, als het aan de regering in Kaboel ligt.  \n  \nDe Taliban hebben een brief gestuurd aan Antonio Guterres, secretaris-generaal van de VN, met het verzoek Shaheen toe te laten in New York. Het is maar de vraag of Shaheen maandag, als Afghanistan aan de beurt is tijdens de Algemene Vergadering , ook het spreekgestoelte mag betreden.  \n  \nHet lijkt simpel: de Taliban hebben de macht in Afghanistan, dat bestrijdt vrijwel niemand, en dus heeft de radicaal-islamistische beweging ook het recht om namens dat land het woord te voeren op de jaarvergadering van wereldleiders in New York.  \n  \nMaar zo gemakkelijk gaat dat niet. Guterres is niet de persoon die beslist wie een land mag vertegenwoordigen, dat doet een comité voor de geloofsbrieven. En het is onzeker of dit comité, waarin onder meer de Verenigde Staten, China en Rusland zitten, voor maandag een beslissing neemt.  \n  \nDie beslissing zou een technische kwestie moeten zijn, maar internationale politiek speelt op de achtergrond mee. Het is daarom wellicht geen toeval dat de Taliban dinsdag een aantal namen van nieuwe ministers bekendmaakten. Onder hen technocraten en ook vertegenwoordigers van etnische minderheden, maar geen vrouwen.  \n  \nHet is geen automatisme dat een nieuw regime ook het podium krijgt in New York. Toen de Taliban eerder aan de macht waren, van 1996 tot 2001, bleef de verdreven regering het land vertegenwoordigen. Ook nu is er in New York nog altijd een Afghaanse VN-ambassadeur aanwezig, die is aangesteld door de vorige president. Het is goed mogelijk dat deze Ghulam Isaczai maandag gewoon spreekt.  \n  \nToch lijken de kansen voor de Taliban deze keer beter dan 25 jaar geleden. Destijds waren zowel de Verenigde Staten als Rusland fel gekant tegen erkenning van hun heerschappij en mede daardoor kreeg het nieuwe regime ook binnen de VN geen voet aan de grond. De Taliban zelf waren destijds ook meer isolationistisch.  \n  \nNu staan Rusland en China vrij welwillend tegenover de nieuwe regering en zelfs de VS hebben laten weten dat ze openstaan voor gesprekken met Kaboel. Intussen kan Afghanistan steun van de VN goed gebruiken. Het Wereldvoedselprogramma en Guterres hebben al gewaarschuwd voor voedselschaarste.  \n  \nAfghanistan is niet het enige land waarvan de vertegenwoordiging nog in de lucht hangt. Vergelijkbare kwesties spelen rond Myanmar en Guinee. De drie landen staan, samen met het zwarte VN-schaap Noord-Korea, maandagmiddag als laatste op de sprekerslijst van de Algemene Vergadering.  \n  \nMaandag is dus misschien nog te vroeg voor de Taliban, maar het zou zo maar kunnen dat Shaheen volgend jaar wel spreekt in New York. De kans lijkt in ieder geval klein dat het nu gaat zoals eerder met de vertegenwoordiging van Cambodja. Nadat buurland Vietnam daar in 1979 de dictatuur van de Rode Khmer had verdreven, erkenden de VS en China de nieuwe regering niet. En dus bleef de Rode Khmer het land nog vele jaren vertegenwoordigen binnen de VN, tot 1993.","intensity":0,"negativity":1,"cluster_id":9,"similar_texts":"text162"},{"id":"123","publisher":"Algemeen Dagblad","date":"2021-09-22","url":"https://krant.ad.nl/titles/algemeendagblad/7908/publications/26262/articles/1450174/36/1","title":"Theater de Kuip is geopend","text":"### Feyenoord is vol vertrouwen voor thuisduel met Heerenveen na het uitdelen van een rechtse directe aan PSV\n\nFeyenoord deed in aanloop naar de thuiswedstrijd tegen Heerenveen nog een poging de laatste tickets aan de man te brengen. ,,Twee keer thuis in vier dagen, kom jij ook naar de Kuip? Ben jij erbij?'', was de vraag die de club stelde aan de aanhang.  \n  \nDe 0-4 winst tegen PSV heeft bij de achterban op sportief vlak een euforisch gevoel achtergelaten. En nu de eigen Kuip in iets meer dan een week liefst driemaal het strijdtoneel is met wedstrijden tegen Heerenveen, NEC en Slavia Praag, is het gevoel ontstaan dat 'theater de Kuip' is geopend. De Rotterdammers hebben met hun frisse aanpak iets losgemaakt, al moest er in Eindhoven natuurlijk ook heel lange tijd vooral worden verdedigd door de ploeg. De Brabanders vonden Feyenoord eigenlijk net zo achteruitlopen als de laatste jaren. Maar in Rotterdam geen wanklank over die aanpak, krediet dat volledig is afgedwongen door Slot in de eerste maanden na zijn entree.  \n  \nHeerenveen, één wedstrijd meer gespeeld maar ook één punt meer, moet het volgende slachtoffer worden van de Rotterdamse dadendrang. De Friezen frustreerden Feyenoord vorig seizoen in het Abe Lenstra Stadion twee keer hevig, in competitieverband en in het bekertoernooi, waar de 1-3 voorsprong van de Rotterdammers in de slotfase als sneeuw voor de zon verdween. In de Kuip kreeg de ploeg van Johnny Jansen echter een fors pak slaag: 3-0.  \n  \n,,We hebben aan de wedstrijd tegen PSV geen spelers met fysieke klachten overgehouden'', aldus trainer Arne Slot, daarmee meteen benadrukkend dat het Feyenoord voor de wind lijkt te gaan. De Noor Marcus Pedersen werd in Eindhoven wel op een brancard van het veld gedragen nadat de Oostenrijkse pletwals Gernot Trauner met volle kracht op de rechtsback was geklapt, maar de verdediger deed de laatste training voor de wedstrijd gewoon weer mee. ,,We wachten de reactie op de training af'', vertelde Slot, daarmee een slag om de arm houdend of de international wel of niet inzetbaar is tegen Heerenveen.  \n  \nHet sierde de trainer de afgelopen dagen om voortdurend zijn eigen rol te bagatelliseren. ,,Tactische plannen winnen geen wedstrijden'', zei Slot. ,,Dat doen spelers.''  \n  \nVerstandig uiteraard, borstklopperij werkt vaak averechts. Jens Toornstra: ,,Deze trainer heeft wel wat neergezet. Ik was ook totaal niet verrast dat we die mate van energie konden brengen.''  \n  \nEn als zelfs de gepasseerde spelers al de loftrompet blazen over de trainer, dan moet het wel goed zitten in Rotterdam. Bryan Linssen had alle begrip voor het feit dat hij wisselspeler was in het Philips Stadion. ,,Onze trainer heeft het gewoon goed gedaan'', zei de spits.  \n  \nDe Limburger kan in de Kuip tegen Heerenveen zijn honderdste doelpunt maken in de eredivisie. De spits staat op 99 treffers, de eerste viel bijna tien jaar geleden toen hij nog voor VVV speelde. Linssen maakte de meeste van zijn goals ook nog eens tegen Heerenveen, elf stuks waarvan drie in de laatste wedstrijd in de Kuip. In het Rotterdamse stadion gaat het publiek er daarom eens lekker voor zitten. Drie optredens van het frisse Feyenoord in het eigen stadion, waar reikhalzend naar uit wordt gekeken. Het is niet eens zo lang geleden dat in de havenstad angstig werd toegeleefd naar een duel met een tegenstander van het kaliber Heerenveen, maar dat gevoel lijkt Rotterdam-Zuid in moordend tempo te zijn uit gejaagd. Feyenoord stapt vanavond met de borst vooruit het veld op tegen de Friezen.  \n  \n,,Dat eerste kwartier moeten we zien te overleven'', meende Johnny Jansen, trainer van Heerenveen, daarmee precies omschrijvend hoe tegenstanders van Feyenoord zich voelen na de 0-4 van de Rotterdammers in Eindhoven.","intensity":0,"negativity":1,"cluster_id":54,"similar_texts":"text565"},{"id":"124","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/38/1","title":"Theatermakers George & Eran worden voorlopig geen veganist","text":"Het slot van de voorstelling is geruststellend en hoopvol. We hoeven niet allemaal Greta Thunbergs te zijn. Pfff. Opluchting. Alles met mate, is het wijze devies van het vierjarige meisje dat het publiek via een audioverbinding aan het eind toespreekt. Zorg een beetje voor elkaar, wees een beetje mild, en probeer ook een beetje goed met onze planeet om te gaan.  \n  \nIn de vijf kwartier daarvoor hebben we vier acteurs gezien die eerlijk zijn in hun tekortkomingen, die elkaar aansporen beter te zijn voor het klimaat, en die elkaar soms als op een familieverjaardag met het ene na het andere klimaatargument om de oren slaan. Het inmiddels fameuze artistieke duo George & Eran speelt het stuk onder regie van Koos Terpstra samen met Eline van Gils (in het stuk de activist) en Nazanin Taheri (de scepticus).  \n  \nDe voorstelling heet George & Eran worden veganisten, maar veganistisch worden de mannen niet. Zoveel is zeker. Net zoals ze niet racistisch werden door hun eerdere stuk George & Eran worden racisten. En oorlogen zijn er ook nog steeds sinds ze George & Eran lossen de wereldvrede op speelden. Toch hopen ze met elke voorstelling de wereld een beetje beter te maken, zoals ze zelf zeggen: 'ieniemienie-superkleine verandering' is al goed.  \n  \nNazanin Taheri speelt in het stuk op een ludieke manier een val-me-hier-niet-mee-lastig, ik-heb-het-al-druk-genoeg-met-mijn-leven-vrouw. Zij vertegenwoordigt de stem van mensen die het goed proberen te doen, maar het leven ook draaiende moeten houden. \"Ik wil best minder vlees eten, maar ik ga me niet schuldig voelen als het niet lukt, ik denk erover na, oké?\", zegt Nazanin heel beslist. En ze staat open voor een gesprek, zegt ze zo vaak als ze kan. Hoor je? Open-voor-een-gesprek.  \n  \nHet maakt je geen slecht mens als het niet lukt, is de boodschap die ze uitdraagt. En wat, zegt George, als Nazanin zou gaan scheiden omdat ze alleen nog maar groente eet? Haar man blijft echt wel vlees eten, dus wie helpen we daarmee? Als de activiste een steeds fellere toon aanslaat, reageert Nazanin met: \"Jij gaat te ver, je bent gek, je wilt zelfs dat baby's moedermelk uitspugen als die moeders niet veganistisch zijn.\" De vegetarische George duizelt het ook: \"Ik heb bijna zin om weer vlees te gaan eten.\"  \n  \nEen paar dagen na hun eerste optreden in theater de Meervaart in Amsterdam vertelt George Elias Tobal (35) dat hij zelf geen vlees en vis eet, maar wel melkproducten gebruikt. Voor een veganist natuurlijk uit den boze. Lacht: \"Ik hoor steeds dat stemmetje in mijn hoofd, door mijn christelijke achtergrond. Het is nooit genoeg, je moet meer doen.\"  \n  \nZijn compagnon Eran Ben-Michaël (38) somt op zijn beurt zijn rijtje op: hij scheidt zijn afval, eet weinig vlees en wil dat zijn volgende auto hybride is. Redelijk goed bezig dus. Hij vraagt zich af of het vooral iets van mensen in de grote steden is, die bewustwording. En dat je elkaar erover bevraagt en er soms zelfs op aanspreekt.  \n  \n\"Onze vriendinnen komen allebei uit Almelo en omgeving\", zegt Eran. \"Mijn schoonfamilie heeft een groot transportbedrijf, daar wordt niet altijd zo bewust gegeten. Mijn schoonouders kregen laatst wel een vegetarisch kookboek, zij veranderen langzaam.\" George: \"Mijn zwagers waren echte vleeseters, een zei er nu minder vlees te eten, en als hij vlees eet dan biologisch. Langzaam sijpelt het door.\"  \n  \nGeorge, jij hebt in de researchfase voor de voorstelling een kip geslacht, gewoon om het mee te maken. In de voorstelling wordt dat je kwalijk genomen.  \n  \n\"Ja, sindsdien staren alle kipfilets mij in de winkel ook aan, ik ben er nog vegetarischer van geworden. We waren in een Brabants slachthuis, ik herinner me de geur heel scherp: een mix van vlees, urine, stront en ammoniak. Als ik nu vlees zie, dan associeer ik dat met het slachthuis. Wist je dat in Nederland per seconde vier kippen worden gedood, zeven dagen in de week, een kwart miljoen per dag?\"  \n  \nEran: \"Ik was bij dat slachten, jij duwde een levende kip in een trechter, toen roteerde een machine de veren eraf, en daarna was het ineens een product dat we kenden uit de winkel. Bijna een opluchting. Dit was een prima slachterij, in Thailand zijn de omstandigheden tien keer erger. Die kip ligt in onze supermarkten en zit in onze kipnuggets.\"  \n  \nJullie werden tijdens het maken van de voorstelling ook geconfronteerd met die spanning tussen dierenwelzijn en milieu.  \n  \nEran: \"Ja, dat je beter plofkip uit Nederland kunt eten dan een maiskolf uit Kenia. Want dat is beter qua uitstoot van schadelijke stoffen. Als je het echt goed wilt doen, kom je finaal in de knoop. Besluit je alleen groente te eten, bijvoorbeeld asperges, blijken die door onderbetaalde Bulgaren uit de grond te zijn gehaald. Een moderne vorm van slavernij. Dat is dan seizoensgebonden groente van Nederlandse grond.\"  \n  \nJullie nemen in het stuk bijna alles op de hak, ook de subsidiegevers, die zoals jullie in het stuk zeggen 'gretig' zijn als het om klimaatvoorstellingen gaat.  \n  \nEran: \"Dat doen we niet elke avond, maar we wisten dat mensen van stichting DOEN in het publiek zaten, onze subsidiegever, zij doen veel om de transitie van vlees naar plantaardig voedsel te stimuleren. We zijn acteurs, maar als artistiek leiders hebben we ze wel nodig. Ze waren gelukkig heel tevreden na afloop.\"  \n  \nKennen jullie mensen die net als jullie medespeelster doorslaan in hun klimaatbewustzijn?  \n  \nEran: \"Ik ken een vrouw die heel consequent is in wat ze koopt, tot de potgrond aan toe, die haalt ze niet bij Intratuin, want die komt uit gebieden waar grond wordt vernietigd. Zij houdt daar rekening mee. De meeste mensen kiezen voor gemak, ik ook meestal.\" George: \"Ik weet van een muzikant die een huisje met grond heeft gekocht waarmee hij zelfvoorzienend leeft, helemaal geïsoleerd van het systeem. Is dat doorgeslagen? Ik weet het niet.\"  \n  \nGeorge & Eran worden veganisten speelt t/m 23 december door het hele land. Kaarten en info: georgeeneranproducties.nl\n\nOp het toneel een varken geslacht\n\nEen theatervoorstelling die onze vleesconsumptie ook aan de kaak stelt is Slachtvisite van theatergezelschap Peergroup. Artistiek leider Dirk Bruinsma deed een oproep aan ambachtelijke slagers om mee te spelen. Wat hij niet had verwacht: de een na de ander meldde zich aan. \"We hebben zelfs een slagerswachtlijst. Net als boeren willen slagers maar wat graag vertellen over hun vak en hoe ze het voedselsysteem duurzamer willen maken.\"  \n  \nMaar liefst tien Friese slagers doen mee aan de 24 voorstellingen die in november, van oudsher de slachtmaand, in de oude Molkfabryk in het Friese Burgum te zien zijn. Met 360 graden geprojecteerde animaties en filmbeelden vertelt Peergroup het verhaal van onze voedselindustrie terwijl een van de slagers voor de ogen van het publiek een half varken uitbeent en verwerkt tot karbonades, speklappen en wat dies meer zij.  \n  \nMet Slachtvisite wil Peergroup benadrukken hoe belangrijk het is om, als je toch vlees eet (slechts zo'n 4 procent van de Nederlanders is vegetarisch), dat bij de boer of de slager om de hoek te kopen, en dat we op Europees niveau onze vleesconsumptie beter moeten regelen. Geen goedkoop vlees meer uit Brazilië dus.  \n  \nDe term 'slachtvisite' stamt van net na de Tweede Wereldoorlog, toen boeren hun vetgemeste varkens in november slachtten en buiten ophingen. De hele buurt kwam erop af en deelde mee in de verdeling van de beesten, waarmee ze dan de winter door konden komen.  \n  \nDe voorstelling Slachtvisite is de hele maand november te zien in het Friese Burgum. Voor kaarten en info: peergroup.nl\n\nWie zijn George & Eran?\n\nActeurs en artistiek leiders George Elias Tobal (Aleppo, 1986) en Eran Ben-Michaël (Nijmegen, 1982) werken sinds twaalf jaar samen. Anders dan in hun vorige voorstellingen gaat de klimaatkomedie George&Eran worden veganisten niet over hun respectievelijk Syrisch-orthodoxe en Israëlisch-Joods-Roemeense achtergrond. Wel snijden ze met hun George & Eran Producties altijd maatschappelijke kwesties aan. Ze zijn sinds 2017 het huisgezelschap van de Meervaart in Amsterdam-Osdorp. Beiden zijn ook docent op de Amsterdamse toneelschool en kleinkunstacademie.","intensity":0,"negativity":0,"cluster_id":63,"similar_texts":"text530"},{"id":"125","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=7c5c0483510d8e921238#/pages/22-23","title":"TNO vreest armoede door hoge gasprijs","text":"TNO vreest armoede door hoge gasprijs\n\nDe energienota loopt naar schatting €500 tot €550 op deze winter door de torenhoge gasprijs. \n\nFoto \n\nANP / HH\n\nOnderzoek naar betaalbaarheid energierekening\n\ndoor Edwin van der Schoot\n\nAmsterdam Ruim een half miljoen Nederlandse huishoudens hebben grote moeite om de energierekening te betalen. Hoge gasprijzen en het onvermogen bij ongeveer de helft van de bevolking om hun huis beter te isoleren, doen TNO vrezen dat de groep gaat groeien. Vooral in het noordoosten van Nederland is de energienota een probleem volgens de onderzoeksinstelling.\n\nVolgens de definitie van TNO in het rapport De feiten over energiearmoede in Nederland is er sprake van ’energiearmoede’ als huishoudens een laag inkomen hebben in combinatie met hoge energielasten of een slecht geïsoleerde woning. Dat geldt voor 550.000 huishoudens, 7% van de bevolking. \n\nDe gemiddelde Nederlander besteedt 5% van zijn maandinkomen aan energie, gezinnen in energiearmoede 13-20%. Driekwart van de 550.000 huishoudens in energiearmoede huren bij woningcorporaties. 12% huurt particulier, en 13% heeft een koopwoning.\n\nHet onderzoek is een vervolg op een eerder verschenen TNO-studie. In tegenstelling tot wat vaak wordt aangenomen doet het probleem zich volgens TNO met name voor buiten de Randstad. De drie noordelijke provincies zijn zwaar oververtegenwoordigd, en ook enkele gemeenten in Twente, Limburg en Zeeland scoren beroerd.\n\nVolgens Peter Mulder, hoofdauteur van de studie, is het om beter zicht te krijgen op energiearmoede niet alleen van belang naar de betaalbaarheid van de energierekening te kijken, maar ook naar de kwaliteit van de woning en in hoeverre de bewoners in staat zijn die te verduurzamen. Vaak is dat niet het geval: huurders hebben zelf geen zeggenschap over hun woning. Ook is er een grote groep mensen die weliswaar niet in armoede leeft, maar wel dusdanig hoge maandlasten heeft dat investeren in verduurzaming van een, zoals TNO het noemt, ’energieslurpende koopwoning’ er niet meer vanaf kan.\n\nMulder: „Opgeteld gaat het om bijna de helft van de bevolking, namelijk 48%. Een groot deel van hen heeft op dit moment geen probleem met het betalen van hun energierekening. Maar als de gasprijs verder gaat stijgen, zal een deel van de huishoudens uit deze groep alsnog een betalingsprobleem krijgen.”\n\nExtreem\n\nDe gasprijs zit extreem in de lift en is verdrievoudigd door grote tekorten op de Europese markt. TNO ziet op termijn een oplossing in de verduurzaming van huizen met ’gericht’ beleid. „Daarmee bestrijden we deze energiearmoede en helpen we de energietransitie op gang.” In 2019 constateerde het Planbureau voor de Leefomgeving ook al dat 900.000 huishoudens het risico lopen de energienota op termijn niet meer te kunnen ophoesten.\n\nVooral in het Noorden is de situatie slecht","intensity":0,"negativity":1,"cluster_id":29,"similar_texts":"text537"},{"id":"126","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=f31339c8e97338a18b8e#/pages/1","title":"TNO: energiearmoede dreigt","text":"TNO: energiearmoede dreigt\n\nAmsterdam Voor ruim een half miljoen Nederlandse huishoudens wordt het betalen van de energierekening een steeds groter probleem.\n\nDe gasprijs die in recordtempo stijgt plus het onvermogen bij ongeveer de helft van de bevolking om hun woonhuis beter te isoleren doen onderzoeksinstelling TNO zelfs vrezen dat die groep de komende tijd alleen maar zal groeien. \n\nTNO meldt dit in het rapport De feiten over energiearmoede in Nederland, waarin wordt berekend dat bij zo’n 550.000 Nederlandse huishoudens sprake is van ’energiearmoede’. Vooral in het noordoosten van het land is de energienota een probleem volgens de onderzoeksinstelling.\n\nDe gemiddelde Nederlander besteedt 5% van zijn maandinkomen aan energie, voor gezinnen in energiearmoede is dat 13-20%.\n\nBetaalbaarheid\n\nPagina T23","intensity":0,"negativity":0,"cluster_id":29,"similar_texts":"text217"},{"id":"127","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/18/1","title":"Tony Martin 'Der Panzerwagen' stopt ermee, omdat hij onveilige situaties zat is","text":"Zijn bijnaam, Der Panzerwagen, deed vermoeden dat niks of niemand bij Tony Martin de wielrenner kon binnendringen. Een man van staal, keihard, gewapend met snelheid in robuuste benen. Maar dit weekeinde werd duidelijk dat ook Martin gewoon een mens is, met angsten. Hij stopt vandaag met professioneel wielrennen, een jaar eerder dan gepland. Omdat hij banger is geworden. \"Niemand bekommert zich meer om veiligheid.\"  \n  \nVandaag rijdt Martin (36) zijn afscheidswedstrijd in België, tijdens de mixed relay, waarop mannen en vrouwen samen uitkomen voor hun land. Zondag reed hij voor het laatst in zijn zestien jaar lange carrière een individuele wedstrijd. Zesde werd hij in de tijdrit. Na afloop bleef hij langer dan zijn tijdrit duurde in de mixed zone in Brugge, om vragen van media te beantwoorden.  \n  \nZijn tweede wielerleven kende hij de laatste jaren bij Jumbo-Visma, als de wegkapitein in de ploeg die twee keer de Tour de France domineerde - maar niet wist te winnen. Martin reed vaak aan kop van het peloton, wat hem ook genoeg televisietijd opleverde. Zondag gunde Jumbo-Visma hem zijn afscheid op zijn ideale podium: het WK tijdrijden, daar waar hij zijn grootste successen behaalde. Vier keer werd hij wereldkampioen, van 2011 tot 2013 en in 2016.  \n  \nHet was de bedoeling van Martin om nog een jaar door te rijden. Maar na zijn val in de elfde etappe van de Ronde van Frankrijk, waardoor hij moest opgeven, ging hij toch nadenken. Vond hij het echt nog waard om te doen wat hij deed? Toen na een paar weken die gedachte nog steeds in zijn hoofd zat, besloot hij te stoppen. Een jaar eerder dan gepland. \"99 procent van de keren gaat het goed in een wedstrijd. Maar zeker voor mij, als vader, kwam er toch de gedachte op: wat als ik het ben die met 70 kilometer per uur op een vluchtheuvel knalt?\"  \n  \nTegelijkertijd viel het Martin op dat het peloton nog steeds vogelvrij is, als het gaat om veiligheid. Ook om die reden stapt hij er nu uit. In Brugge ging hij er nog één keer op in, met een verbitterde ondertoon. \"We hebben nog steeds dezelfde standaarden als tien jaar geleden. Niets is veranderd.\" Even bleef hij stil. \"Echt niets. Ik heb nog steeds de sport lief, maar de races niet meer.\"  \n  \nDe opmerkingen, die samen zowel een hartenkreet en een aanklacht vormden, zijn vooral van belang omdat veiligheid voor wielrenners juist een onderwerp was dat vorig jaar veel aandacht kreeg, vooral na de val van Fabio Jakobsen in Polen. De UCI wijst op de 'veiligheidsgids' die is ingegaan per 1 april, waarin onder meer extra aandacht komt voor finishzones en obstakels op de weg.  \n  \nWielrenners als Martin hebben alleen niet het gevoel dat er sindsdien veel is gebeurd. Martin is daarom blij dat hij kan ontsnappen, zoals hij het zelf noemt. \"Een flink deel van de motivatie om te vechten voor verandering is weggeëbd nu\", zei hij in Brugge. \"Veel van de renners zijn er niet meer mee bezig. Ik kan nu een veilige weg in, helemaal als familieman. Ik hoop voor de renners die blijven wel dat er veranderingen komen, want ook ik wil geen hevige valpartijen meer zien op de televisie.\"  \n  \nJos van Emden, ploeggenoot van Martin en zelf ook luid voorvechter voor veiligheidsmaatregelen, wist al langer van het voornemen van de Duitser om te stoppen. Ook hij ziet met lede ogen aan dat de sport amper nieuwe maatregelen heeft genomen, op nieuwe barrières aan de finish van de Belgische koersen na. \"Ik heb net als Tony zelf ook 2,5 maand nagedacht, nadat ik hard was gevallen in de Giro (waar hij vijf ribben brak, red.). Het is zo dat je banger wordt, als zoiets gebeurd. En als je daar lang in blijft hangen, zoals Tony, dan speel je met de vraag waar je het voor doet. Je ziet waar dat toe leidt. Dat iemand nu hierom stopt, dat zou niet mogen gebeuren in deze sport.\"","intensity":0,"negativity":1,"cluster_id":70,"similar_texts":"text818"},{"id":"128","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/7d5b43daa070316ae01d8e18ef3d87fc/web/OPS/cciobjects.json&hash=146937c19a0e100d9d76#/pages/32-33","title":"Topman Pels Rijcken stal ook Gelders geld","text":"Topman Pels Rijcken stal ook Gelders geld\n\nBodemsaneringskosten\n\nTopnotaris Frank Oranje van landsadvocaat Pels Rijcken heeft tijdens zijn miljoenenfraude ook geld van de provincie Gelderland achterovergedrukt. Gelderland heeft onlangs ruim€185.000 teruggekregen van Pels, zo schrijft de provincie deze week in een brief. Tussen 1998 en 2008 stal Oranje hierbij driemaal geld van derdengeldrekeningen die hij als notaris onder beheer had. Het geld had betrekking op drie bodemsaneringsdossiers waarbij de eigenaar van een vervuilde bedrijfslocatie een deel van de kosten voor het schoonmaken daarvan aan de overheid betaalde.","intensity":0,"negativity":0,"cluster_id":50,"similar_texts":"text73"},{"id":"129","publisher":"Trouw","date":"2021-09-23","url":"https://krant.trouw.nl/titles/trouw/8321/publications/1362/articles/1450903/15/2","title":"Transavia onderzoekt nieuwe thuisbasis in Brussel","text":"### Luchthaven\n\nTransavia Nederland wil ook vanaf Brussel Zaventem vliegreizen gaan aanbieden voor vakantiegangers. Mede door de onzekerheid rond Lelystad Airport komt Brussel weer in beeld als thuisbasis, naast Schiphol en Eindhoven, zegt topman Marcel de Nooijer in een gesprek met Het Financieele Dagblad. \"We willen de komende jaren wel verder kunnen groeien.\" Deze beslissing heeft geen directe relatie met het omstreden besluit van Schiphol om het havengeld te verhogen met 40 procent, zegt De Nooijer, al noemt hij dat wel 'wrang en unfair'. \"We gaan bijna 20 miljoen euro meer betalen ten opzichte van 2019. Dit zie je op geen enkele andere luchthaven. Schiphol is onze thuisbasis, maar niet tegen elke prijs.\"","intensity":0,"negativity":0,"cluster_id":66,"similar_texts":"text743"},{"id":"130","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=59d7137a50ade679f9ed#/pages/22-23","title":"Transavia wil vliegen vanaf Brussel","text":"Transavia wil vliegen vanaf Brussel\n\nTransavia wil naar Brussel.\n\nfoto ANP/HH\n\ndoor Yteke de Jong \n\nen Koen Nederhof\n\nSchiphol Vakantievlieger Transavia wil onderzoeken of zij volgend jaar zomer een basis kan openen op Brussels Airport. Dat zegt topman Marcel de Nooijer in gesprek met De Telegraaf.\n\nDaarmee probeert de KLM-dochter opnieuw de stap te zetten; de eerder geplande uitbreiding ging vorig jaar niet door in verband met de coronacrisis. „Op Schiphol zijn geen nieuwe start-en landingsslots te krijgen. Er zijn weinig luchtvaartmaatschappijen vertrokken of failliet gegaan. Omdat er nog geen zicht is op de opening van Lelystad Airport, kijken we of Brussel een optie voor ons kan zijn. Daar is ruimte”, zegt De Nooijer.\n\nHij vervolgt: „We onderzoeken nu of we gaan vliegen en hoe we dit gaan doen als het zover komt.” De nieuwe stap zou op zijn vroegst in de zomer van 2022 gezet kunnen worden. De Belgische luchthaven is vooral het domein van de Duitse Lufthansa-groep, die ook flink gesneden heeft door corona.\n\nHet nieuwe kabinet moet een besluit nemen over de opening van Lelystad Airport. Het vorige kabinet liet dat na, onder meer door tegenstand van coalitiepartners CU en D66. De Transavia-topman verwacht dat vliegen weer terugkomt. „Mensen willen mobiliteit, dat laten ze zich niet afpakken. We moeten natuurlijk wel zorgen dat we als sector verder verduurzamen. Bij ons zal dat in de vlootvernieuwing zitten, zodat er sprake is van minder CO2\\- en stikstofuitstoot.”\n\nHet herstel van Transavia wordt bedreigd door de plus in havengelden van 40%. Dit noemt De Nooijer ’wrang’. „We zijn pas net aan het herstel begonnen, terwijl Schiphol op een eigen vermogen van €3,6 miljard zit.”\n\n’Verduurzaming komt uit \n\nnieuwe vloot’","intensity":0,"negativity":0,"cluster_id":66,"similar_texts":"text590"},{"id":"131","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/2/5","title":"Trap na trap hielp tegen overvallers","text":"### Man ontkent zaak-Van Leer\n\nEric Oosterom  \n  \nRotterdam  \n  \nDe zitting in de Rotterdamse rechtbank is pas een paar minuten oud als de ogen van S. nat worden. ,,Ik héb het niet gedaan. Het is heel jammer dat ik hier nog steeds zit.''  \n  \nDe Amsterdammer - een opvallend iele verschijning van slechts 51 kilo - heeft een vermoeden wie het wél was, maar kan daar niets over zeggen. ,,Dan word ik gepakt.'' hij hoorde een straf van vier jaar cel tegen zich eisen.  \n  \nTerug naar 18 november. Het is pas 07.45 uur als de bel gaat bij Fred van Leer (45). De stylist, woonachtig in Rotterdam-West, kijkt op zijn camerasysteem en ziet een man met PostNL-kleding, inclusief grote doos, voor de deur staan. Het geeft Van Leer, die geen bestelling verwacht, een 'raar gevoel'. Toch doet hij open. Misschien dat het pakket voor zijn buren is?  \n  \nDe stylist, die op het punt staat om naar zijn werk te gaan, loopt het trappenhuis in. Daar ziet hij hoe de 'bezorger' één hand angstvallig in zijn jaszak houdt. Als het licht op de haardos van de bezorger schijnt, signaleert de stylist een 'goedkope synthetische pruik'. Foute boel.  \n  \nZodra de 'bezorger' binnen zijn bereik is, deelt Van Leer een trap uit. En opnieuw, en wéér. Ondertussen verschijnt een tweede man, eveneens met outfit van PostNL, in het trappenhuis. Hij - justitie denkt dat dit S. is - richt direct een wapen op Van Leer en schreeuwt dat ie 'm dood gaat schieten.  \n  \nTrappen: het is het enige dat door het hoofd van Van Leer schiet. ,,Ik dacht letterlijk: de dood of de gladiolen'', zal hij later aan de politie verklaren. ,,Ik trapte. Overal waar ik 'm kon raken. Ik voelde me krachtig, sterk. De paniek kwam pas later.''  \n  \nUiteindelijk valt de voorste bezorger naar achteren en die neemt de tweede man mee in zijn val. Laatstgenoemde roept dat zijn maat een wapen moet trekken. Tot een schietpartij komt het niet: de belagers rennen weg. In het trappenhuis blijven onder meer een schoen en een doorgeladen vuurwapen achter. Twee weken na de mislukte overval houdt de politie Amsterdammer S. aan. Zijn dna blijkt op de achtergebleven schoen te zitten. Op zijn telefoon vindt de recherche foto's van de stylist.\n\nBekende Nederlander\n\nVolgens de aanklager koos S. - een tweede verdachte is nooit aangehouden - de bekende Nederlander uit 'omdat daar waarschijnlijk geld te halen viel'. S. ontkent elke betrokkenheid: ten tijde van het incident zou hij hebben liggen slapen. De foto's op zijn telefoon kwamen volgens hem van Instagram, waar hij 'honderden' bekende Nederlanders volgt. ,,Hij is stylist, volgens mij. Hij zit bij Chantals Beauty Camper en doet iets met jurken. Ik ben leergierig en wil van alles wat weten. Ik vind hem ook grappig. Dat 'dag schááát', bijvoorbeeld.''  \n  \nVan Leer zelf hoorde het gisteren allemaal niet aan: hij heeft nog altijd last van het incident en is om die reden thuisgebleven.","intensity":0,"negativity":2,"cluster_id":58,"similar_texts":"text476"},{"id":"132","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/12/2","title":"Trudeau kan verder, maar nog altijd zonder meerderheid","text":"Justin Trudeau heeft gegokt en niet verloren. Maar echt gewonnen heeft de Liberale Partij van de Canadese premier ook niet, in de tussentijdse parlementsverkiezingen van maandag. De kiezers blijven achter met dezelfde vraag als aan het begin van de campagne, ruim een maand geleden: waren deze verkiezingen eigenlijk nodig?  \n  \nTrudeau kan in ieder geval verder regeren, want de liberalen hebben in de voorlopige uitslag 158 zetels. Dat is er één meer dan ze behaalden in de verkiezingen van 2019, nog geen twee jaar geleden. Maar ook twaalf minder dan nodig is voor een absolute meerderheid in het Canadese parlement.  \n  \nNiemand twijfelt eraan dat het Trudeau te doen was om die meerderheid. De uitslag in 2019 viel voor hem en zijn partij tegen, en een maand geleden leken de peilingen gunstig voor een revanche. Maar nu gaat hij verder met zijn minderheidsregering van progressieve snit, die voor de verkiezingen al redelijk succesvol kon opereren. In het parlement zijn ook de linkse partij Nieuwe Democraten, vertegenwoordigers uit de Franstalige provincie Quebec en de Groenen vertegenwoordigd.  \n  \n\"Dit is een bitterzoete overwinning voor Trudeau\", zegt Daniel Béland, hoogleraar politicologie aan McGill University in Montreal. \"We zijn in feite terug bij af, want het nieuwe parlement lijkt op het vorige. Trudeau en de liberalen hebben het gered en blijven aan de macht, maar veel Canadezen zijn waarschijnlijk niet te spreken over de hele toestand.\"  \n  \nToch konden de Conservatieven, de grote oppositiepartij, geen succes boeken. Ze leveren twee zetels in. \"De Canadezen gaven Trudeau niet de meerderheid die hij wilde\", constateerde de conservatieve leider Erin O'Toole, die probeerde zijn partij wat naar het midden op te schuiven. Maar de vraag is of die zelf het leiderschap van zijn partij kan behouden. Zijn voorganger moest het veld ruimen toen hij in 2019 verloor van Trudeau.  \n  \nSommige analisten voorspelden ook een machtswisseling bij de liberalen, maar daar waren direct na de uitslag geen tekenen van. Trudeau is niet meer zo populair als enkele jaren geleden, maar een opvolger staat niet klaar.  \n  \nOndertussen hebben de verkiezingen de Canadezen verder verdeeld, met name op het gebied van coronamaatregelen. Trudeau had die tot inzet gemaakt, omdat zijn beleid vrij succesvol en populair is. De conservatieven wilden het niet heel anders aanpakken, maar tijdens de campagne zijn de verschillen uitvergroot.  \n  \nTrudeau heeft zich voorstander verklaard van verplichte vaccinatie voor iedereen die binnenlands wil vliegen of treinen. Dat maakt hem populair bij dat deel van de bevolking dat zich ergert aan mensen die zich niet laten inenten. De conservatieven zijn tegen dwang of drang.","intensity":0,"negativity":1,"cluster_id":43,"similar_texts":"text461"},{"id":"133","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/14/6","title":"Trudeau wint, maar niet genoeg voor meerderheid","text":"De Liberale Partij van premier Justin Trudeau heeft de parlementsverkiezingen in Canada opnieuw gewonnen. Zijn grootste concurrent Erin O'Toole van de Conservatieve partij zei tegen verslaggevers in Toronto dat hij de premier inmiddels heeft gefeliciteerd.  \n  \nHet ziet er echter niet naar uit dat de Liberalen een absolute meerderheid hebben behaald. Daarmee lijkt Trudeau niets opgeschoten met de vervroegde verkiezingen. Het behalen van een absolute meerderheid was daarvan juist de inzet geweest. De 49-jarige premier staat sinds het begin van zijn tweede regeringsperiode in 2019 aan het hoofd van een minderheidsregering en hoopte dat hij met nieuwe verkiezingen een groter gat met zijn tegenstanders zou kunnen slaan. In de peilingen had zijn partij nog wel een meerderheid.","intensity":0,"negativity":1,"cluster_id":43,"similar_texts":"text312"},{"id":"134","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=2bc4acc28a896b09d2df#/pages/32","title":"UEFA roept FIFA op te stoppen met WK-plan","text":"UEFA roept FIFA op te stoppen met WK-plan\n\nDe Europese voetbalbond UEFA heeft in een verklaring de wereldvoetbalbond FIFA opgeroepen om te stoppen met het onderzoek naar de mogelijke invoering van een tweejaarlijks WK. De UEFA wil in plaats daarvan dat de FIFA met alle betrokken partijen een „oprecht overleg” aangaat over de hervorming van de internationale wedstrijdkalender.\n\nDe FIFA laat momenteel een haalbaarheidsstudie uitvoeren naar een WK om de twee jaar in plaats van de huidige vierjaarlijkse cyclus. De UEFA wil er echter niets van weten. Volgens de voetbalunie daalt de waarde van een WK eens in de twee jaar sterk, raken de spelers nog meer overbelast en gaat het vrouwenvoetbal lijden onder de jaarlijkse grote titeltoernooien bij de mannen.","intensity":1,"negativity":0,"cluster_id":18,"similar_texts":"text156"},{"id":"135","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/38/6","title":"UEFA: 'Stop met WK-plan'","text":"De UEFA heeft in een verklaring de FIFA opgeroepen om te stoppen met het onderzoek naar de invoering van een tweejaarlijks WK. De Europese bond wil met alle betrokken partijen overleggen over de hervorming van de internationale wedstrijdkalender.","intensity":0,"negativity":0,"cluster_id":18,"similar_texts":"text224"},{"id":"136","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/11/1","title":"Valse QR-code kan niet meer worden gewist","text":"De politie heeft een medewerker van de GGD opgepakt op verdenking van fraude. De 20-jarige man uit Alphen aan den Rijn zou op aanvraag valse vaccinatieregistraties hebben aangemaakt, maakte de politie maandagavond bekend. Daarmee konden mensen een QR-code ontvangen in hun CoronaCheck-app, gewoonlijk het bewijs voor volledige vaccinatie tegen het coronavirus.  \n  \nDe politie Midden-Nederland sluit meerdere aanhoudingen niet uit. Koepelorganisatie GGD GHOR, die vóór de arrestatie van de twintiger aangifte tegen hem deed, laat weten meerdere medewerkers op non-actief te hebben gesteld vanwege aannames van vergelijkbare fraude met vaccinatiebewijzen. \"Het vermoeden bestaat dat de betreffende medewerkers misbruik hebben gemaakt van het systeem waartoe zij vanwege hun werkzaamheden toegang hadden.\"  \n  \nVanwege het lopende onderzoek wil GGD GHOR verder niets loslaten over het mogelijke gesjoemel. Zo is onduidelijk tegen hoeveel medewerkers aangifte is gedaan, en hoeveel valse vaccinatiebewijzen zij zouden hebben aangemaakt. Ook heeft de organisatie niet naar buiten gebracht voor welke van de 25 regionale GGD's het verdachte personeel werkte, en is niet bekendgemaakt of de verdachten in georganiseerd verband optraden.\n\nValse vaccinregistratie\n\nWel stelt een woordvoerder van GGD GHOR dat de vermoedelijke fraude 'enkele weken geleden' werd ontdekt en dat 'in de afgelopen periode' meerdere GGD-regio's aangifte hebben gedaan tegen medewerkers. \"De aangifte die maandag is gedaan, is er daar een van.\" Ook demissionair minister Hugo de Jonge van volksgezondheid, die de Tweede Kamer inmiddels heeft geïnformeerd over de vermoedens van valse vaccinatieregistraties, gaf geen verdere details over de verdenkingen.  \n  \nDe gezondheidsdienst benadrukt dat fraude niet wordt getolereerd. Hoe dit heeft kunnen gebeuren? GGD GHOR legt uit dat medewerkers altijd een Verklaring Omtrent het Gedrag (VOG) moeten overleggen. Ook moeten ze een geheimhoudingsverklaring tekenen. \"Helaas kunnen we, ondanks alle waarborgen, niet volledig uitsluiten dat er medewerkers zijn die misbruik maken van het systeem waartoe ze vanwege hun werkzaamheden toegang hadden.\"  \n  \nDe QR-codes kunnen niet meer worden ingetrokken. Dat is volgens GGD GHOR technisch onmogelijk. Simpel gezegd staat de code, die per 25 september verplicht is voor toegang tot onder meer de horeca, evenementen en voetbalstadions, opgeslagen op het apparaat waarop hij is aangemaakt. De QR staat dus niet in een centraal computersysteem van de overheid, waardoor zij frauduleus verkregen codes niet kan wissen.\n\nTechnisch onhaalbaar\n\nDie opzet van de app laat ruimte voor meer mogelijke problemen. Zo behouden ook mensen die volledig zijn gevaccineerd, maar desondanks positief op corona testen bij de GGD, hun code. Wie het virus te pakken heeft maar in het geniep toch de kroeg op bioscoop in wil, kan daardoor besmet en al op die plekken binnenkomen.  \n  \n\"We hebben de mogelijkheden bekeken om dat aan te passen\", zei het ministerie van volksgezondheid vorige week. \"Maar dat bleek technisch niet haalbaar.\" Mogelijk gaat het ministerie de opties voor aanpassing in de CoronaCheck-app nog eens tegen het licht houden nu er vermoedens van misbruik van GGD-medewerkers bestaan. \"We moeten eerst het politieonderzoek afwachten, de analyse van wat er precies aan de hand is. We weten niet precies hoe de fraude is gepleegd en of het überhaupt daadwerkelijk fraude is. Dus het is lastig om hier nu antwoord op te geven.\"  \n  \nHet is niet de eerste keer dat er fraude wordt gepleegd door GGD-medewerkers. Zo veroordeelde de Utrechtse rechtbank vorige week twee twintigers uit Heiloo en Alblasserdam tot celstraffen, voor het stelen van persoonsgegevens uit coronadossiers bij de GGD. Die informatie werd vervolgens te koop aangeboden op de berichtenapp Telegram.","intensity":0,"negativity":0,"cluster_id":73,"similar_texts":"text799"},{"id":"137","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=742c3856ae639b48323f#/pages/32","title":"Van Gaal en Koeman op één veld","text":"Van Gaal en Koeman op één veld\n\nRonald Koeman Jr. (l.)\n\nVELSEN-ZUID Het gasthoofdtrainerschap van de bondscoach bij Telstar betekende ook dat Van Gaal weer eens samen met Ronald Koeman op het veld stond. Ronald Koeman junior welteverstaan. De zoon van de huidige Barcelona-trainer is de eerste keeper van Telstar. „Ik ken hem nog als een klein jongetje. In de tijd dat Ronald en ik in Barcelona samenwerkten, was hij nog een heel jong ventje. Nu tref ik hem als keeper. Hij heeft al een redelijke carrière achter de rug. Misschien speelt hij”, grapte Van Gaal.\n\nKoeman reageerde nonchalant op het weerzien met Van Gaal. „Vroeger zijn we redelijk omgegaan met Louis van Gaal en zijn vrouw. Dat is wel lang geleden, dus daar kan ik me niet zoveel meer van herinneren. Ik heb het er met mijn vader over gehad dat hij training kwam geven. Hij vond het ook leuk. Het moet alleen maar een extra boost geven voor de ploeg”, aldus de doelman, die er de humor niet zo van inzag dat Louis van Gaal en Ronald Koeman op één trainingsveld herenigd werden ondanks de fricties uit het verleden tussen de bondscoach en zijn vader. „Er wordt altijd zo benadrukt dat ze een hekel aan elkaar hebben. Er zijn wat dingen gebeurd volgens mij. Maar daar weet ik niet zoveel van.”","intensity":0,"negativity":0,"cluster_id":59,"similar_texts":"text694"},{"id":"138","publisher":"De Telegraaf","date":"2021-09-23","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4721452874e4cf13037018b731e1769e/web/OPS/cciobjects.json&hash=6594cd75b4bcc244cf69#/pages/32","title":"Van Gaal-effect bij Telstar?","text":"Van Gaal-effect bij Telstar?\n\nLouis van Gaal geeft aanwijzingen tijdens de training van Telstar in het BUKO Stadion. \n\n❮❯\n\n’Door deze aandacht zullen de jongens misschien wel opgezweept worden’\n\nVELSEN-ZUID Als pensionado in Portugal zegde Louis van Gaal toe om één keer voor het goede doel hoofdtrainer te zijn van Telstar, een van zijn oude clubs. En zo zit bondscoach Van Gaal morgenavond op de bank bij Telstar-Jong AZ en verzorgde hij gisteren de training in het BUKO Stadion, het oude Sportpark Schoonenberg. Het was geen moment in Van Gaal opgekomen om de toezegging in te trekken, nadat hij aan zijn derde periode als bondscoach van het Nederlands elftal was begonnen. „Ik heb iets beloofd en dat kom ik na. Zo zit ik in elkaar.”\n\nHet begon allemaal met een brief van Telstar-voorzitter Pieter de Waard aan Louis en Truus van Gaal, die toen nog in Portugal verbleven en genoten van een rustig leven buiten de schijnwerpers. „In het begin dacht ik: ik schreeuw even ’koop deze loten en kom de wedstrijd verkloten’. Maar ja, dan word je bondscoach en krijgt het veel meer aandacht. Ik heb het gedaan om het goede doel (onder andere Spieren voor spieren, red.) te ondersteunen en omdat Telstar een oude ploeg van me is.”\n\nHet vaderlandse journaille was uitgelopen voor de woensdagochtendtraining van Telstar, die ook nog eens door een paar honderd supporters werd bezocht. Die telden vijf euro neer en voor de deur konden ze voor 12,13 euro een zogenaamde Louis van Gaal-sjaal kopen met een beeltenis van de bondscoach, allemaal voor het goede doel. Eerder was er al een loterij, waarbij 22.000 loten werden verkocht. De prijswinnaar, René van der Spek, mag assistent van Van Gaal zijn onder het motto ’koop deze loten en kom de wedstrijd verkloten’.\n\nDe spelers van Telstar waren onder de indruk van de opkomst bij de training. „Dit is ongekend. Normaal zijn er bij ons maar één of twee mensen op de training”, aldus aanvaller Gyliano van Velzen. Na een rustig begin, waarbij Van Gaal de kat uit de boom keek, liet hij zich toch nadrukkelijk horen op het trainingsveld. \n\n„Stop, stop, stoppen, zeg ik. Wat zeg ik nou? Jullie moeten een stationnetje overslaan. Zo maak je het spel sneller”, bulderde Van Gaal over het Velsense kunstgras.\n\nVolgens de bondscoach had hij zich ingehouden. „Ik heb tegen de spelers gezegd wat er wel goed ging. Maar veel ging er ook niet goed. Dat komt dan een beetje hard over”, aldus Van Gaal, die wel enige progressie zag op de oefensessie. „Er was de wil om het spel te verplaatsen. Daarvoor was het een beetje hottentottenvoetbal.”\n\nDe speler waar Van Gaal het meest mee bezig was, was Yassine Zakir, een 24-jarige creatieve middenvelder, die in de jeugd van FC Groningen en SC Cambuur speelde en tot voor kort een bestaan als loodgieter combineerde met zaalvoetbal bij ZVV White Stones uit Egmond. \n\nZakir was verguld met de extra aandacht van Van Gaal. „Ik kreeg complimentjes en goede tips. Het is een grote eer als je die krijgt van de grote Louis van Gaal”, aldus de Telstar-speler, die met een knoop in de maag naar de club was gereden ’s ochtends. „Je bent de hele week al zenuwachtig als je hoort dat Louis van Gaal komt. Het is een eer dat je zoiets mag meemaken. Toen hij binnenkwam zei hij tegen me dat hij wat wedstrijden van me had gezien en dat hij me een goede voetballer vond. Op het veld riep hij bij de eerste oefening meteen mijn naam en zei als grap: ’jij bent de beste’.”\n\nNet als bij Oranje de laatste keren lichtte Van Gaal al een tipje van de sluier op over de basisopstelling. „Yassine staat in de basis”, aldus de bondscoach, die daarbij met een lachje naar Andries Jonker keek. Zijn oude assistent bij FC Barcelona en Bayern München is degene die de opstelling gaat bepalen, ook al zit Van Gaal vrijdagavond op de bank. „Het was even terug naar hoe het was”, aldus Jonker. „Elke keer als we elkaar tegenkomen geeft het een gevoel van vertrouwelijkheid. Het klikt meteen weer”, aldus Jonker, die zijn 59e verjaardag vierde en nog even werd toegezongen door Louis van Gaal en het verzamelde journaille.\n\nVan Gaal erkende na afloop dat hij zich met het oog op Jonker minder had laten gelden dan hij bijvoorbeeld op het trainingsveld bij Oranje doet. \n\n„Omdat ik niet in het verhoudingenvlak wil treden van Andries Jonker en zijn spelers.”\n\nDe bondscoach keek ook nog even terug op zijn periode als speler bij Telstar in het seizoen 1977/1978, toen de Velsenaren roemloos laatste werden in de Eredivisie. Momenteel zitten De Witte Leeuwen ook niet in de sportief beste periode. Na slechts één zege in de eerste zeven speelronden staat Telstar op de achttiende plaats in de Keuken Kampioen Divisie. Van Gaal hoopt stiekem tegen Jong AZ toch op een klein Van Gaal-effect, zoals eerder bij Oranje te zien is geweest.\n\n„Nog mooier is als het invloed heeft op het resultaat van vrijdag. Maar dat zal niet gemakkelijk worden, want Jong AZ is de koploper. Maar door deze aandacht zullen de jongens misschien wel opgezweept worden.”\n\nBondscoach verzorgt de training: \n\n’Het was een beetje hottentottenvoetbal’","intensity":0,"negativity":0,"cluster_id":64,"similar_texts":"text821"},{"id":"139","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/2/4","title":"Veel zon","text":"Het is vrij zonnig en droog. 's Ochtends is het nog fris, maar vanmiddag heeft de zon het land opgewarmd naar 19 tot 22 graden. Donderdag trekt er een band met bewolking en soms wat regen van noord naar zuid. pagina v13","intensity":1,"negativity":0,"cluster_id":48,"similar_texts":"text363"},{"id":"140","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=a7796ef44fd7199b3a28#/pages/46","title":"Veerman, Van Pol, Geurts en Visser naar WK","text":"Veerman, Van Pol, Geurts en Visser naar WK\n\nturnen\n\nSanna Veerman, Vera van Pol, Elze Geurts (foto) en Naomi Visser gaan Nederland vertegenwoordigen bij de WK, half oktober in Japan. Zij hebben zich eerder deze maand laten gelden tijdens twee WK-kwalificatiewedstrijden in Rotterdam.\n\nVan Pol maakte deze zomer deel uit van de vierkoppige olympische selectie in Tokio. De andere drie turnsters op de Spelen, Eythora Thorsdottir en Sanne en Lieke Wevers, hebben een pauze ingelast na de Spelen.\n\nVisser was afgelopen zomer reserve voor de Olympische Spelen. Vanwege een positieve coronatest kon ze echter niet afreizen naar Tokio.","intensity":0,"negativity":1,"cluster_id":5,"similar_texts":"text104"},{"id":"141","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/34/3","title":"Verdachte aangehouden voor kunstroof Zaandam","text":"### Beeldende kunst\n\nEen 49-jarige Amsterdammer heeft zich bij de politie gemeld in verband met de mislukte kunstroof uit het Zaans Museum in Zaandam, halverwege vorige maand. De man is aangehouden op verdenking van betrokkenheid bij de poging een schilderij van Monet te stelen uit het museum nabij de Zaanse Schans. De politie doet nog onderzoek naar een tweede verdachte, maar geeft geen nadere informatie over de zaak.  \n  \nVolgens kunstdetective Arthur Brand is de verdachte Henk B. Hij stal in 2002 samen met Octave D. twee schilderijen uit het Van Gogh Museum in Amsterdam. Wie de andere dader in Zaandam zou zijn, weet de kunstdetective niet, zegt hij. Het gaat volgens hem in ieder geval niet om Octave D. Volgens Brand heeft een buitenlandse topcrimineel onlangs gevraagd naar gestolen kunst, om dat in te zetten als ruilmiddel voor strafvermindering. 'In het verleden is vaker gestolen kunst ingezet voor strafvermindering', aldus Brand. De oproep van de topcrimineel zou volgens Brand Henk B. ter ore kunnen zijn gekomen.  \n  \nBij de mislukte roof uit het Zaans Museum probeerden twee mannen op 15 augustus het schilderij De Voorzaan en de Westerhem van Monet te stelen. Onder meer door 'heldhaftig ingrijpen van bezoekers en personeel' mislukte de roof echter, aldus de politie.","intensity":0,"negativity":0,"cluster_id":21,"similar_texts":"text329"},{"id":"142","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/26/1","title":"Vertrouwen komt wel terug, denkt de chef van het spul","text":"### Prinsjesdag interview\n\nHoe houd je een gesprek op Prinsjesdag over de formatie en het tanend vertrouwen in de politiek, als de hoofdpersoon niet van plan is daar iets over te zeggen? \"Iedereen heeft recht op zijn eigen gevoelens. Maar ik heb persoonlijk met iedereen goede verhoudingen.\"  \n  \nEr moet (nog) meer gebeuren om het humeur van Mark Rutte, sinds 2010 in zijn eigen woorden de 'chef van het spul', stuk te krijgen. Een 'beetje gedoe' de afgelopen dagen tussen hem en Sigrid Kaag, kelderend vertrouwen van de kiezer, een uittocht van ministers en een coalitie 'die niet meer bestaat'.  \n  \nOp zijn elfde Prinsjesdag ziet de demissionaire VVD-premier vooral de pluspunten. Het gaat goed met de economie. Hij glimlacht na afloop van de Troonrede in de Grote Kerk, hij glimlacht voor de camera's van de NOS en hij glimlacht naar de meneer op slippers die voor zijn ministerie staat, klapt en roept 'We houden van je kerel!'.  \n  \nDe verstoorde verhoudingen waar Mariëtte Hamer als informateur over repte zijn in zijn ogen 'accentverschillen'. Met D66-leider Sigrid Kaag voerde hij de afgelopen twee weken \"hele intensieve gesprekken\", en is de relatie \"misschien wel beter dan ooit\". Rutte snapt het als mensen heel geïrriteerd zijn over het uitblijven van een nieuwe regering, maar hij gelooft dat het met het vertrouwen van de burger in de politiek ook wel weer goedkomt, zodra er een nieuw kabinet is. Wanneer dat is? \"Natuurlijk raakt het mijn gevoel van verantwoordelijkheid als chef van het spul. Maar daar ga ik dus niets over zeggen.\"  \n  \nHet dasje gaat los bij het traditionele persgesprek met de grote kranten en websites, achter in de middag van Prinsjesdag. Die das is altijd blauw. \"Geleerd van de Franse presidenten. Over die kleur zeuren de mensen nooit 'heeft hij alweer dezelfde das'. Zoals wel gebeurt bij een bruine of rode das.\"  \n  \nU heeft uw rechterhand Sophie Hermans langs de partijen gestuurd op zoek naar meer steun voor de begroting. Maar GroenLinks en PvdA wilden niet vooraf met haar praten. Hoe krijgt u dan ooit steun voor een minderheidskabinet?  \n  \n\"Kijk, die formatie moet nog even wachten tot maandag. Deze week zijn eerst de Algemene Politieke Beschouwingen, en die staan los van het proces van Remkes. We kunnen wel een beetje een sfeer maken die van pas kan komen. Dat is de reden dat wij drieën (VVD, D66 en CDA, red.) dit weekend aan Sophie Hermans van de VVD hebben gevraagd om met ChristenUnie, GroenLinks, PvdA en misschien nog breder, met SP en Liane den Haan en Volt te praten. Toen zeiden Klaver en Ploumen dat ze dat niet in de achterkamertjes wilden. Dat respecteer ik.\"  \n  \nHoeveel geld krijgt Hermans mee, voor de wensen die de diverse partijen hebben?  \n  \n\"Daar zeg ik niets over. Er is niet ineens een geldboom.\"  \n  \nIn het algemeen is er anders geld genoeg.  \n  \n\"Gelukkig draait de economie goed, maar er liggen ook gigantische klussen. Als we alle klimaatplannen willen uitvoeren die er liggen, dan kost dat tientallen miljarden. Die zijn er. Maar nu praat ik weer als VVD'er in de formatie: wij willen op zo'n manier een klimaatfonds vormen dat het mensen zo min mogelijk in de portemonnee treft. Daarbij commiteren we ons aan de Europese plannen en zullen we moeten bedenken wat dat specifiek voor Nederland betekent.\"  \n  \nWaar komen de miljarden vandaan? Nog meer lenen of uit economische groei?  \n  \n\"Daar kan ik dus niets over zeggen. Dan geef ik te veel de onderhandelingspositie van de VVD weg in de formatie. Ik denk dat Nederland nummer één kan worden met de klimaataanpak en dat je veel nieuwe banen kunt creeëren. Deskundigen denken 1 tot 2 miljoen banen in deze sector in 2030, dat gaat een enorme boost geven en veel problemen oplossen. Zelden is er een samenloop geweest van een geweldig groot probleem en een waanzinnig goed draaiende economie.\"  \n  \nIs het 'haalbaar en betaalbaar' van de VVD geen eufemisme voor weer niets doen aan het klimaat, zoals mevrouw Kaag in haar lezing suggereerde?  \n  \n\"Nee, nee, mijn partij is zeer gecommitteerd. Om dit land schoon over te dragen en banen te houden.\"  \n  \nDus gaan er meer kolencentrales dicht?  \n  \n\"Zulke grote beslissingen kan ik nu niet nemen, dat komt in de formatie. We hebben er wel mee te rekenen dat wij als leverancier van gas wegvallen en dus meer afhankelijk worden van Noors en Russisch gas. De hogere energieprijzen waar mensen mee te maken krijgen zijn deels daarop terug te voeren: op de voorraden en de olie- en gasprijzen. Dat is overigens geen vraagstuk van klimaattransitie.\"  \n  \nHet nieuwe buzzword om het klimaat te redden is 'groene industriepolitiek'. Wat is dat?  \n  \n\"Het betekent dat we de elf grootste vervuilers in Nederland, die samen verantwoordelijk zijn voor - volgens mij - 14,3 megaton aan CO2-uitstoot moeten ondersteunen om dat terug te dringen, door een groene waterstofeconomie te bouwen. Rekening houdend met hun cyclus van investeringen. Dat kost hun geld, maar het kost ook publiek geld. We hebben ook de komende jaren de olie en het gas van Shell nodig, kunstmest van Yara, chloor van Akzo, staal van Tata. We willen niet dat zij weggaan en hun banen nemen. Maar hun productieproces moet groener.\"  \n  \nHoe realistisch is een groene waterstofeconomie? Tata alleen heeft al meer stroom nodig dan de windturbines in de Noordzee leveren.  \n  \n\"Ik denk dat het totaal mogelijk is. Maar we gaan nog heel precies kijken hoe dat moet tot 2050, wat de mix wordt van energiebronnen. En er is natuurlijk politiek verschil van opvatting over. Mijn partij is vóór kernenergie, anderen tegen. Dat is een mooi debat om te voeren. Ik zat laatst een rapport van het wetenschappelijk bureau van GroenLinks te lezen. Heel verstandige dingen stonden daarin, waar mijn partij het mee eens kan zijn. Zij willen ook niet dat die bedrijven vertrekken naar het buitenland. Diederik Samsom (oud-PvdA-leider, red.) zei ooit: er zijn 10.000 reden om te investeren in Tata, in dat staalbedrijf.\"  \n  \nDus gaat u met GroenLinks en PvdA hierover om tafel?  \n  \n\"Haha, misschien, maar niet met allebei tegelijk.\"  \n  \nWaarom stond er niets over de formatie in de Troonrede?  \n  \n\"Dat is staatsrechtelijk ingewikkeld. Ik schrijf mee aan de Troonrede als minister-president en in die rol past het mij niet om de koning iets te laten zeggen over het formatieproces.\"  \n  \nIs daarom het woord 'bestuurscultuur' ook vermeden?  \n  \n\"Dat zie je volgens mij zonder het te noemen wel terug op paar plekken. We hechten belang aan goede uitvoeringsorganisaties. Aan de les die je kunt trekken uit de verschrikkelijke kinderopvangtoeslagaffaire. Daarom zijn er extra investeringen in sociale advocatuur.\"  \n  \nOver de toeslagenaffaire: daar gaat ook weer geld naar toe. Het begon met een half miljard, nu kost reparatie 5 miljard. Dan zijn er nog steeds veel ouders niet geholpen.  \n  \n\"We doen whatever it takes. Geld is niet het probleem.\"  \n  \nWat dan wel? Het gaat dezelfde kant op als de afhandeling van aardbevingsschade in Groningen - traag, stroperig.  \n  \n\"Dat weet ik niet, er is hard gewerkt. Er is de regeling die we in december in het Catshuis afspraken. Het is heel complex, vandaar de extra investeringen in de schuldhulpverlening. Ik geef toe dat niet iedereen nog geholpen is.\"  \n  \nHet vertrouwen in de politiek is niet alleen geërodeerd door de trage formatie, maar door dit soort affaires.  \n  \n\"Die waren er in maart ook al en toen was het vertrouwen hoger. Ik ben geen enquêteur, maar ik denk dat de huidige daling door die verschrikkelijk trage formatie komt en dat we daar snel uit moeten komen.\"  \n  \nWaar komt uw optimisme over een aanstaande doorbraak in de formatie vandaan?  \n  \n\"Doorbraak heb ik niet gezegd. U zegt van wel? De wens is misschien de vader van gedachte. Ik voel bij zes partijen de noodzaak. Ik baseer het op mijn contacten achter de schermen. Geen garantie hè, ik kan het ook fout hebben.\"  \n  \nZeggen GroenLinks, PvdA en ChristenUnie dan iets anders tegen u dan tegen ons?  \n  \n\"Ik kijk er misschien anders naar. Terecht dat wij nu een gebaar moeten maken, als grootste partij doe je altijd de grootste concessie. Maar ik zeg niet welke.\"  \n  \nHoe vindt u de opstelling van de ChristenUnie? Die partij vraagt nu bijvoorbeeld extra geld voor zorgsalarissen terwijl ze ook nog meeschreef aan de begroting.  \n  \n\"De ChristenUnie is geen coalitiepartij meer. Dat is de VVD ook niet, want er is geen coalitie meer. Alles wat ik er verder over zeg zou de sfeer niet bevorderen. Ik vind overigens de vragen over belasting en heffingskorting leuker...\"  \n  \nU heeft dus niet het gevoel dat VVD en D66 de ChristenUnie of de beide linkse partijen geschoffeerd hebben?  \n  \n\"Nee hoor. Kom nou, dan val ik weer in herhaling en krijgen we net zulke vaste formules als in het Israëlisch-Palestijns conflict.\"  \n  \nDe partijen voelen zich wel geschoffeerd, zeggen ze.  \n  \n\"Ik denk dat het goed komt. Iedereen heeft recht op zijn eigen gevoelens. Op zich zijn de persoonlijke verhoudingen goed, en ze weten hoe ik erin zit. Ik wil een stabiele regering.\"  \n  \nWat is er gebeurd met het stuk dat uw team samen met Kaags team schreef in de zomer? Bij die 'aanzet voor een opzet voor een regeerakkoord' zouden anderen zich kunnen aansluiten.  \n  \n\"Nee hoor, dat was helemaal niet de bedoeling. Waarom zou Klaver of Ploumen aanschuiven bij een stuk van twee liberale partijen?\"  \n  \nMaar Hamer zei van wel, en dat het de basis was voor verdere gesprekken. Zo praatten D66 en Kaag er ook over.  \n  \n\"Ik heb dat nooit gezegd. We wilden bruggen bouwen, compromissen sluiten en daarmee anderen inspireren.\"  \n  \nMisschien is dat het probleem nu, dat iedere partij haar eigen versie van de gebeurtenissen en adviezen heeft. Anderen zagen wel degelijk aanknopingspunten om te gaan onderhandelen, zoals GroenLinks en PvdA. Waar is het stuk nu, is het mee geweest naar de heisessie met Remkes?  \n  \n\"Nee, waarom zou het CDA iets met dat stuk willen? Het zijn de punten waar wij het met D66 over eens waren.\"  \n  \nTot slot, in de Troonrede maakte de koning de vergelijking tussen de complexe wereld waarin we leven en een Rubiks kubus. Alle problemen hangen met elkaar samen als je ergens aan draait. Kwam die vergelijking van u?  \n  \n\"Nee, was dat maar zo.\"  \n  \nSommige mensen kunnen zo'n kubus heel snel oplossen.  \n  \n\"Ik niet. Ik heb ooit één vlakje geel gekregen.\"","intensity":0,"negativity":1,"cluster_id":33,"similar_texts":"text229"},{"id":"143","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/21/verveelde-gevangenen-die-wachten-op-godot-a4059063#20210922-79818-208","title":"Verveelde gevangenen die wachten op Godot","text":"Komedie Mislukt acteur Étienne gaat met verveelde gevangenen ‘Wachten op Godot’ van Samuel Beckett repeteren. Het sympathieke maar iets te luchtige ‘Un triomphe’ is gebaseerd op een waargebeurd verhaal.,Mislukt acteur Étienne Carboni (Kad Merad) verdient zijn geld door rollenspeltrainingen te geven aan het bedrijfsleven. Maar zijn meeste tijd gaat op aan een theaterproject in de gevangenis. Slechts weinig gevangenen doen eraan mee en ze zijn niet bijster gemotiveerd. Dat verandert als Étienne voorstelt het beroemde toneelstuk Wachten op Godot van Samuel Beckett te doen, dat in zijn optiek heel dicht bij de belevingswereld van de verveelde gedetineerden ligt. Eerst zijn ze afhoudend, maar allengs worden ze enthousiast, ook al kost het sommigen moeite de tekst uit hun hoofd te leren.\n\nIntussen ziet de professioneel vastgelopen Étienne het project als zijn kans weer terug te keren in de theaterwereld. Ondanks tegenwerking lukt het Étienne een theatertournee te organiseren, begeleid door nukkige bewakers.\n\nUn triomphe is een sympathieke feelgoodfilm met een multiculturele cast, gebaseerd op een waargebeurd verhaal. Midden jaren tachtig ensceneerde de Zweedse acteur-regisseur Jan Jönsen in een zwaarbewaakte gevangenis Beckett met veroordeelden. In zijn iets te luchtige adaptatie verplaatst regisseur en coscenarist Emmanuel Courcol de handeling naar hedendaags Frankrijk.\n\nCourcols film bevat een heel klein beetje kritiek op het strenge gevangenisregime, maar draait vooral om het plezier dat de gevangenen langzaam hervinden in hun leven. Zij begrijpen maar al te goed de parallellen tussen hun uitzichtloze bestaan en dat van de personages uit Becketts absurdistische toneelstuk, die vergeefs wachten op de komst van Godot.\n\nKomedie\n\nUn triomphe Regie: Emmanuel Courcol. Met: Kad Merad, David Ayala, Lamine Cissokho, Sofian Khammes, Pierre Lottin, Wabinlé Nablé. In: 40 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":0,"negativity":1,"cluster_id":46,"similar_texts":"text332"},{"id":"144","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/20/5","title":"Vestia eist miljoenen van Barclays Bank","text":"Woningcorporatie Vestia is in Londen een rechtszaak begonnen tegen de Britse bank Barclays wegens het debacle met derivaten. Daarmee wil de huisvester renterisico's afdekken, maar dat ging spectaculair fout. Het schandaal in 2012 kostte Vestia 2,5 miljard euro. De rekening werd op het bordje gelegd van alle woningcorporaties. Vestia wil de schade verhalen op partijen die de financiële problemen zouden hebben veroorzaakt. Vestia stelt door toedoen van Barclays 279 miljoen euro schade te hebben geleden. Andere betrokkenen hebben inmiddels eieren voor hun geld gekozen. In maart kocht de Londense afdeling van Citibank een rechtszaak af door 47 miljoen euro te betalen, zonder erkenning van aansprakelijkheid. Accountantsorganisaties KPMG en Deloitte schikten voor 25 miljoen euro. Eerder kwam Vestia tot regelingen met oud-commissarissen van de corporatie en met ABN Amro en Deutsche Bank.","intensity":0,"negativity":0,"cluster_id":57,"similar_texts":"text561"},{"id":"145","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=68a1481b8c1cbbf8338d#/pages/32-33","title":"Vestia sleept Barclays voor Britse rechtbank","text":"Vestia sleept Barclays voor Britse rechtbank\n\nclaim van €279 miljoen\n\nWoningcorporatie Vestia heeft in Londen een rechtszaak aangespannen tegen de Britse bank Barclays wegens het debacle met derivaten. Dat schandaal kostte Vestia miljarden euro's. De huisvester probeert de schade te verhalen op partijen die de financiële problemen hebben veroorzaakt. Vestia stelt door toedoen van Barclays €279 miljoen schade te hebben geleden. Citibank betaalde €47 miljoen, KPMG en Deloitte schikten voor €25 miljoen, ABN AMRO voor €55 miljoen en Deutsche Bank voor €175 miljoen.","intensity":0,"negativity":0,"cluster_id":57,"similar_texts":"text465"},{"id":"146","publisher":"De Volkskrant","date":"2021-09-22","url":"https://krant.volkskrant.nl/titles/volkskrant/7929/publications/1366/articles/1450171/22/6","title":"Viertal aangewezen voor WK turnen","text":"Turnen Elze Geurts, Vera van Pol, Sanna Veerman en Naomi Visser gaan Nederland vertegenwoordigen bij het WK turnen, half oktober in Japan. Het viertal heeft zich eerder deze maand laten gelden tijdens twee WK-kwalificatiewedstrijden in Rotterdam. Van Pol maakte deze zomer deel uit van de vierkoppige olympische selectie in Tokio. De andere drie turnsters op de Spelen, Eythora Thorsdottir, Sanne en Lieke Wevers, hebben een pauze ingelast na de Spelen. Visser was afgelopen zomer reserve voor de Spelen. ANP","intensity":0,"negativity":0,"cluster_id":5,"similar_texts":"text752"},{"id":"147","publisher":"Algemeen Dagblad","date":"2021-09-23","url":"https://krant.ad.nl/titles/algemeendagblad/7908/publications/26279/articles/1450904/35/2","title":"Vitesse winnaar in knotsgek duel","text":"In Groningen was er 33 minuten niets aan de hand. De 'Trots van het Noorden' was beter, Vitesse creëerde nagenoeg niets. Maar na een sliding van Mike te Wierik stond de Euroborg ineens in brand. De verdediger raakte bij zijn glijpartij Vitessenaar Loïs Openda. Arbiter Lindhout gaf er na raadpleging van de VAR rood voor en het duel kantelde meteen.  \n  \nVoor Vitesse profiteerde Yann Gboho in blessuretijd. De huurling van Rennes, die de voorkeur kreeg boven Oussama Tannane, tikte in de drukte raak. Maar was de schade voor Groningen met de 0-1 al evident, twee minuten na de goal maakte Daniël van Kaam dom hands. Nog voor de pauze stond Groningen met negen man.  \n  \nDe aanhang van Groningen was furieus. Meteen na rust leverde dat een bombardement met bierglazen op Vitesse-doelman Markus Schubert op. Die werd door een glas geraakt en ging neer. Er ontstond volop commotie, waarna het duel tijdelijk werd onderbroken.  \n  \nNa een half uur werd het duel hervat. Vitesse worstelde met de negen man, maar bleef overeind.  \n  \nFC Groningen - Vitesse 0-1 (0-1) 45+3. Gboho 0-1.  \n  \nFC Groningen: Leeuwenburgh 6; El Hankouri 6, Te Wierik 4, Dammers 6, Kasanwirjo 6, Van Hintum 5 (90. Dankerlui -); Ngonge 5 (74. De Leeuw -), Suslov 6 (90. Abraham -), Van Kaam 4, Irandust 5 (46. Sverko 5); Strand Larsen 5 (75. Postema -).  \n  \nVitesse: Schubert 6; Hajek 6, Bazoer 6 (90. Oroz -), Rasmussen 6; Dasa 5,5, Bero 5,5 (63. Vroegh -), Tronstad 6 (46. Tannane 5), Gboho 6,5 (80. Huisman -), Wittek 5; Frederiksen 4, Openda 4 (81. Darfalou -). Scheidsrechter: Lindhout 5. Rood: 36. Te Wierik, 45+5. Van Kaam (FC Groningen). Geel: Bero, Tannane, Rasmussen (Vitesse).","intensity":0,"negativity":0,"cluster_id":61,"similar_texts":"text555"},{"id":"148","publisher":"Trouw","date":"2021-09-22","url":"https://krant.trouw.nl/titles/trouw/8321/publications/1361/articles/1450165/18/3","title":"Volleyballer Plak moest naar huis vanwege barbezoek","text":"Volleybalbond Nevobo heeft Fabian Plak vorige week tijdens het EK weggestuurd, omdat hij een bar had bezocht. Dat schrijft Plak op Instagram. Een dag voor de kwartfinale in Polen moest de volleyballer naar huis, maar de Nevobo zei niet waarom. \"Ik ben naar de bar gegaan om met enkele teamgenoten wat te gaan drinken, dus ik heb de coronabubbel tijdens het toernooi verlaten\", schrijft Plak. De bond geeft geen commentaar.","intensity":0,"negativity":1,"cluster_id":4,"similar_texts":"text103"},{"id":"149","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=06ec60f8ad35f2828474#/pages/4","title":"Vuurtoren Den Helder staat op instorten","text":"Vuurtoren Den Helder staat op instorten\n\nScheuren in wand Lange Jaap \n\nDen Haag De Helderse vuurtoren Lange Jaap staat op instorten. Het risico op omvallen, zeker in combinatie met verwachte wind, is dusdanig dat de omgeving veilig moet worden gesteld, meldt het ministerie van Infrastructuur en Waterstaat.\n\nEen recente inspectie van de vuurtoren Kijkduin, in de volksmond Lange Jaap, heeft uitgewezen dat er grotere scheuren zijn ontstaan in de wanden. De opvallende rode toren dateert van 1877. „Kleinere scheuren waren al bekend in de toren, echter waren deze niet van zodanige aard dat er per direct actie op moest worden genomen. Er kan op dit moment niet ingestaan worden voor de constructieve veiligheid van de toren”, schrijft minister Barbara Visser. Ze heeft besloten dat de omgeving in een straal van 70 meter wordt afgesloten.","intensity":0,"negativity":1,"cluster_id":22,"similar_texts":"text181"},{"id":"150","publisher":"NRC Handelsblad","date":"2021-09-22","url":"https://www.nrc.nl/nieuws/2021/09/22/den-helder-omvalgevaar-voor-beroemde-vuurtoren-lange-jaap-a4059183#20210922-79818-112","title":"Vuurtoren Lange Jaap in Den Helder dreigt om te vallen","text":"Hij staart al bijna anderhalve eeuw over de Noordzee, Lange Jaap; ruim 63 meter hoog, meer dan 500.000 kilo aan rood gietijzer. De trots van Den Helder, maar voor hoelang nog? Demissionair minister Barbara Visser (Infrastructuur en Waterstaat, VVD) heeft dinsdag in een brief aan de Tweede Kamer gewaarschuwd voor direct instortingsgevaar van Vuurtoren Kijkduin, zoals Jaap officieel heet. „Het risico op omvallen, zeker in combinatie met verwachte wind is dusdanig dat de omgeving veilig moet worden gesteld”, schrijft Visser. Onderzoek heeft uitgewezen dat er behalve reeds bekende scheurtjes ook grote scheuren zitten in de gietijzeren constructie van het rijksmonument, gebouwd in 1877. In een straal van zeventig meter rond de toren zijn de weilanden en een weg per direct afgesloten. Lange Jaap is de hoogste nog brandende vuurtoren van Nederland.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 22 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 22 september 2021","intensity":1,"negativity":2,"cluster_id":22,"similar_texts":"text243"},{"id":"151","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=a0a74a05d2f464200429#/pages/24-25","title":"Weduwe krijgt gelijk van Hof","text":"Weduwe krijgt gelijk van Hof\n\nAleksandr Litvinenko.\n\nFOTO ANP/HH\n\nVan onze redactie \n\nbuitenland\n\nAmsterdam Het Europees Hof voor de Rechten van de Mens houdt Rusland verantwoordelijk voor de vergiftiging van de Russische oud-spion Aleksandr Litvinenko in Engeland in 2006.\n\nHet hof in Straatsburg stelt in een zaak die zijn weduwe, Marina Litvinenko, had aangespannen dat er geen twijfel is dat de moord namens de Russische autoriteiten is gepleegd. Rusland moet de weduwe 100.000 euro betalen.\n\nSkripal\n\nIn een andere gifzaak, van voormalig dubbelagent Serei Skripal en zijn dochter Yulia, heeft de Britse politie nu een derde verdachte aangeklaagd: Denis Sergeev van de militaire inlichtingendienst GRU, mogelijk de leider van de operatie. Hij zit echter vermoedelijk in Rusland en zal niet worden uitgeleverd.","intensity":0,"negativity":0,"cluster_id":74,"similar_texts":"text314"},{"id":"152","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/22/1","title":"Wereldkampioen Tony Martin stopt met wielrennen 'om te ontsnappen naar een veiliger leven'","text":"### WK wielrennen - Gemengde ploegentijdrit\n\nEen zestien jaar lange wielercarrière afsluiten met een overwinning met en voor je land, veel mooier kon het woensdag niet worden voor de Duitser Tony Martin. Duitsland won in België bij de wereldkampioenschappen op de weg de zogenoemde mixed relay, een landenwedstrijd in estafettevorm waarbij eerst drie mannen een ploegentijdrit afronden, waarna drie vrouwen starten zodra de tweede man over de streep halverwege gaat.  \n  \n'De vrouwen maakten het verschil', glunderde de 36-jarige Martin, gehuld in een Thank you Tony-shirt. Hij, een van de beste tijdrijders aller tijden, deed zichzelf daarmee te kort, met zijn 67 overwinningen waarvan 50 individuele tijdritten. Vooral dankzij hem zette Duitsland halverwege een sterke tijd neer met zijn twee mannelijke landgenoten Max Walscheid en Nikias Arndt. Alleen Italië, met wereldkampioen tijdrijden Filippo Ganna in de gelederen, was sneller.  \n  \nNa zijn laatste pedaalomwentelingen als prof zeeg Martin op het wegdek van finishplaats Brugge en moest hij een klein half uurtje wachten op de finish van de Duitse vrouwenploeg. Die poetsten de achterstand weg door een zwakke beurt van de Italiaanse vrouwen. Bij het Nederlandse zestal kwamen de mannen door als zevende, maar onder aanvoering van Ellen van Dijk en Annemiek van Vleuten, respectievelijk eerste en derde maandag bij de individuele WK-tijdrit, pakte Nederland op 13 seconden het zilver. Italië, 25 tellen daarachter, hield Zwitserland op een paar honderdsten van het brons af.  \n  \nBij de gezellige podiumceremonie met liefst 18 renners vormde Tony Martin het middelpunt. Hij deelde de gouden medailles aan zijn landgenoten uit, nadat ze elkaar in hun regenboogtruien hadden geholpen. De vijf vonden het een grote eer om met Martin te fietsen in zijn laatste wedstrijd. Op zijn beurt prevelde hij voortdurend tegen zijn Duitse teamgenoten en tegen zijn voor andere landen uitkomende, ploeggenoten van Jumbo-Visma: 'This is the best.' Hij bedoelde: dit is de beste manier om het af te sluiten.  \n  \nHet besluit van Tony Hans-Joachim Martin om te stoppen met wielrennen, kwam zondag onverwacht, omdat hij nog een lopend contract had bij zijn Nederlandse ploeg Jumbo-Visma. Het was zijn veelbesproken val in de eerste etappe van de Tour de France van dit jaar die hem aan het denken zette. Martin was de renner die de vrouw met het kartonnen Allez opi omi!-bord als eerste raakte, waarmee een van de grootste valpartijen in de wielergeschiedenis begon.  \n  \nDe zwaar beschadigde Martin beet in de dagen erna op de tanden en reed door, zijn bijnaam Der Panzerwagen indachtig. Maar vroeg in Touretappe 11 viel hij in een greppel en stapte af. Martins intuïtieve reactie was die dag: ik stop. Maar hij dwong zichzelf die impuls te overdenken. Weken gingen voorbij. 'Ik bleef toch dezelfde gedachte houden', vertelde Martin zondag na zijn allerlaatste individuele wedstrijd. Als in zijn beste jaren reed hij in de WK-tijdrit, die hij liefst vier keer won, met een verbluffende 53 kilometer per uur naar de zesde plaats.  \n  \nKort voor die tijdrit had Martin zijn afscheid aangekondigd op de Jumbo-Visma website. Hij koos woorden waarmee zijn verklaring zowel een uitleg als een aanklacht vormde. Hij had zich afgevraagd of hij zichzelf nog een jaar wilde 'blootstellen aan de gevaren die aan onze sport kleven'. Het eerlijke antwoord: 'Ik heb besloten dat ik dat niet meer wil, vooral omdat de veiligheid ondanks alle discussies niet verbeterd is.'  \n  \nDat laatste vroeg om een toelichting die zondag langer duurde dan Martin daarvoor op de tijdritfiets had gezeten. 'Er is de laatste tien jaar niets veranderd', reageerde hij bitter op vragen van Trouw, 'helemaal niets.' Als vader van twee dochters zag Martin steeds meer gevaren. 'Ik houd van deze sport, maar niet meer van de wedstrijden.'  \n  \nMartin, die vorig jaar in de stromende regen van de eerste Tour-etappe vooraan met gespreide armen het peloton tot een slakkengang maande, verwijt de UCI en de organisaties achter de grote ronden dat de veiligheid niet verbetert. Maar ook zijn, nu, ex-collega's dragen schuld. 'Hun wil om te vechten voor meer veiligheid is weggeëbd. De renners geven er niet meer om.'  \n  \nDat werd dit jaar pijnlijk duidelijk voor de start van de vierde Tour-etappe. Het peloton zou voor eens en altijd uiterst krachtig protesteren tegen de onveilige omstandigheden die in de eerste drie etappes massale valpartijen zoals met het 'Opi-omi'-bord hadden veroorzaakt. Het werd een aanfluiting, want er bleken nauwelijks renners te porren voor een demonstratie tegen wat ze uiteindelijk hun broodwinning noemen.  \n  \nMartins eis om elk parcours te veranderen indien renners bezwaar maken, werd weggehoond door de UCI en Tourroutebedenker Thierry Gouvenou. Het was de laatste vergeefse roep om verandering van de Duitser, die zo vurig hoopt na zijn carrière geen nare valpartijen meer op tv te zien. Hoe hij zich nu voelde bij zijn afscheid vatte hij samen in één alleszeggend woord: ontsnapping. 'Het voelt goed om te ontsnappen naar een veiliger leven.'","intensity":1,"negativity":1,"cluster_id":70,"similar_texts":"text649"},{"id":"153","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=39c776914d32eac07d5c#/pages/41","title":"woensdag","text":"woensdag\n\ntelesport\n\npagina d2\n\nvrouw\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO \n\nMatty van Wijnbergen","intensity":0,"negativity":0,"cluster_id":40,"similar_texts":"text553"},{"id":"154","publisher":"De Volkskrant","date":"2021-09-23","url":"https://krant.volkskrant.nl/titles/volkskrant/7929/publications/1367/articles/1450901/2/4","title":"Wolken","text":"Eerst droog en vooral in het zuiden soms zon. Vanuit het noorden komt bewolking en lichte regen. Het wordt 19 graden. Morgen blijft het bijna overal droog, met een mix van wolken en zon. pagina V13","intensity":0,"negativity":0,"cluster_id":48,"similar_texts":"text702"},{"id":"155","publisher":"De Telegraaf","date":"2021-09-22","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/599df0c40fa7571bfbdeb3652a503f06/web/OPS/cciobjects.json&hash=cb159b76e75af368e53c#/pages/10","title":"Zes aanhoudingen op Prinsjesdag","text":"Zes aanhoudingen op Prinsjesdag\n\nDEN HAAG De politie heeft dinsdag zes personen aangehouden tijdens Prinsjesdag in Den Haag. Vier van hen zijn opgepakt voor het verstoren van de openbare orde. Een van had een zwaard bij zich en iemand anders een gasmasker en een helm. Twee anderen werden aangehouden omdat zij zich niet konden legitimeren, laat de politie weten. Tegen de zes is proces-verbaal opgemaakt.\n\n’s Middags vond een demonstratie plaats naast het Binnenhof. De actievoerders werden na enige tijd naar het Malieveld verwezen, zei een woordvoerder van burgemeester Van Zanen omdat de demonstratie niet was aangemeld.","intensity":0,"negativity":0,"cluster_id":56,"similar_texts":"text43"}]
