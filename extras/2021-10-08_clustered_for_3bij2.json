[{"id":"1","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/6/1","title":"'Gekkenwerk, die excursies naar musea, maar het kon dus wél'","text":"### Coronabeperkingen Wel of niet op schoolreis?\n\nZes kilo formulieren sleept docent Anne Veenstra mee door Rome. Hij heeft het voor vertrek nog gewogen. Als het goed is heeft hij alle coronacertificaten die de autoriteiten maar kunnen vragen voor de honderd leerlingen die hij onder zijn hoede heeft. \"We zijn nu op weg naar de Villa Hadriana, ons eerste museum. Dan gaan we het zien.\"  \n  \nHet 4e Gymnasium in Amsterdam is sinds gisteren gewoon op Romereis, net zoals voor de coronapandemie. Het is een inhaalreis voor de huidige zesdeklassers, die vorig jaar niet hebben kunnen gaan. De vijfdeklassers komen volgende week. Coronabeperkingen neemt de school op de koop toe.  \n  \nMaar zo gewoon is dat niet. Buitenlandse schoolreizen brengen nog steeds grote uitdagingen met zich mee. Wie in Italië wil gaan en staan waar hij wil, kan maar beter een geldige coronapas hebben. Dat geldt zeker als je zoals de gymnasiumklassen een marathon aan museumbezoeken op het programma hebt staan. Voor wie niet is ingeënt betekent dat elke 48 uur een test. Die moet de school faciliteren. En het kan nog erger, want als iemand positief test, moet die in quarantaine en ook daarbij is begeleiding nodig. Want de school blijft verantwoordelijk. Dat legt grote druk op de begeleiders, vaak twee of drie voor een hele klas.  \n  \nHeel wat scholen zien dit jaar dan ook van buitenlandse schoolreizen af. Diogenes, een groot reisbureau in schoolreizen, zegt dat de boekingen dit jaar ongeveer 85 procent lager liggen dan voor de pandemie.\n\nOuders invliegen\n\nDe organisatie was uitdagend genoeg, beaamt directeur Jeroen Bergamin van het 4e Gymnasium. Het begon al met het inventariseren. Scholen mogen uiteraard niet aan leerlingen vragen of ze gevaccineerd zijn, dus moest de jurist erbij komen om een enquête te helpen opstellen. \"We hebben de vraag gesteld of leerlingen ter plekke getest moeten worden als ze meegaan\", vertelt Bergamin. \"Alleen ik kon de resultaten inzien, en zo hebben we in overleg bepaald dat het te doen is.\"  \n  \nDe school neemt zelfs geen extra begeleiders mee, er zijn er twaalf voor vijf klassen. Als een leerling in quarantaine zou moeten, wordt de ouders gevraagd of ze bereid zijn naar hun kind toe te komen. \"Maar we hebben ook een extra begeleider klaarstaan om in te vliegen als de ouders niet komen\", voegt Bergamin toe.  \n  \nEn het testen is natuurlijk extra werk, maar dat deel is te overzien. \"Wat helpt is dat testen in Rome goed geregeld is. Je kunt vrijwel op elke straathoek een test krijgen voor een vaste prijs. Onze leerlingen die getest moeten worden, kunnen dat doen in de vrije halfuurtjes die we toch al in het programma hadden ingebouwd.\"\n\nWrijving\n\nDie ervaring heeft ook het Amsterdamse Barlaeus Gymnasium, dat aan het begin van het schooljaar naar Rome ging. Het zijn juist de onzekerheden die het heel pittig maken in de voorbereiding, zegt conrector Annemieke Schimmel. \"Je moet heel veel 'als dit, dan wat?'-scenario's doornemen. Maar als het dan goed gaat, betaalt zich dat wel uit. Wij zijn heel enthousiast dat het gelukt is.\"  \n  \nHoe gevoelig zo'n reis ligt, merkte het Coornhert Lyceum in Haarlem. Dat nam helemaal aan het begin van het schooljaar, voordat het ministerie de huidige richtlijnen voor schoolreizen uitvaardigde, alleen de gevaccineerde leerlingen mee op schoolreis, omdat de school inschatte dat het anders niet te organiseren viel. Het leidde tot wrijving met ouders. \"We zouden dat nu niet meer zo doen\", zegt rector Bas Boensma. \"We zeggen nu: of we gaan allemaal, of we gaan niet.\"  \n  \nWelke van de twee het wordt, zal de school van reis tot reis bekijken, aan de hand van richtlijnen van het ministerie en de lokale situatie in de landen die de school bezoekt. Ook dat leidt natuurlijk tot spanning onder leerlingen, docenten en ouders. \"Wat dat betreft ben ik blij dat er nu duidelijke richtlijnen zijn, want het is echt balanceren\", zegt Boensma. Hij wil dat voorlopig blijven doen, al snapt hij ook heel goed dat andere scholen passen. \"Ik kan me heel goed voorstellen dat scholen besluiten om helemaal geen reizen meer te maken de komende tijd.\"  \n  \nIntussen komt uit Villa Hadriana het verlossende bericht: \"100 QR-code check, ging razendsnel, geen enkel probleem, dus iedereen naar binnen.\"  \n  \nMax Lopes Cardozo (17)  \n  \nHij had het begrepen als de reis niet was doorgegaan. Maar toen de 17-jarige Max Lopes Cardozo vorige week met ruim honderd andere leerlingen van het Stedelijk Gymnasium Leiden door Rome en Florence wandelde, voelde hij alleen maar geluk. Het Colosseum, het Forum Romanum en de Sint Pieter waren schitterend. Nog meer was hij onder de indruk van de mate waarin de kunst zich in de steden openbaarde. \"Dat er zó veel is, dat heeft me echt verbaasd. Het goud, de kerken, ik werd erdoor overrompeld. Toen de reis vorig jaar niet doorging was dat een teleurstelling. De Romereis hoort bij onze school. Vanaf de eerste klas zag ik in de schoolkrant de foto's en verhalen, met de jaren kwam het steeds dichterbij. We leefden er echt naartoe, ook met presentaties op school. Zelf deed ik er een over De Annunciatie van Fra Angelico, een fresco in het San Marco in Florence. Heel cool om dat dan in het echt te zien.  \n  \n\"Het was wel gekkenwerk om alle excursies te organiseren, want in veel musea zijn ze geen fan van grote groepen. Onze docenten hadden daarom steeds verschillende tijdvakken gereserveerd. Maar het kan dus wel. Deze reis zal ik me de rest van mijn leven herinneren. Onze docenten zeggen altijd dat er een leven vóór en na de Romereis is. Dan is deze week voor mij dus een nieuwe fase aangebroken.\" Orkun Akinci\n\nDurven we naar Rome? Scholen worstelen ermee\n\nVeelgehoorde oplossingen:  \n  \n▶ Een anonieme enquête onder de leerlingen om te vragen wie tests nodig heeft  \n  \n▶ Een reis verplaatsen naar het voorjaar in de hoop dat restricties versoepeld worden  \n  \n▶ Het verblijf inkorten  \n  \n▶ Ouders invliegen in geval van quarantaine  \n  \n▶ Buitenlandse schoolreizen vervangen door een bestemming in Nederland  \n  \nWat zijn de regels?  \n  \nHet ministerie van onderwijs heeft vorige maand richtlijnen gegeven voor buitenlandse excursies. Zo mogen scholen leerlingen niet uitsluiten van een buitenlandse reis, alleen omdat ze geen bewijs van immuniteit kunnen laten zien. Scholen moeten leerlingen de gelegenheid geven zich te laten testen en daar zo nodig het programma op aanpassen. Ouders mag een vrijwillige bijdrage worden gevraagd, maar zo nodig moet de school de kosten dragen.  \n  \nDe school mag leerlingen vragen om vrijwillig te melden of ze een coronabewijs hebben, en of het voor hen nodig is om zich te laten testen. Wanneer de leerling zich niet wil laten testen - of niet wil doorgeven of er al dan niet getest moet worden - is niet zeker of kan worden voldaan aan de regels in het betreffende land. De leerling kan dan niet mee op reis.","intensity":0,"negativity":3,"cluster_id":16,"similar_texts":"text180"},{"id":"2","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/7/1","title":"'Laschet stopt als leider van CDU'","text":"De Duitse politicus Armin Laschet heeft tijdens een persconferentie in Berlijn gezinspeeld op zijn vertrek als leider van de CDU, maar kondigde niet zoals verwacht zijn ontslag aan. De christendemocratische CDU en zusterpartij CSU leden een historische nederlaag tijdens de verkiezingen eind vorige maand. Laschet vindt dat de CDU toe is aan een reorganisatie en nieuwe mensen nodig heeft aan de top. De leider was de beoogd opvolger van bondskanselier Angela Merkel, maar maakte zich bij verschillende optredens in zijn land behoorlijk impopulair, zoals na de overstromingen.","intensity":0,"negativity":0,"cluster_id":29,"similar_texts":"text757"},{"id":"3","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/12/1","title":"'Nederlandse rechter normaliseert discriminatie door marechaussee'","text":"'De recente uitspraak toont niet alleen aan dat etnisch profileren nog steeds gebeurt in Nederland, het laat ook zien dat het rechtssysteem het ondersteunt en rechtvaardigt', schrijft Momodou Malcolm Jallow, rapporteur van de Parlementaire Vergadering van de Raad van Europa in een brief aan ministers Kajsa Ollongren (Binnenlandse Zaken) en Ferd Grapperhaus (Justitie en Veiligheid). 'Daarmee wordt een duidelijke uiting van discriminatie op grond van etniciteit genormaliseerd', stelt Malcolm Jallow.  \n  \nDe Raad van Europa is de hoogste mensenrechtenorganisatie van het Europese continent. De Parlementaire Vergadering van de Raad bestaat uit 324 leden uit 47 landen en monitort mensenrechtenschendingen. Ook kiest hij rechters die plaatsnemen in het Europees Hof voor de Rechten van de Mens (EHRM).  \n  \nDit is de eerste keer sinds zijn aantreden twee jaar geleden dat rapporteur Malcolm Jallow zich direct wendt tot een regering van een lidstaat. Malcolm Jallow: 'Ik hoop dat de regering dit serieus neemt en de noodzakelijke stappen onderneemt.'  \n  \nHet ministerie van Justitie en Veiligheid wil nog niet reageren op de kritiek. Op een later moment stuurt het ministerie een brief naar de Tweede Kamer, laat een woordvoerder weten.  \n  \nDe brief heeft geen directe gevolgen voor de Nederlandse regering, vertelt hoogleraar Europees Recht René Repasi (Erasmus Universiteit). 'Dit soort brieven is vooral bedoeld om publieke aandacht te vestigen op een zaak. Het is de eerste stap in een langere procedure, met aan het einde mogelijk een officieel rapport of resolutie.'  \n  \n'Hoe ziet een Nederlander eruit? We leven in 2021, Nederland is een diverse maatschappij', licht rapporteur Malcolm Jallow zijn kritiek telefonisch toe. 'De Nederlandse regering is verplicht personen te beschermen tegen discriminatie. De Raad van Europa vindt dat etnisch profileren in al zijn vormen moet worden bestreden.'  \n  \nEen coalitie van twee burgers en vier mensenrechtenorganisaties begon in 2020 een bodemprocedure omdat de marechaussee niet-witte mensen structureel aan strengere grenscontroles zou onderwerpen.\n\nVerblijfsstatus\n\nDe rechter oordeelde vorige maand dat de marechaussee inderdaad etniciteit gebruikt in het opstellen van risicoprofielen, maar dat dat niet per definitie discriminatie is. De grenscontrole heeft als doel iemands verblijfsstatus vast te stellen. 'Etnische uiterlijke kenmerken hóéven niet, maar kúnnen wel een objectieve aanwijzing zijn voor iemands herkomst of nationaliteit', schreef de rechter. Van discriminatie zou pas sprake zijn als etniciteit de enige reden was voor extra controles. Dat is volgens de rechter niet het geval.  \n  \n'Dit soort uitlatingen van de Raad van Europa is zeker niet onbelangrijk', reageert emeritus hoogleraar rechten van de mens Cornelis Flinterman (Universiteit Maastricht). 'Maar ik vind dat het wat vroeg komt, het gaat hier om de uitspraak van een lagere rechter.'  \n  \nHoger beroep is al ingesteld en de zaak is zo belangrijk dat die uiteindelijk waarschijnlijk bij de Hoge Raad of het EHRM belandt, schat Flinterman in. 'Dat is een lange rechtsgang, waar politieke organen zoals de Parlementaire Vergadering enige terughoudendheid in moeten tonen.'\n\nGeen uitzondering\n\nMalcolm Jallow richt zijn pijlen naar eigen zeggen niet op de Nederlandse rechtsgang, maar op de regering. 'Het juridische proces is een nationale aangelegenheid waar ik niks over te zeggen heb. Ik wil het probleem onder de aandacht brengen. Etnisch profileren bestaat in Europa en Nederland is geen uitzondering.'  \n  \nHet handelen van de marechaussee kwam in 2018 in het nieuws toen toenmalig Eindhovens gemeenteraadslid Mpanzu Bamenga (D66) landde op Eindhoven Airport en werd aangezien voor een Nigeriaanse mensensmokkelaar. Met Amnesty International, Controle Alt Delete, antidiscriminatiebureau Radar, het Nederlands Juristen Comité voor de Mensenrechten en een andere burger spande Bamenga de zaak aan. Een datum voor het hoger beroep is nog niet bekend.","intensity":0,"negativity":0,"cluster_id":32,"similar_texts":"text752"},{"id":"4","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/5/2","title":"'Sinterklaas-plan' oogst veel kritiek","text":"Onderlinge kift, jaloezie, afgunst - problemen genoeg in de formatie, maar één kopzorg is er niet: een gebrek aan geld. Sterker nog, onder formerende partijen - de VVD voorop - circuleert een plan om de komende tijd 'tientallen miljarden' te lenen, zodat deze kunnen worden gestoken in woningbouw, herstel van wegen, het stikstofdossier en klimaatbeleid.  \n  \nHet idee is: Nederland kan momenteel tegen extreem lage rentes lenen, waardoor gemakkelijk miljarden op tafel kunnen komen. Waarom het land geen extra 'boost' geven, is de gedachte. Het plan lekte vorige week al uit, via Haagse bronnen, maar de VVD maakte zich gisteren in een debat over de begroting bekend als één van de bedenkers. Een 'Nationaal Herstel-Transitiefonds', noemde VVD-Tweede Kamerlid Eelco Heinen het zelfs.\n\nEnthousiasme\n\nEen dot geld om uit te geven, wie kan daar tegen zijn? Nou, van enthousiasme loopt het niet over in de Tweede Kamer. Zelfs de ChristenUnie, nu toch aangeschoven bij de formatie met VVD, CDA en D66, staat nog niet te klappen. Punt is namelijk dat het gaat om 'incidenteel geld', zoals dat in Haags jargon heet. Ofwel: we geven dat geld maar één keer uit, niet ieder jaar opnieuw voor een paar jaren achtereen. Meerjarige investeringen drukken namelijk langer op de staatsschuld, iets waar de VVD beducht voor is. Of het bedrijfsleven moet zwaarder worden belast, wat PvdA en GroenLinks willen, maar de liberalen vermijden dat liever.  \n  \nDus zegt Kamerlid Pieter Grinwis (ChristenUnie): ,,De problemen die we willen aanpakken, zijn wél meerjarig. Stikstof, teruglopende onderwijskwaliteit, dat los je niet met één bedrag op.'' Als de VVD het plan vleugels wil geven in de formatie, zal het dus nog moeten lobbyen bij de ChristenUnie. En wil het voor de plannen een meerderheid in de Eerste Kamer krijgen, via de PvdA en GroenLinks, dan moet er nog nog veel meer gepraat worden. ,,De inzet van de VVD is nu om voor sinterklaas te gaan spelen, maar niet te kijken naar structurele problemen'', oordeelt Bart Snels van GroenLinks.  \n  \nEn de vraag is of eenmalige investeringen wat oplossen? Over de 8,5 miljard die is uitgetrokken om het onderwijs over de coronaklap te helpen wordt al gezegd dat schooldirecteuren 'blij zijn', maar 'ook niet weten waar ze het precies aan moeten uitgeven', zegt Henk Nijboer (PvdA). ,,Het is totaal onduidelijk of dat geld op lange termijn aantoonbaar de kwaliteit van onderwijs ten goede komt.''\n\nWopke-Wiebesfonds\n\nWat ook nog meespeelt op de achtergrond - en de scepsis over het geld-uitgevenplan voedt - is wat er is gebeurd met het zogenoemde Wopke-Wiebesfonds. Die pot geld van 20 miljard, waar het kabinet eerder goede sier mee maakte als investeringsfonds, is nog nauwelijks aangesproken. Die (ook al geleende) miljarden moesten innovatieve projecten subsidiëren en bovendien economische groei aanjagen. Maar van de 3,4 miljard euro die komend jaar beschikbaar is, verwacht het kabinet nog geen 216 miljoen euro uit te kunnen geven.  \n  \nReden: de plannen die gemeenten, provincies en private partijen indienden voor besteding waren volgens een commissie die het geld verdeelt, simpelweg onder de maat. Gevolg: veel van het geld blijft nog op de plank liggen. Dus schampert Henk Nijboer (PvdA) over het voornemen nu wéér geld te gaan lenen: ,,We krijgen het geld van het Wopke-Wiebesfonds nu niet eens op.''","intensity":1,"negativity":1,"cluster_id":30,"similar_texts":"text306"},{"id":"5","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=80b48be55f481069f715#/pages/22-23","title":"’ACM eist aanpassing aan App Store’","text":"’ACM eist aanpassing aan App Store’\n\nApp Store zou volgens ACM concurrentieregels overtreden.\n\nFOTO Getty Images\n\nVan een onzer verslaggevers\n\nAMSTERDAM Techbedrijf Apple lijkt in Nederland aanpassingen te moeten doen in zijn App Store. Het Amerikaanse bedrijf zou softwareontwikkelaars verplichten om het betalingssysteem van Apple te gebruiken, waarmee het de concurrentieregels zou overtreden. De Autoriteit Consument en Markt (ACM) zou Apple daarop hebben gesommeerd wijzigingen aan te brengen, meldden bronnen aan persbureau Reuters.\n\nEen woordvoerder van de ACM kan geen uitspraken doen over de kwestie. Een rechter moet namelijk nog een beslissing nemen over de vraag of de uitspraak van de ACM gepubliceerd mag worden.\n\nApple ligt al langer onder vuur vanwege zijn betalingsbeleid in de App Store. Met name de eis dat app-ontwikkelaars uitsluitend gebruik mogen maken van het betaalsysteem van Apple, waarbij de commissies variëren tussen 15% en 30%, leidt tot klachten van ontwikkelaars.\n\nHet Nederlandse onderzoek naar de vraag of Apple zich schuldig maakt aan misbruik van zijn dominante marktpositie werd in 2019 gestart. De omvang van het onderzoek werd later teruggebracht. Daarbij richtte de toezichthouder zich voornamelijk op apps voor de datingmarkt. Match Group, het moederbedrijf van de populaire app Tinder, is een van de klagers. De regels van Apple zouden het bedrijf belemmeren om rechtstreeks met zijn klanten te communiceren over betalingen.\n\nAanpassingen\n\nDe ACM heeft het Amerikaanse technologieconcern volgens Reuters vorige maand op de hoogte gebracht van haar besluit. Daarmee is de ACM de eerste toezichthouder die vaststelt dat het bedrijf misbruik heeft gemaakt van zijn marktpositie met zijn App Store, al is Apple in verschillende landen wel aangeklaagd. De ACM zou geen boete opgelegd hebben aan Apple maar eist wel aanpassingen aan het in-app-betalingssysteem, aldus de bronnen.\n\nEen woordvoerder van Apple was niet direct bereikbaar voor commentaar. Het bedrijf zou de rechtbank in Rotterdam gevraagd hebben de publicatie van de uitspraak te blokkeren. Niet bekend is wanneer de uitspraak volgt. De procedure is niet toegankelijk voor pers of publiek.","intensity":0,"negativity":0,"cluster_id":49,"similar_texts":"text819"},{"id":"6","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=6134f001d652398a5809#/pages/22-23","title":"’Als ze willen, komen ze toch binnen’","text":"’Als ze willen, komen ze toch binnen’\n\nBij VDL Nedcar is een groot deel van de 5000 werknemers noodgedwongen naar huis gestuurd.\n\nFOTO ANP/HH  \n\n\nHackers leggen industrieconglomeraat VDL met aanval grotendeels plat\n\n„Geen bedrijf is nog veilig voor aanvallen van hackers”, zegt Ronald Prins van cybersecuritybedrijf Hunt & Hackett in reactie op de cyberaanval donderdag op het industrieconglomeraat VDL Groep. Welke inspanningen zij ook doen om hun computersystemen te beveiligen, cybercriminelen gaan zo geraffineerd en professioneel te werk dat ze nauwelijks buiten deur zijn te houden.\n\nWouter van Bergen en Gert van Harskamp\n\nIndustrieconcern VDL ligt sinds donderdagochtend voor een groot deel plat, omdat het getroffen is door een cyberaanval. Alle 105 bedrijven van VDL Groep in zowel binnen- als buitenland zijn in min of meerdere mate geraakt door de hack. Zo werd bij VDL Nedcar in Born, waar BMW’s en Mini’s worden gebouwd, een deel van de bijna vijfduizend werknemers noodgedwongen naar huis gestuurd. En het bedrijf zal ook vrijdag nog grotendeels platliggen zo laat een woordvoerder van VDL weten. „De situatie is op dit moment net zo als die van vanochtend.”\n\nVolgens Ronald Prins van cybersecuritybedrijf Hunt & Hackett toont de aanval aan dat geen bedrijf veilig is voor aanvallen van hackers. „Van een bedrijf als VDL kun je verwachten dat ze hun beveiliging op een hoog niveau hebben. Maar groepen die op losgeld uit zijn, werken op hetzelfde peil als overheidsdiensten. Als ze echt naar binnen willen, weten ze altijd wel iets te vinden.”\n\nHet familieconglomeraat uit Eindhoven tast nog in het duister hoe en waar de hackers de systemen zijn binnengekomen en heeft geen antwoord op de vraag of er losgeld is geëist. Ook is niet duidelijk wat de schade exact is, maar VDL meldt wel dat alle online systemen bij het bedrijf zijn uitgeschakeld. Een groot probleem, omdat veel productieprocessen van het concern gedigitaliseerd zijn. Het lukt werknemers niet eens een mail te sturen. \n\nHet stilleggen van de productie hoeft echter niet eens de grootste schade te zijn. „Tijdens een aanval leggen hackers niet alleen de systemen plat, maar krijgen ze ook toegang tot bedrijfsgeheimen”, zegt Prins. „Die worden ingezet bij de onderhandelingen. Als bedrijven niet betalen, wordt gevoelige informatie op internet gezet.”\n\nDat hackers met hun eis om losgeld niet over één nacht ijs gaan, ondervindt mbo-instelling ROC Mondriaan. Daar eisten hackers €4 miljoen, wat de school weigerde. Vervolgens zijn er wel documenten met mogelijke persoonsgegevens online gezet. Ook andere onderwijsinstellingen hebben afgelopen maanden met hacks te maken gehad. En een maand geleden werd RTL Nederland nog aangevallen door hackers en heeft RTL €8500 losgeld betaald om de gestolen gegevens weer terug te krijgen.\n\nBedrijfsgevoelig\n\nOok bij VDL is extreem gevoelige bedrijfsinformatie aanwezig. Het concern werkt namelijk met veel partners aan nieuwe innovatieve producten, zoals DAF Trucks, Philips en techbedrijven ASML en ASMI. Dat het IT-team van VDL midden in de nacht de hack heeft ontdekt, toont dan ook aan dat er constant toezicht is op de ict-systemen van het bedrijf en alles in het werk wordt gesteld om inbrekers buiten te houden. \n\nCyberspecialst Prins relativeert echter: „Je kunt een netwerk van een groot bedrijf vergelijken met een flatgebouw met duizend deuren, die je allemaal dicht moet houden. Dat gaat wel eens mis. En dan kun je honderdduizend trainingen geven aan medewerkers, waardoor duizenden phishingmails worden tegengehouden; als ze er maar genoeg sturen, zijn er altijd wel die er doorheen glippen. Bij VDL speelt nog mee dat die allerlei bedrijven over de hele wereld hebben.”\n\nWat volgens Prins wel helpt, is de inzet van een team dat continu zoekt naar sporen van hackers die bezig zijn om toegang te krijgen. „Ze werken met enorme lijsten van bedrijven die ze kunnen aanvallen.”\n\nDe VDL-woordvoerder weet nog helemaal niets van de intenties van de hackers, de schade en wanneer het concern met 15.000 werknemers en een jaaromzet van €4,7 miljard weer optimaal kan draaien. \n\n’Net ’n flat, er is altijd wel een deur open’","intensity":0,"negativity":0,"cluster_id":66,"similar_texts":"text639"},{"id":"7","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=4561e3519eb27321d232#/pages/8-9","title":"’Blaffende honden bijten niet’","text":"’Blaffende honden bijten niet’\n\nKeesjan Engelen met zijn gezin in Taiwan. „Het leeft hier niet erg. Er komen al jaren Chinese vliegtuigen en boten voorbij.”\n\nEigen foto’s\n\nMax van der Krans zou niet willen blijven als Taiwan door China wordt ingelijfd.\n\nEigen foto\n\nMichel Wouters vraagt zich af of Den Haag klaarstaat, mocht Peking het eiland aanvallen.\n\nEigen foto\n\nChinese militaire vliegtuigen en helikopters boven Taiwan. De afgelopen dagen breekt China record na record door met een steeds groter aantal het Taiwanese luchtruim binnen te dringen.\n\nFoto ANP/HH\n\n❮❯\n\nMachtsvertoon\n\nNederlandse gemeenschap in Taiwan leeft tussen hoop en vrees onder provocaties van China\n\nHet aantal Chinese militaire vliegtuigen dat de afgelopen dagen het luchtruim van Taiwan is binnengedrongen breekt record na record. Op vrijdag, de dag dat de Volksrepubliek China zijn verjaardag vierde, heeft Taiwan 38 schendingen gemeld, een dag later waren dat er 39 en op maandag maar liefst 56. \n\nCindy Huijgen \n\nDe Nederlandse gemeenschap in Taiwan reageert nuchter op de Chinese provocaties. Al vragen Nederlanders zich wel af of er plannen klaarliggen voor een eventuele evacuatie, mocht Peking het eiland militair aanvallen. Michel Wouters: „Stel dat het gebeurt, staat Den Haag dan voor ons klaar?”\n\n„Het worden nu wel heel veel vliegtuigen”, aldus Wouters. Over het algemeen maakt de Nederlander zich niet heel druk om de militaire spierballen van de Chinese regering. „Het is meer politiek dan dat het echt onder de mensen hier leeft”, aldus Wouters. Op zijn werk heeft niemand het over de vliegtuigen. Waar hij zich wel zorgen over maakt, is de mate waarop Den Haag voorbereid is op een doemscenario in Taiwan. Wouters: „Er zitten hier veel Nederlanders met hun kinderen. Kan er een luchtbrug worden opgezet voor Nederlanders die opeens weg willen?”\n\nDe Chinese provocaties geven Max van der Krans een dubbel gevoel. „Aan de ene kant is het eng dat er opeens zoveel vliegtuigen naar dit land komen. Aan de andere kant: China bedreigt Taiwan al zo’n 70 jaar, ze roepen van alles. Maar blaffende honden bijten niet.” \n\nIngelijfd\n\nDe Nederlandse student woont nu twee jaar in Taiwan en zou niet willen blijven als het door China wordt ingelijfd. „Ik zou al weg zijn als de situatie hier net zo is als nu in Hongkong. Er worden daar zoveel mensen opgepakt, het lijkt me geen fijne plek om te wonen”, aldus Van der Krans. De situaties zijn volgens hem echter niet vergelijkbaar. Van der Krans: „De overheid van Hongkong werkte mee aan de overname. In Taiwan is de regering flink tegen.” \n\nDe Taiwanese president Tsai Ing-wen heeft meerdere keren beloofd er alles aan te zullen doen Taiwan tegen Peking te beschermen. In Foreign Affairs heeft Tsai dinsdag een artikel gepubliceerd waarin de Taiwanese president schrijft: ’Nu andere landen de dreiging vanuit China steeds meer erkennen, zouden ze de waarde moeten inzien van een samenwerking met Taiwan. En ze moeten niet vergeten dat als Taiwan valt, de gevolgen voor de vrede en de democratie in de regio catastrofaal zijn.’\n\n’Bezorgd’\n\nDe Verenigde Staten hebben ’bezorgd’ gereageerd op de recente Chinese schendingen van het Taiwanese luchtruim. Ook Japan en Australië hebben zich tegen de dreigende acties uitgesproken. Van der Krans hoopt dat de Nederlandse overheid ook met een statement komt: „Al heb ik er niet super veel vertrouwen in dat ze een van de eersten zullen zijn.”\n\nHet schrikbeeld voor Nederlanders in Taiwan is de snelheid waarmee Kabul in handen van de Taliban viel. „Dat de bescherming van de Verenigde Staten in een keer weg zou kunnen vallen heeft echt indruk op mijn vrouw gemaakt”, aldus Keesjan Engelen. Hij woont samen met zijn Taiwanese vrouw en twee dochtertjes in Taipei. \n\nIn principe maakt hij zich geen zorgen om de oplopende spanningen. „Ik kreeg van mijn moeder bezorgde berichtjes. Maar het leeft hier niet heel erg. Er komen al jarenlang Chinese vliegtuigen en boten voorbij.” \n\nPaspoorten\n\nMocht het tot een gewapend conflict komen, dan zou Engelen niet in Taipei blijven. „Als het echt gevaarlijk wordt dan gaan we weg. We hebben recentelijk nog Nederlandse paspoorten voor onze kinderen aangevraagd.” \n\nOok de in Taiwan woonachtige Nederlandse Myrthe heeft de gebeurtenissen in Afghanistan op de voet gevolgd. „Je weet dat er een kans bestaat dat zoiets ook in Taiwan gaat gebeuren. Wat doe je dan? Hoe ga je weg? Daar heb ik wel over nagedacht”, aldus Myrthe. Zelf denkt ze dat de kans op een militaire aanval klein is, maar als het toch zover komt, wil ze met haar partner zo snel mogelijk naar Nederland. Myrthe: „In dat geval hoop ik dat de Nederlandse overheid van Kabul heeft geleerd.”\n\nChina beschouwt Taiwan als een afvallige provincie en ziet niets liever dan dat het eiland weer terugkeert naar het moederland. De Chinese president Xi Jinping deinst er niet voor terug om dat desnoods met geweld te regelen. Sinds hij president is, hebben zeven landen hun diplomatieke banden met Taiwan verbroken, wat het overgebleven aantal op slechts vijftien regeringen brengt. Taiwan is echter nooit in handen geweest van de Chinese Communistische Partij. In de jaren 40 versloegen de communisten de Kuomintang op het vasteland, waarop de verliezende partij in 1949 naar Taiwan vluchtte.\n\n’Regering in Taiwan is flink tegen’\n\n’Kan er een luchtbrug worden opgezet als we weg willen?’ \n\n’Schrikbeeld is de snelheid waarmee Kabul in handen van Taliban viel’","intensity":0,"negativity":1,"cluster_id":12,"similar_texts":"text658"},{"id":"8","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=42698bc77f7cc29afff9#/pages/34-35","title":"’Een heel mooi gebaar richting Honda’","text":"’Een heel mooi gebaar richting Honda’\n\nDe RB16B van Max Verstappen en zijn teamgenoot Sergio Pérez ziet er in Istanbul anders uit dan normaal. Red Bull zet motorleverancier Honda daarmee in het zonnetje. \n\nFOTO \n\nGetty Images\n\nISTANBUL De tribunes van het Intercity Istanbul Park zijn felgekleurd: blauw, met oranje-paarse vlekken en gele randen. Als ware een soort vlammetjes. De bolide van Max Verstappen verliest dit weekeinde juist zijn felle tinten en kleurt wit, met enkele rode accenten. Dit om de na dit jaar afscheid nemende Japanse motorleverancier Honda in het (rijzende) zonnetje te zetten. Zo is het witte nummer 33 van de Nederlander voor de gelegenheid gevangen in een rode cirkel, naar het voorbeeld van de Japanse vlag.\n\n„Ik heb het altijd heel aangenaam gevonden om met Honda samen te werken”, aldus een vierkant achter de geste staande Verstappen. „Deze livery was eigenlijk bedoeld voor hun thuisrace op Suzuka, maar die kon helaas niet doorgaan vanwege corona. Het zegt veel dat we dit alsnog doen. Volgens mij is dit een heel mooi gebaar richting Honda.”\n\nOndanks het afscheid uit de Formule 1 werkt Honda nog wel mee aan de ontwikkeling van de nieuwe motor voor volgend seizoen. De Japanse fabrikant verleent volgend jaar nog assistentie, waarna Red Bull er wat krachtbronnen betreft vanaf 2023 alleen voor staat. Beide partijen kondigden donderdag ook aan te blijven samenwerken op andere vlakken, zoals marketing en het opleiden van jonge coureurs.","intensity":1,"negativity":0,"cluster_id":23,"similar_texts":"text240"},{"id":"9","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=853b75062397d43a75d7#/pages/14-15","title":"’Groen-rechts’ in de steigers","text":"’Groen-rechts’ in de steigers\n\nArmin Laschet kondigde een congres aan over het leiderschap van het CDU. \n\nfoto AFP\n\ndoor Rob Savelberg\n\nBERLIJN Terwijl ’groen-rechts’ in Duitsland gisteren met de linkse verkiezingswinnaar SPD voor het eerst begon een nieuwe coalitie te smeden, kondigde Armin Laschet, de fel bekritiseerde lijsttrekker bij de conservatieven, een partijcongres over zijn leiderschap aan.\n\nBij de beurshallen in westelijk Berlijn kwamen drie Duitse partijen gisteren eendrachtig bij elkaar – „zeer serieus en met veel vertrouwen”, aldus de betrokken hoofdrolspelers. Het ’groen-rechtse motorblok’ van milieupartij De Groenen en de liberale FDP, eigenlijk een exotische combinatie, wil een regering onder leiding van de sociaal-democraten van schatkistbewaarder Olaf Scholz (63) vormen. Het groen-rechtse ’motorblok’ beoogde vorige week ook met de christen-democraten te onderhandelen, maar daarvan vonden zowel de linkse Groenen als de rechts-liberalen, dat de christelijke partij van kanselier Merkel ’eerst haar problemen rond het leiderschap moet oplossen’. \n\nPrecies dat hangt sinds vele maanden als een zwaard van Damocles boven het hoofd van Armin Laschet, de zestigjarige premier van de grote deelstaat Noordrijn-Westfalen. Hij werd tegen de wil van de partijbasis, de fractie en de publieke opinie voorzitter van de christen-democratische CDU. Die vonden dat Markus Söder, boomlange minister-president van Beieren, de betere kandidaat was.\n\n„Söder heeft maandenlang – voor én na de verkiezingen – plaagstoten tegen Laschet uitgedeeld”, legt Andrea Römmele, hoogleraar aan de Hertie School in Berlijn: „De trein van Söder is steeds in volle vaart op de trein van Laschet toe geraasd.”\n\nVan die bittere ’Rosen-Krieg’ kwam de Unie van CDU en CSU niet meer af. Laschet weigerde zijn verlies vorige week te erkennen, terwijl rivaal Söder ruiterlijk toegaf: „We hebben verloren, gaan de oppositie in.” Via de achterdeur nog een coalitie te vormen, sloot Söder nagenoeg uit, terwijl Laschet die mogelijkheid niet wilde opgeven: „De CDU/CSU staat bereid.”\n\nMaar bij een persconferentie viel op dat Laschet niet meer helder is: „Of we in de regering of in de oppositie verder gaan, is niet van belang.„Terwijl met zevenmijlslaarzen door SPD, Groenen en liberalen een kabinet gevormd wordt, zegt de buitengesloten CDU-kandidaat: „Vernieuwing van de partij gaat beter in de regering.”\n\nBij de ’Bild’, tegenwoordig ook een gezaghebbende tv-zender, werd Merkels partij een ’chaos’ genoemd. Commentatoren zeiden medelijden met Laschet te hebben, omdat hij continu, tegen zijn zin, met gelekte citaten uit besloten vergaderingen wordt geconfronteerd. „Sinds het aftreden van Merkel als partijvoorzitter 2018 werd er continu alleen over de poppetjes gepraat”, klaagde Laschet. \n\nVan het conservatieve CDU-zwaargewicht Wolfgang Bosbach kwam aan hem het advies ’om snel op te stappen’.\n\nPositie Armin Laschet als leider CDU wankelt","intensity":0,"negativity":0,"cluster_id":72,"similar_texts":"text757"},{"id":"10","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=fbbec5616e37bda337e3#/pages/1","title":"’Heeft Den Haag evacuatieplan?’","text":"’Heeft Den Haag evacuatieplan?’\n\nDe Chinese provocaties in het luchtruim van Taiwan hebben ook op de Nederlandse gemeenschap hun weerslag. De vraag leeft of er evacuatieplannen klaarliggen, mocht Peking het eiland militair aanvallen. „Stel dat het gebeurt, staat Den Haag dan voor ons klaar?”, vraagt Michel Wouters, werkzaam in Taiwan, zich af.Het schrikbeeld in Taiwan is de snelheid waarmee Kabul in handen van de Taliban viel. Wouters is niet gerust op de mate waarop Den Haag voorbereid is op een doemscenario. „Er zitten hier veel Nederlanders met hun kinderen. Kan er een luchtbrug worden opgezet voor Nederlanders die opeens weg willen?”\n\nFoto’s ANP/HH\n\n❮❯\n\nNederlanders in spanning in Taiwan \n\nBlaffende honden\n\nPagina T8","intensity":0,"negativity":0,"cluster_id":12,"similar_texts":"text503"},{"id":"11","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=969bc7a0f9e60b4bc4b6#/pages/6","title":"’Het wordt pionieren’","text":"’Het wordt pionieren’\n\nInformateurs Johan Remkes (links) en Wouter Koolmees ontvangen D66-leider Sigrid Kaag. \n\nFoto ANP/HH\n\nInformateurs willen tot een dun regeerakkoord komen\n\nVan onze parlementaire redactie \n\nDen Haag Informateurs Johan Remkes en Wouter Koolmees willen vaart maken met de kabinetsonderhandelingen, maar eenvoudig wordt dat niet met de nieuwe opzet die ze voor ogen hebben, waarschuwen ze. „Het wordt ongetwijfeld pionieren”, stelt Remkes. Koolmees: „Noem het een experiment.”\n\nRemkes en Koolmees gaan met VVD, D66, CDA en CU serieus proberen om tot een dun regeerakkoord te komen. De kandidaat-ministers krijgen vervolgens veel meer vrijheid dan voorheen om dat slanke regeerakkoord in een regeerprogramma te gieten, is het idee. In het verleden is al veel vaker geprobeerd om tot een beknopt regeerakkoord te komen. Dat lukte eigenlijk nooit. \n\n’Omslag nodig’\n\n„Het zal veel van partijen vragen”, weet Remkes. De verleiding is volgens hem immers groot om toch weer veel dingen vast te leggen. „Daarom is er bij partijen een omslag nodig in het denken.”\n\nKoolmees wijst erop dat er hele grote vraagstukken liggen, zoals woningnood, klimaat, stikstof, bestuurscultuur en de bestrijding van ondermijnende criminaliteit. \n\nDe informateurs hopen nog steeds dat PvdA en GL bereid zijn om een vorm van medewerking te verlenen bij het opstellen van het summiere regeerakkoord, maar tot dusverre waren die daar glashelder over. Beide linkse partijen willen daarvoor immers niet op voorhand groen licht geven. „Er was geen warme schouder”, zag Remkes. „We kunnen ze niet met de haren erbij slepen.”\n\nPartijleider Sigrid Kaag van D66 hoopt nog steeds op ’brede samenwerking’. „Die kun je op meerdere manieren invullen. Bij een thema als klimaat kijken we naar GroenLinks. Als het over sociale zekerheid gaat, kijken we als D66 naar wat de PvdA daarvan vindt.” \n\nOpmerkelijk is dat het informateursduo andere politieke partijen niet bij naam noemt. Daarnaar gevraagd zegt Remkes dat de deur voor hen niet op slot zit. „Maar dan moeten ze wel zelf het signaal geven dat men een wezenlijke bijdrage wil leveren”, geeft hij ze mee. \n\n„Wordt het een eenvoudig traject? Zeker niet”, schetst Remkes. „Maar de vier partijen hebben een eerste stap gezet.” Bij hen ziet hij een groot gevoel van urgentie. „Maar een garantie op succes is er niet.” \n\nWoensdag zijn de eerste formatiegesprekken in de nieuwe samenstelling meteen in de ochtend van start gegaan. CDA-leider Hoekstra was drie kwartier binnen om te praten over het proces en een deel van de onderwerpen op de formatietafel. „We willen er allemaal een succes van maken. Dus dat betekent dat er voor alle vier de partijen voldoende in moet zitten. Je moet rekening houden met de anderen, want ook de anderen moeten thuiskomen met een resultaat waarvan ze zeggen: daarom zat ik er ook bij.” \n\nVoltooid leven\n\nCU-leider Gert-Jan Segers denkt dat een korter regeerakkoord ’wel kan werken’. „Het is nu anders dan vier jaar geleden. Als je je nu gewoon richt op de hoofddoelen – de echt grote opgaven – dan denk ik dat het allemaal wel korter kan, ja.” \n\n„Over de heikele punten moet je wel gaan spreken”, constateert hij, als hem gevraagd wordt naar de spanning die er bestaat tussen zijn partij en D66 over het onderwerp voltooid leven. „Daar waar je weet dat de wegen uiteen kunnen gaan, moet je er wel met elkaar over spreken.” \n\n’Een garantie op succes is er niet’","intensity":0,"negativity":0,"cluster_id":20,"similar_texts":"text673"},{"id":"12","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=c67bdb09ef98343c78fc#/pages/34-35","title":"’Het zou mijn leven niet veranderen’","text":"’Het zou mijn leven niet veranderen’\n\nBij een speciale auto hoort ook een bijzondere race-overall. Max Verstappen verschijnt in Turkije in een wit ’tenue’. \n\nFOTO \n\nGetty Images\n\n❮❯\n\nMax Verstappen beseft dat verschillen minimaal zijn en ook Lewis Hamilton aan langste eind kan trekken\n\nISTANBUL Voor het eerst sinds 2012 stevent de Formule 1 af op een slot met twee rivalen van verschillende teams die voor de titel vechten. Destijds rekende Sebastian Vettel namens Red Bull af met Fernando Alonso, toen nog in dienst van Ferrari. De zinderende strijd tussen Lewis Hamilton en Max Verstappen is nog lang niet gestreden. Hoewel de spanning in de F1-wereld in Turkije voelbaar opborrelt, blijft de Nederlander ijzig kalm. \n\nOp het terrein van het Istanbul Park staan op elke hoek minstens vier vrijwilligers. Allemaal geven ze met net even andere gebaren dezelfde aanwijzingen. Waar het hun taak is om duidelijkheid te verschaffen, creëren ze eigenlijk alleen maar onnodige chaos bij bezoekers. Verstappen daarentegen, schuift even stoïcijns als altijd aan voor het gebruikelijke persmoment. Spijkerbroekje aan, witte schoenen eronder en een vest van Red Bull om de schouders. Zijn rugtas heeft hij in zijn motorhome achtergelaten.\n\nHoe hij altijd zo rustig blijft, wordt hem gevraagd, nu de ontknoping van het seizoen met rasse schreden nadert. Wat volgt is een typisch Verstappen-antwoord. „Natuurlijk wil ik kampioen worden, maar ook als ik als tweede eindig, hebben we met het team een goed seizoen gedraaid. Eerste of tweede, het zou mijn leven niet veranderen. Ik geniet gewoon van wat ik mag doen”, aldus de vorige week 24 jaar geworden Limburger, die dit jaar vaker dan ooit wist te winnen en de afgelopen twee seizoenen steeds als derde eindigde in het kampioenschap. \n\nDe races volgen elkaar de komende weken in een razendsnel tempo op. In tien weken tijd worden maar liefst zeven wedstrijden afgewerkt. „Ik ben daar niet zo mee bezig”, stelt Verstappen kalm vast, terwijl hij even voorover schuift om een blikje Red Bull op de grond te zetten. „Ik weet wanneer ik moet racen en zorg er gewoon voor dat ik op die momenten aanwezig ben...”\n\nVerstappen signaleert een zelfde nuchtere mentaliteit bij zijn crew. „Over het algemeen is het rustig binnen ons team. Iedereen weet wat hij of zij moet doen. Onze stafleden behoren niet voor niets tot de besten in de paddock. Nu we aan de laatste zeven races van het seizoen beginnen, verandert er niet veel voor mijn gevoel. We zijn ontspannen en tegelijkertijd gefocust. Het helpt sowieso niet om te forceren of stressen.”\n\nVorig jaar was er in Istanbul veel te doen over de grip. Er was toen twee weken voor de race een nieuwe laag asfalt gelegd, waardoor het voor de coureurs glibberen en glijden was op het glooiende circuit in de heuvels achter het Aziatische gedeelte van de Turkse hoofdstad. Zeker toen de regen ook nog eens met bakken uit de hemel kwam, op zowel zaterdag als zondag. \n\nVerstappen greep uiteindelijk net naast pole position en finishte in de race als zesde, mede door een verkeerd afgestelde voorvleugel. Die prestatie hoopt hij zondag natuurlijk te verbeteren. „We hebben een goed pakket en een verse motor”, blikt hij vooruit. Zij het met een slag om de arm. „Ja, want het blijft afwachten hoeveel grip er is, anders kan het hier opnieuw een glijpartij worden.”\n\nHoewel Verstappen dit seizoen al zeven races won en Hamilton ’slechts’ vijf keer als eerste de zwart-wit geblokte vlag zag, gaat de Brit wel aan de leiding in de WK-stand. Zijn voorsprong is echter minimaal, slechts twee punten. \n\nOf beide heren met nog zeven Grand Prixs op het programma evenveel kans maken op de titel? „Dat kun je alleen weten als je in beide auto’s hebt gereden”, concludeert Verstappen. „Ik heb meer wedstrijden gewonnen, maar vind mezelf niet méér favoriet dan Lewis. Dat maakt ook helemaal niet uit, je moet gewoon blijven presteren.”\n\n’Ook als ik als tweede eindig, hebben we een goed seizoen gedraaid’","intensity":0,"negativity":0,"cluster_id":68,"similar_texts":"text630"},{"id":"13","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=b89264c5edd804adf219#/pages/14-15","title":"’Martelen in gevangenis’","text":"’Martelen in gevangenis’\n\nEen potige bewaker ranselt een gevangene af.\n\nScreenshot YouTube / Gulagu.net\n\nBeeldmateriaal toont misstanden in Rusland\n\nVan onze redactie \n\nbuitenland\n\nMOSKOU „Dit is de omvangrijkste en meest schandalige openbaring over de Russische veiligheidsdiensten en de gevangenisdienst”, zegt Gulagu.net. Die organisatie beweert uren aan materiaal te hebben ontvangen die bewijzen dat Russsiche gevangenen gemarteld en vernederd worden.\n\nMeer dan duizend video’s van tweehonderd gevangenen die mishandeld, gemarteld en vernederd worden, moeten de komende dagen online komen.\n\nEnkele minuten van het eerste beeldmateriaal op YouTube zijn door De Telegraaf bekeken. Daarop worden verschillende personen naakt en met vastgebonden armen vastgehouden, er wordt op hen geürineerd, of er wordt een langwerpig voorwerp anaal ingebracht. Op één fragment is te zien hoe vier gemillimeterde gevangenen tegen een muur staan, hun naam en locatie moeten opzeggen, terwijl zij het geslachtsdeel van hun buurman vasthouden. \n\nGulagu.net (’Nee tegen de Goelag’) werd opgericht door Vladimir Osetsjkin, die ooit vier jaar in de gevangenis zat voor een fraudezaak die naar zijn zeggen gefabriceerd was. Sinds zijn vrijlating in 2011 heeft hij zich als doel gesteld corruptie en martelingen bloot te leggen in het Russische gevangeniswezen, de opvolger van het strafkampennetwerk in de Sovjet-Unie: de Goelag. \n\nOsetsjkin, die in het buitenland woont, zegt dat het martelarchief naar buiten is gebracht door iemand die vijf jaar in de ’martelorganisatie’ van gevangenis OTB-1 in de stad Saratov heeft gewerkt. \n\nKremlinwoordvoerder Dmitri Peksov zei dinsdag dat de gevangenisdienst FSIN naar de zaak kijkt. „Als de authenticiteit van dit materiaal bevestigd wordt, is dat reden voor serieus onderzoek”, gaf hij aan. \n\nHet is zeker niet de eerste keer dat beelden van grove misstanden in de Russische gevangenissen naar buiten komt. De autoriteiten schuiven dit doorgaans af op individuele gevangenisbewaarders of op gevangenen, bovenal om te ontkennen dat er sprake is van een wijdverspreid systeem van mishandeling. \n\nMaar volgens Osetsjkin van Gulagu.net is dat systeem er juist wel: de gevangenisautoriteiten werken samen met zware criminelen om gevangenen te misbruiken en met het beeldmateriaal te chanteren. \n\nKremlin wil zaak gaan onderzoeken","intensity":0,"negativity":2,"cluster_id":9,"similar_texts":"text135"},{"id":"14","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=cdf61f1b6c1ef6c5f96c#/pages/34-35","title":"’Orange Lions’ krijgen Franse coach","text":"’Orange Lions’ krijgen Franse coach\n\nBasketbal\n\nJulie Barennes (35) is de nieuwe bondscoach van de Nederlandse basketbalsters. De voormalig Franse basketbalprof, tegenwoordig clubcoach van regerend kampioen Basket Landes uit Mont-de-Marsan in Frankrijk, volgt Hakim Salem op bij de Orange Lions. De Française zegt van uitdagingen te houden. „Ik zal niet liegen, van het Nederlandse vrouwenbasketbal wist ik niet veel, een paar speelsters kende ik, meer niet. Ons doel is eenvoudig en lastig tegelijk: kwalificeren voor het Europees kampioenschap in 2023, samen plezier hebben en aantrekkelijk basketbal spelen.”","intensity":0,"negativity":0,"cluster_id":27,"similar_texts":"text327"},{"id":"15","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=91cb5a6ef47e5cfc6091#/pages/4-5","title":"’We hebben hem liever daar vast’","text":"’We hebben hem liever daar vast’\n\nIn november 2017 werd in club La Crème in Marrakech de zoon van een rechter vermoord. Clubeigenaar Mustapha F. was het beoogde doelwit bij de ‘vergismoord’.\n\nfoto ANP/HH \n\nNeef en vertrouweling Taghi gepakt in Marokko\n\ndoor John van den Heuvel\n\nen Mick van Wely\n\nAmsterdam Met de arrestatie van de 27-jarige Jaouad F. uit Nieuwegein in Marokko halen politie en justitie in Nederland opgelucht adem. De neef van Ridouan Taghi werd beschouwd als het grootste, nog vrij rondlopende gevaar uit de omgeving van het gedetineerde onderwereldkopstuk.\n\nNa de arrestatie van maffiabaas Raffaele Imperiale in Dubai, ’geweldsman’ Gerel P. in Brazilië en drugsverdachte Gregory F. in Suriname is de aanhouding van Jaouad F. een nieuw succes voor de opsporingsdiensten dit jaar. De dreiging in Nederland vanuit de organisatie rond Taghi zou een stuk minder zijn met de arrestatie van zijn neef, maar het gevaar is niet geweken.\n\nSamenwerking\n\nDe Telegraaf werd woensdagavond getipt over de arrestatie van F. Die kwam tot stand na nauw overleg tussen de Marokkaanse en Nederlandse justitie. Na jaren van een moeizame verstandhouding is de relatie tussen Marokko en Nederland op het gebied van justitiële samenwerking weer aanmerkelijk verbeterd. Dat gebeurde ook bij het onderzoek naar de Nederlands-Marokkaanse crimineel Moestapha ’Moes’ F., die vastzit voor onder andere witwassen van vele miljoen euro’s. Hij werd in 2017 opgepakt.\n\nHet directoraat-generaal voor de Nationale Veiligheid in Marokko wil niets zeggen over de verdenking tegen F. Politie en OM in Nederland geven officieel ook geen commentaar. Bronnen binnen opsporingsdiensten melden dat hij wordt verdacht van witwassen, deelname aan een criminele organisatie en betrokkenheid bij moord. Hoewel F. ook figureert in Nederlandse strafzaken, lijkt de kans klein dat justitie hem naar Nederland laat komen.\n\n„Wij hebben hem liever daar vast. In Nederland kunnen criminelen makkelijker hun zaken vanuit detentie voortzetten. Wij hebben hier al de handen vol aan Taghi, zijn rechterhand Saïd Razzouki en andere kopstukken”, zegt een opsporingsbron.\n\nHet is zeker het vierde familielid van Taghi dat in de laatste jaren is opgepakt. Twee broers kregen in Marokko zware celstraffen opgelegd. Een voor de betrokkenheid bij de moord op de zoon van een rechter in 2017 in Marrakech. De andere broer werd veroordeeld in een andere strafzaak. De advocaat van de broers benadrukt dat er nog een hoger beroep loopt in beide zaken. Een tweede neef van Ridouan Taghi, Anouar T., is verdachte in twee strafzaken, waaronder de moord op de advocaat Derk Wiersum.\n\nPolitie en justitie zien Jaouad F. als een heel grote en belangrijke vis. De schakel tussen kopstukken uit het liquidatieproces Marengo en de ’troepen’ op straat. Een ’regelneef’. Zijn naam dook verschillende malen op in strafzaken, waaronder die van Marengo en onderzoek Modave naar de moord op de broer van kroongetuige Nabil B. \n\nIn stukken uit het strafdossier Modave wordt F. omschreven als een klusjesman voor criminelen. Hij regelt huur- en leasewagens. Uit onderzoek in gegevens van de Kamer van Koophandel blijkt dat de in Breda geboren F. in ieder geval tot enkele jaren geleden bestuurder was van een financiële onderneming in Nieuwegein en eigenaar van twee autoverhuurbedrijven in Nieuwegein. \n\nHoe belangrijk Jaouad F. was voor de organisatie van Taghi bleek in 2015 toen de politie een reeks verdachten oppakte voor betrokkenheid bij een enorm wapenarsenaal en het voorbereiden van onderwereldmoorden. Dit onderzoek was een voorloper van het liquidatieonderzoek Marengo. \n\nPGP-berichten\n\nIn onderschepte PGP-berichten die door het Openbaar Ministerie zijn besproken in de strafzaak Marengo, zorgt F. voor contacten met advocaten. ’F. is op de hoogte van de bedragen die worden betaald aan de ’topadvocaten”, zo schrijft het OM in een tussentijdse toelichting in augustus 2020. \n\nF. zorgt er in 2015 ook voor dat een envelop met een proces-verbaal wordt opgehaald in Amstelveen. ’F. zegt tegen Mario R. dat hij alles via Ennet zal doorsturen’, zo staat in de stukken. Mario R. is een gedetineerde verdachte uit de zaak Marengo en ’Ennet’ is de uit de lucht gehaalde communicatiedienst voor criminelen, Ennetcom. \n\nWie de advocaat van F. is, is onbekend.","intensity":0,"negativity":0,"cluster_id":50,"similar_texts":"text807"},{"id":"16","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/16/2","title":"Aantal faillissementen neemt toe, maar de cijfers blijven in Nederland rooskleurig","text":"Na twee jaar van daling stijgen de faillissementen wereldwijd in 2022 met 15 procent. Het cijfer van Nederland oogt dramatischer: 34 procent hoger. Maar in absolute getallen valt het mee, blijkt uit onderzoek van Euler Hermes, de grootste kredietverzekeraar van de wereld.  \n  \n,,Deze stijging kon niet uitblijven. Vooral door steunpakketten van de overheid bereikte het aantal faillissementen in de coronacrisis een historisch laagtepunt. Aan die situatie komt nu stapsgewijs een eind\", stelt Johan Geeroms, Risk Director van Euler Hermes Nederland. ,,Voor Nederland lijkt de voorspelde stijging van 34 procent inktzwart, maar feitelijk gaan we van laag naar ietsje minder laag. Dit jaar komen we uit rond 1790 faillissementen, het laagste cijfer in vijftien jaar.\"  \n  \nDat wil niet zeggen dat we niet alert moeten zijn, stelt Geeroms. ,,Groothandels kunnen zwaardere tijden tegemoet gaan. Met de huidige stijging van de energieprijzen is het ook opletten geblazen in de energiesector.\" Verder kunnen de verstoring van de toeleveringsketens, inflatie, en een tekort aan personeel ons parten gaan spelen. Volgens Geeroms doet Nederland het bovengemiddeld goed. Het gemiddeld aantal faillissementen in de EU-landen begon vorig jaar te stijgen, terwijl het aantal hier verder afnam.  \n  \nGrofweg komt dat door twee factoren: het effectieve steunpakket van de overheid en de flexibiliteit van het Nederlandse bedrijfsleven, aldus Geeroms.","intensity":0,"negativity":1,"cluster_id":53,"similar_texts":"text374"},{"id":"17","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/20/1","title":"ACM wil Apple dwingen tot versoepeling in appstore","text":"De Autoriteit Consument en Markt (ACM) eist dat Apple de voorwaarden aanpast van de appstore voor zijn iPhones en Mac-pc's. Aanbieders van apps en abonnementen moeten direct zaken kunnen doen met consumenten. Nu zijn ze verplicht om via de kassa van Apple te werken en betalen ze tot 30 procent commissie.  \n  \nDat meldt het Britse persbureau Reuters op gezag van vier betrokkenen. De ACM wil niet op de zaak ingaan.  \n  \nDe toezichthouder begon in 2019 een onderzoek om te achterhalen of Apple met zijn werkwijze de concurrentieregels aan zijn laars lapt en misbruikt maakt van zijn marktmacht. De ACM bracht later de omvang van zijn navorsingen terug. Het richtte zich daarna louter op dating-apps. Match Group, de moeder van Tinder, had een klacht ingediend omdat Apple het bedrijf zou verhinderen met klanten te communiceren over betalingen.  \n  \nVolgens Reuters heeft de ACM Apple vorige maand op de hoogte gebracht van zijn bevindingen. Het Amerikaanse bedrijf is daarop naar de Rotterdamse rechtbank gestopt, om publicatie van het besluit tegen te houden.  \n  \nApple ligt al langer onder vuur vanwege de manier waarop het zijn App Stores bestiert. Vorige maand verloor het een rechtszaak die was aangespannen door gamesuitgever Epic die af wil van de verplichte winkelnering in de app store. Kort daarvoor had Apple al wel besloten tot een versoepeling voor sommige aanbieders.  \n  \nEpic, eigenaar van populaire online-games als Fortnite, komt evenwel niet voor die nieuwe spelregels in aanmerking. Apple wil eerst alle juridische mogelijkheden benutten om zijn gelijk te behalen. Dat zou betekenen dat Epic mogelijk pas over vijf jaar weer toegang krijgt tot miljarden bezitters van een Apple-gadget.","intensity":0,"negativity":1,"cluster_id":49,"similar_texts":"text439"},{"id":"18","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=5ef8fea7df33ee90aad7#/pages/8","title":"Afscheid van een iconische kist","text":"Afscheid van een iconische kist\n\nEen F16 krijgt in de lucht brandstof toegediend vanuit de KDC-10. \n\nFoto Arnoud Schoor \n\nEen aantal maal moesten de KDC-10’s de laatste reis van gesneuvelde Nederlanders verzorgen. ,,Dan was het compleet stil.’’\n\nHet laatste toestel van de Koninklijke Luchtmacht maakte donderdag een afscheidsvlucht boven Nederland.\n\nMariniers werden met de toestellen naar hun jaarlijkse ’koud weer’ training in Noorwegen gebracht. \n\nFoto’s ANP/HH\n\nHet interieur van de cockpit van een KDC-10 Air to Air Refueler (AAR), waarmee in de lucht getankt kan worden.\n\n❮❯\n\nNostalgie\n\nNa dik een kwart eeuw heeft de KDC-10 de laatste vlucht gemaakt\n\nVoor vele duizenden Nederlandse militairen op uitzending waren de KDC-10 tank- en transportvliegtuigen het laatste en eerste lijntje met thuis. Na dik een kwart eeuw trouwe dienst nam de Koninklijke Luchtmacht donderdag officieel afscheid van het werkpaard. \n\nOlof van Joolen\n\nDe luchtmacht deed dat met een ereronde over Nederland, waarbij de laatste KDC-10 locaties passeerde die belangrijk zijn voor het krijgsmachtdeel. Het ging van thuisbasis Eindhoven via de (militaire) vliegvelden Leeuwarden, de Kooy, Schiphol, Rotterdam en Volkel terug naar Eindhoven. De gezagvoerder was overste Erik Boekelman, tevens commandant van 334 squadron dat de KDC-10’s inzet.\n\nHerinneringen\n\nDe officier zag met het toestel en een groep vaste collega’s de hele wereld. De mooiste herinneringen koestert hij alleen niet aan Haïti, Ecuador of Thailand, maar aan de plek waar het toestel na elke reis landde. En dan met name aan de keren dat Boekelman in Eindhoven landde met een vliegtuig vol van missie terugkerende collega’s. \n\n„Als je dan de kindjes met de blondje haartjes en de familieleden met spandoeken ’welkom thuis’ zag staan, dat vond ik echt mooi. Ik probeerde altijd dertig minuten voor schema te vertrekken zodat we een halfuurtje eerder hier waren, want dat maakt op die momenten echt een verschil.”\n\nDe toestellen, die Nederland heeft verkocht aan een Amerikaans bedrijf dat er ondanks de gevorderde leeftijd mee verder vliegt en tankt, hebben niet alleen een rijke, maar ook opmerkelijke historie. Voor ze in militaire dienst kwamen, hadden de kisten er al een leven op zitten. Voor Martinair vlogen ze sinds midden jaren zeventig toeristen naar de zon. Defensie nam de kisten begin jaren negentig over en bouwde ze om. \n\nFlight engineer Carl was er vanaf het begin bij en ervoer hoe intensief de KDC-10’s werden gebruikt. De vuurdoop kwam tijdens de conflicten in voormalig Joegoslavië waar ze boven hingen om NAVO-jachtvliegtuigen bij te tanken. Een klus die emotioneel ingewikkeld was voor de bemanningen. \n\n„Je startte op Eindhoven, vloog twee uur naar het gebied, hing een paar uur boven een oorlog en ging dan weer terug naar huis. Je kon voor het avondeten weer thuis aanschuiven. Dat voelde heel vreemd”, vertelt de boordwerktuigkundige. „Later hebben we de eerste vluchtelingen uit Kosovo opgehaald. Die mensen waren zo uitgeput dat ze misselijk werden van de melk die we ze te drinken gaven. Dat laat meteen zien hoe verschillend de missies waren die wij vlogen.” \n\nBij het grote publiek werd de KDC-10 vooral bekend van de pendeldienst die het toestel verzorgde met Afghanistan. Wekelijks ging het op en neer naar Kabul om militairen naar hun missie of na afloop ervan naar huis te brengen. Een aantal maal moesten KDC-10’s in de Uruzgan-tijd de laatste reis van gesneuvelde Nederlanders verzorgen. Zoals ze dat recenter ook deden voor de bemanningsleden van de NH-90 helikopter die vorig jaar bij Aruba neerstortte. Afgelopen week nog bracht de crew een landmachtcollega die omkwam bij een bedrijfsongeval in de Verenigde Staten naar huis.\n\nCompleet stil\n\n„Het is dan compleet stil in het vliegtuig. Niemand voelt de behoefte iets te zeggen”, schetst Erik Boekelman het begin van zo’n verdrietige reis. Hij vond het net als collega Mark emotioneel pittige klussen. „Alles rond die vluchten moet perfect zijn. Op die manier toon je je respect”, stelt loadmaster Mark vast. „Tegelijkertijd geeft het voldoening om dit voor collega’s en nabestaanden te kunnen doen.”\n\nZo verknocht als alle bemanningsleden op ’hun’ KDC-10 zijn, ook zij moeten toegeven dat afgelopen jaren de leeftijd begon te tellen. Na 89.000 vlieguren kwam de laatst overgebleven kist vaker stil te staan door storingen. Onderdelen werden steeds lastiger te vinden. Een opvolger was hard nodig. Die is er in de vorm van de Airbus A330-MRTT. Negen van dit type toestellen zullen vanaf de vliegbasis Eindhoven namens zes Europese NAVO-lidstaten de taken van de KDC-10 gaan overnemen. De eerste Airbussen staan in Brabant al op het platform. \n\nPurser Paul, die al vanaf 2008 op de KDC-10 vliegt, kijkt er goedkeurend naar, maar tegelijkertijd heeft hij zo vlak voor het afscheid van het toestel ook wel nostalgische gevoelens. „Als je de wereld ermee hebt gezien krijg je een band met een kist”, zegt de purser. „Helemaal omdat dit ook een van de toestellen was die ik als jong ventje op Schiphol zag wanneer ik met mijn vader vliegtuigen ging kijken. Vanwege de derde motor in de staart pikte je de DC-10 er altijd zo uit, dat maakt dit toestel uniek.”\n\n’Je hing paar uur boven oorlog en ging dan naar huis; op tijd voor ’t eten’","intensity":0,"negativity":0,"cluster_id":48,"similar_texts":"text776"},{"id":"19","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/1","title":"Ajax voor duivels dilemma geplaatst","text":"### Leidt afhaken van Stekelenburg tot de terugkeer van Onana?\n\nHet leek nog wel zo onschuldig, die liesblessure. In Lissabon was de rentree van Stekelenburg - na een gemist duel in Zwolle - al aanstaande, meldde trainer Erik ten Hag nog opgelucht tijdens de persconferentie. Een uur later kwam de comeback op losse schroeven te staan toen de klachten weer opspeelden. Een dag later, op 15 september, stond de 39-jarige routinier niet onder de lat, maar zag hij boven in de groene kathedraal van Sporting zijn teamgenoten ijzersterk openen in de Champions League (1-5).  \n  \nDichter bij een terugkeer kwam hij niet. Gisteren maakte Ajax melding van de heupoperatie die een streep zet door de rest van het seizoen en waarschijnlijk ook het einde van de loopbaan van Stekelenburg betekent. De doelman keerde vorig jaar in een reserverol terug bij Ajax nadat hij bij AS Roma, Fulham, Monaco, Southampton en Everton zelden zijn topvorm van het WK in 2010 had bereikt. Op het oude nest haalde Stekelenburg andermaal het beste in zichzelf naar boven als vervanger van dopingzondaar Andre Onana.  \n  \n,,Ik ga van het ene uiterste naar het andere. Toen ik in 2020 terugkwam, had ik niet kunnen vermoeden dat ik als basisdoelman de dubbel zou winnen'', zegt Stekelenburg nu. ,,Ik had ook niet verwacht dat ik vervolgens met Oranje op het EK op doel zou staan. Ik stopte daarna als international om me volledig op Ajax te richten. En nu zit opeens mijn seizoen erop. Daar baal ik vreselijk van.''  \n  \nEn Ajax baalt met hem mee, ook omdat de problemen in het doel worden vergroot. Niet dat Stekelenburg een vlekkeloze zomer beleefde, maar de club dacht in hem en de aangetrokken Remko Pasveer (37) en Jay Gorter (21) wel voldoende voorzien te zijn voor de jacht op prolongatie van de dubbel en overwintering in de CL. Ook als de geschorste Onana voortijdig zou vertrekken.\n\nNiet foutloos\n\nEn omdat Pasveer, de stand-in van de stand-in, de voorbije maand niet foutloos bleek, is het keepersprobleem voor Ten Hag en vooral voor directeur Marc Overmars een duivels dilemma geworden. Om de aspiraties dit seizoen gestalte te kunnen geven, is er behoefte aan een topdoelman. Ten Hag wil presteren en onderhoudt nog altijd een goede band met Onana.  \n  \nDan is de keuze toch snel gemaakt als die in november weer mag keepen? Nou, dat ligt iets gecompliceerder. Want moet je als club ook een knieval maken als die keeper - ondanks steun in de dopingzaak, een nieuw contractvoorstel en de gelegenheid om een transfer te maken - besluit niet bij te tekenen en komende zomer transfervrij de overstap naar Internazionale maakt?  \n  \nVan dat laatste is Ajax namelijk overtuigd. En dus zal Onana (25), die hoopt op speeltijd voor de Afrika Cup met Kameroen en zijn waarschijnlijke transfer naar Italië, het nieuws over Stekelenburg vanuit sportief oogpunt handenwrijvend gadeslaan. Hoewel de clubleiding zich 'genaaid' voelt en een deel van de achterban de voormalige lieveling inmiddels liever kwijt dan rijk is, heeft hij plots nog veel betere papieren voor een rentree bij Ajax. De geschorste doelman zelf twijfelt niet aan een comeback op topniveau. ,,I was born ready'', zei hij onlangs.  \n  \nOm dat in de Arena nog te kunnen laten zien, moet Ajax bereid zijn de trots opzij te zetten, te investeren in een naar een Europese concurrent trekkende doelman en een slecht signaal af te geven naar andere spelers die niet wensen bij te tekenen. Voormalig Oranje- en Liverpool-doelman Sander Westerveld had het wel geweten. ,,Ik zou Onana niet eens meer op de club toelaten. Door hem alleen zit Ajax nu in de problemen. Hij had bij moeten tekenen met een gelimiteerde transfersom als goedmakertje voor zijn fout in de dopingzaak.''  \n  \nOud-international en voormalig Feyenoord-doelman Joop Hiele wacht liever nog even. ,,Hoe staat het met de beschikbare keepers als Onana over een maand weer mag keepen? Wellicht is Pasveer dan in topvorm en blijkt hij niet nodig. Is dat niet zo, dan moet je met elkaar bepalen, wellicht met een goed gesprek om oud zeer weg te halen, of Onana kan terugkeren.''  \n  \nOf ligt de oplossing op de markt, waar Ajax in de winter een nieuwe doelman kan ophalen? Of in de beloftenploeg, waar Gorter zich vooral als lijnkeeper sterk manifesteert? Westerveld: ,,Ik zou wel rondkijken op de markt. Mocht zich daar geen goede, betaalbare optie aandienen, dan moet Pasveer het doen. Ik denk namelijk niet dat Gorter er klaar voor is om de grote stap van eerste divisie naar de Champions League te maken.''","intensity":0,"negativity":2,"cluster_id":43,"similar_texts":"text380"},{"id":"20","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/6","title":"Ajax-doelman Maarten Stekelenburg mist rest van seizoen door heupoperatie","text":"Doelman Maarten Stekelenburg komt dit seizoen niet meer in actie voor Ajax. De Amsterdamse club meldt dat Stekelenburg een operatie moet ondergaan. De 39-jarige doelman stond al enige tijd aan de kant vanwege een liesblessure.  \n  \n'Ik moet aan mijn heup geopereerd worden om van mijn liesklachten af te komen', zegt Stekelenburg op de website van de club. 'Daarna volgt een maandenlange revalidatie. Ik ga van het ene uiterste naar het andere. Toen ik in 2020 terugkwam bij Ajax had ik niet kunnen vermoeden dat ik hier als basisdoelman de dubbel zou winnen.' Stekelenburg keerde terug bij Ajax nadat hij bij het Engelse Everton enkele seizoenen voornamelijk op de bank had gezeten. Hij zou tweede doelman worden achter André Onana, maar die werd een jaar geleden geschorst wegens overtreding van de dopingregels. Daarop werd Stekelenburg eerste doelman. 'Ik stopte daarna als international om me volledig op Ajax te kunnen richten. En nu zit opeens mijn seizoen erop door deze blessure, daar baal ik vreselijk van.'","intensity":0,"negativity":0,"cluster_id":37,"similar_texts":"text343"},{"id":"21","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/3","title":"Ajax-doelman Stekelenburg mist rest van het seizoen","text":"Doelman Maarten Stekelenburg komt dit seizoen niet meer in actie voor Ajax. De Amsterdamse club meldt dat Stekelenburg een operatie moet ondergaan. De 39-jarige doelman stond al enige tijd aan de kant vanwege een liesblessure. Stekelenburg keerde terug bij Ajax om tweede doelman worden achter André Onana, maar hij werd eerste doelman en keerde zelfs terug in het Nederlands elftal op het EK. \"Opeens zit mijn seizoen erop door deze blessure\", aldus Stekelenburg. \"Daar baal ik vreselijk van.\"","intensity":0,"negativity":0,"cluster_id":37,"similar_texts":"text553"},{"id":"22","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/50/1","title":"Alles voor een groen pensioen","text":"Wie is hier ABP-deelnemer?\", roept Liset Meddens door de zaal. Voor haar, in een loods in Bilthoven, zitten tientallen mensen op een samenraapsel van oude stoelen en fauteuils. Achter haar, op een groot videoscherm, tachtig hoofden van mensen die digitaal meedoen. Overal gaan handen omhoog. \"Wow!\", zegt Meddens. \"Wij zijn de actievelingen die namens zo'n drie miljoen Nederlanders, allen aangesloten bij pensioenfonds ABP, grote duurzame stappen eisen.\"  \n  \nDat recht hebben de docenten, ambtenaren en politieagenten die hier bij elkaar zijn, zegt Meddens. \"Het is óns pensioengeld\", zo spoort ze de zaal aan tot applaus.  \n  \nDe burgerbeweging ABP Fossielvrij, waarvan Liset Meddens, Marianna van der Stel en Hiske Arts de boegbeelden zijn, voert actie om de beleggingen van het grootste pensioenfonds van Europa te verduurzamen. Ze brullen op straat door megafoons, ze dienen petities in en nodigen zichzelf uit in de directiekamer van ABP.  \n  \nHet levert nog te weinig op, vinden ze, dus zint ABP Fossielvrij nu op een rechtszaak, geïnspireerd door de zaak die Milieudefensie won van Shell, omdat dat bedrijf op ramkoers ligt met het klimaat.  \n  \nDat geldt voor ABP net zo, vindt ABP Fossielvrij. Het fonds belegt de 'enorme geldpot' van deelnemers - zo'n 500 miljard euro - deels in vervuilende projecten, waarvan eind 2020 zo'n 25 miljoen in oliereus Shell. \"ABP financiert met óns pensioen de fossiele industrie\", verwoordt Meddens de boosheid onder milieubewust personeel van scholen, universiteiten, bij gemeenten, rijk, waterschappen en de politie. Zij kunnen thuis energie besparen en afval scheiden tot ze een ons wegen, zolang ABP grofweg 17,4 miljard euro in olie, steenkolen en aardgas belegt, weegt dat zwaar op hun \" \" CO2-voetafdruk. Overstappen naar een ander, zoals je kunt doen als je ontevreden bent met je bank of energieleverancier, dat kan niet. Een pensioen opbouwen loopt voor deze werknemers verplicht via ABP.\n\nPensioenvrees\n\n\"Ik wil niet dat mijn pensioengeld het klimaat verpest\", zegt Anne Hofstede (48), op de bijeenkomst in Bilthoven. Zij is voorstander van de rechtszaak, waar ABP Fossielvrij op deze septemberdag steun voor vraagt van de achterban.  \n  \nDie steun is er, zegt de actiegroep die dit jaar op nummer 1 staat in de Duurzame 100. Uit peilingen bleek dat 65 procent van de ABP-deelnemers wil dat hun pensioengeld milieuvriendelijk wordt belegd. Zo'n 6 procent is daar expliciet tegen; die vreest dat het rendement van het pensioenfonds omlaag gaat en daarmee de pensioenuitkering.  \n  \n\"Die zorg is niet terecht\", zegt Hofstede. \"Door niét duurzaam te beleggen loopt ABP juist geld mis. Dat is niet zomaar een loze kreet. Recent wetenschappelijk onderzoek laat zien dat het rendement van het pensioenfonds hoger was geweest als er geld was geïnvesteerd in schone, in plaats van in vuile energie.\"  \n  \nDe zaal hangt vol kartonnen bordjes met actieleuzen. 'Aarde boven poen'. 'ABP stap uit Shell'. 'Don't be a fossil fool'. Er liggen pennen, T-shirts en stickers bedrukt met teksten die de onvrede over het gebrek aan duurzaam beleid bij ABP uitdrukken.  \n  \n\"Er zijn zoveel signalen dat fossiele energie foute boel is, daar moet je niet meer in willen zitten\", zegt Joost Kieviet (74), oud-politieman. Hij heeft een nare bijsmaak bij het pensioen dat hij van ABP uitgekeerd krijgt, zegt hij. Hij kwam naar Bilhoven om zijn steun te betuigen aan ABP Fossielvrij, die zich door het hele land roert. \"Ook de politie moet die oproep steunen. De klimaatcrisis levert problemen op voor iedereen.\"\n\nLekker buitenspelen\n\nABP Fossielvrij begon in 2015, in het kielzog van de Amerikaanse Fossil Free-beweging. Toen werd het, naar eigen zeggen, nog uitgelachen door ABP-bestuurders. \"Eerst zeiden ze: ga lekker buitenspelen. Maar een paar jaar later zaten we aan de bestuurstafel.\" ABP Fossielvrij kreeg aandacht in praatprogramma's op tv en verzamelde 10.000 handtekeningen. Afgelopen zomer, toen deelnemers voor de zoveelste keer met spandoeken voor het ABP-hoofdkantoor demonstreerden, beklom ABP-directeur Corien Wortmann het geïmproviseerde podium. \"We delen jullie zorg, maar direct uit fossiel, dat is niet de oplossing\", zei de ABP-topvrouw.  \n  \nEen eerste succes dat de actiegroep mag claimen, is de belofte van het pensioenfonds om kapitaal op termijn schoner te beleggen. Plannen daarvoor komen volgend jaar. Het afstoten van belangen in zeer vervuilende steenkolen en teerzand ligt als optie op tafel. Voor zo'n afslag in de groene richting mag de voorhoede van ABP Fossielvrij zich op de borst kloppen. Successen vieren doen ze ook, maar zolang er nog een grote zak geld in schadelijke energieprojecten en boskap verdwijnt, blijft de toon bescheiden. \"We zijn een klein clubje, we bestaan bij de gratie van jullie betrokkenheid\", zegt Hiske Arts tegen de aanwezigen in de loods, een creatief bolwerk waar een oude badkuip dienstdoet als plantenbak.\n\neen zwieper\n\nMet Liset Meddens en Marianna van der Stel vormt Arts het team van ABP Fossielvrij, dat een schakel is van een brede burgerbeweging die overal in Nederland organisaties een zwieper de duurzame kant op wil geven; van musea en scholen tot fabrieken en reclames (zie de nummer 3 in de Duurzame 100).  \n  \n\"Alle manieren om druk uit te oefenen om ABP, een kolos in pensioenland, uit fossiele energiebeleggingen te krijgen, helpen\", zegt Arts. Ze wil niet blijven steken in een eindeloos gepolder. De burgerbeweging vindt de tijd rijp om naar de rechter te gaan. \"Niet omdat wij dat leuk vinden, maar omdat er geen tijd meer is om af te wachten.\" Door ABP Fossielvrij geraadpleegde milieujuristen geven de zaak een kans.  \n  \nIn de loods lopen een paar jongeren rond. Die bouwen nog geen pensioen op, die zitten nog op school. \"Klopt ja\", lacht Tobias Wolff (17), die opvalt door zijn krullenbos en stropdas. Hij is lid van Youth For Climate, de beweging van Greta Thunberg. \"Het klimaat bepaalt mijn toekomst\", zegt hij. \"Dus zolang ABP met een belachelijk hoog bedrag foute dingen doet, is het ook mijn zaak.\"  \n  \nZijn ouders bouwen allebei pensioen op via het ambtenarenfonds en vinden het beleid slecht, zegt Wolff. \"Heel naar...\", vat hij samen. Margriet Godijn (76) is het er helemaal mee eens. Het ABP schaadt met zijn fossiele beleggingen niet alleen zijn leden. De uitstoot van CO2 schaadt immers iedereen, zegt zij. \"Het klopt niet\", vindt Godijn, lid van Grootouders van het Klimaat (nummer 47 in de Duurzame 100).\n\nSuccesje\n\nDat er verandering in de lucht hangt, daar is ABP Fossielvrij van overtuigd. Of dat nou het resultaat is van een rechtszaak (die duurt zomaar twee jaar), protestacties op straat, of druk vanuit de vakbonden die hun invloed kunnen aanwenden. \"We weten dat het kán\", zegt Hiske Arts.  \n  \nDe week voor de bijeenkomst werd bekend dat pensioenfonds PME, van de metaalsector, voor 1,2 miljard aan vervuilende beleggingen van de hand doet. Het pensioenfonds voor de horeca belooft ook te vergroenen. Een succesje van de protestactie Vies Pensioen, zegt Toon Maasen van duurzaam café De Ceuvel. Die actie werd georganiseerd door Groen Pensioen (nummer 24 in de Duurzame 100).  \n  \nKlimaat en pensioen is nogal een gaap-onderwerp, maar laat het maar aan Meddens en haar club over om er een bruisend thema van te maken. \"De druk moet op de ketel\", zegt ze met een bevlogenheid alsof ze een vol Arena-stadion toespreekt. \"En dat, lieve mensen, gaan we samen in gang zetten.\" \"\n\nJURY-OORDEEL\n\nLaurie van der Burg: \"ABP Fossielvrij is een onvermoeibare burgerbeweging met een sterk strategisch doel. De groep voert de druk op ABP succesvol op. Het is een kwestie van tijd voordat het pensioenfonds overstaggaat.\"","intensity":0,"negativity":0,"cluster_id":10,"similar_texts":"text145"},{"id":"23","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/11/2","title":"Anticonceptie Rechter schuift gratis pil door naar politiek","text":"De organisaties die bij de rechter eisten dat anticonceptie gratis moet worden, hebben hun zaak verloren. Volgens de rechter is het aan de politiek om daarover beslissingen te nemen. Dat bleek gisteren tijdens de uitspraak in de zaak tegen de staat.  \n  \nBureau Clara Wichmann en campagnebureau DeGoedeZaak hadden de zaak aangespannen in de hoop de politiek te dwingen anticonceptie weer op te nemen in het basispakket. Dat vrouwen nu opdraaien voor de kosten van anticonceptie is volgens de organisaties een vorm van discriminatie.  \n  \nDe rechter geeft hun daarin geen gelijk. Middelen als de pil zijn in Nederland al goed toegankelijk, zo luidt het oordeel van de rechter. Het is aan de politiek om te beslissen of het gratis moet worden.  \n  \nDe eisende organisaties spraken hun teleurstelling uit over de uitspraak. Toch is het goed mogelijk dat zij alsnog hun zin krijgen, want gisteren kwamen de linkse partijen in de Tweede Kamer met een voorstel om anticonceptie gratis maken.  \n  \nDe fracties van GroenLinks, SP en de PvdA stellen voor via een subsidieregeling in de begroting van het ministerie van volksgezondheid geld uit te trekken voor gratis anticonceptie. Als een meerderheid van de Kamer eind oktober met het plan instemt, zouden de pil, de spiraal en andere middelen mogelijk al per 1 januari 2022 voor iedereen gratis zijn.","intensity":0,"negativity":1,"cluster_id":62,"similar_texts":"text63"},{"id":"24","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=b510b124a4dc4be997aa#/pages/1","title":"Asielopvang vastgelopen","text":"Asielopvang vastgelopen\n\nDen Haag Ondanks verschillende waarschuwingen is er nu definitief een opvangcrisis in asielzoekerscentra. Daags voordat het demissionaire kabinet moet besluiten hoeveel Afghanen Nederland kan opvangen, moeten er in Ter Apel zelfs asielzoekers op veldbedden en stoelen slapen.\n\nStaatssecretaris Broekers-Knol (Justitie) bevestigt dat de Groningse opvanglocatie kampt met dergelijke problemen. „Omdat er opeens een enorme toeloop is.” Er worden noodlocaties ingezet waar tijdelijk ruim duizend asielzoekers welkom zijn. \n\nHet Centraal Orgaan opvang Asielzoekers (COA) heeft al geregeld aan de bel getrokken dat de reguliere opvang vol zit. \n\nSlapen op stoelen\n\nPagina T4","intensity":0,"negativity":0,"cluster_id":40,"similar_texts":"text363"},{"id":"25","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=97bf44092ececf06dc57#/pages/4","title":"Asielopvang vol, slapen op stoelen","text":"Asielopvang vol, slapen op stoelen\n\nMet een uitpuilende vreemdelingenopvang en duizenden Afghanen die deze kant op willen komen, moet het kabinet een knoop doorhakken over het aantal mensen dat Nederland kan opvangen.\n\nFoto ANP/HH\n\nHoeveel Afghanen kan Nederland helpen?\n\ndoor Valentijn Bartels\n\nDen Haag Asielzoekers moeten noodgedwongen op veldbedden slapen in de opvang in Ter Apel omdat daar geen plek meer is. Dat erkent demissionair staatssecretaris Broekers-Knol (Justitie), daags voordat het kabinet een knoop moet doorhakken over het aantal Afghanen dat hulp kan worden geboden.\n\nEnkele honderden mensen zouden op veldbedden en stoelen moeten overnachten in de Groningse opvang. „Omdat er opeens een enorme toeloop is”, reageert Broekers bevestigend. „Ik heb iedere dag overleg met mensen om te zorgen dat dat niet voorkomt. Daaraan wordt hard gewerkt.” \n\nVeldbedden\n\nHet precieze aantal dat op veldbedden en stoelen heeft moeten slapen, wil ze niet noemen. „Dat doet er niet toe. Maar we moeten geen mensen in de nachtopvang hebben voor wie geen plek is.” \n\nHet probleem is dat de instroom veel groter is dan verwacht, voert de bewindsvrouw aan. „Er zitten bovendien 11.000 statushouders in de opvang. Gemeenten en provincies werken er hard aan om hen te plaatsen. Langzaam gaat dat de goede kant op.”\n\nMet een uitpuilende vreemdelingenopvang en duizenden Afghanen die deze kant op willen komen, moet in politiek Den Haag ook nog een knoop worden doorgehakt over het aantal dat Nederland kan opvangen. Na pijnlijke schattingen van staatssecretaris Broekers – zo’n 100.000 vluchtelingen, rekende ze dit weekend voor – durft niemand zijn vingers meer te branden aan de selectie. \n\nVrijdag zou de ministerraad daarover een knoop willen doorhakken. Dan moet duidelijk zijn hoeveel hulpverzoeken in aanmerking komen voor opvang in Nederland. Ongeveer 26.000 mails zouden volgens het ministerie van Buitenlandse Zaken aanspraak maken, het kan dan gaan om verzoeken die betrekking hebben op meerdere personen. \n\nBroekers erkent zich nog altijd grote zorgen te maken over opvang in Nederland en de beperkte capaciteit. „Ik maak me zorgen over de opvangcapaciteit voor asielzoekers in Nederland. We willen opvang zo fatsoenlijk mogelijk doen, maar dat betekent niet dat ik me daarover geen zorgen maak.”\n\nLegerplaats\n\nDe bewindsvrouw geeft toe dat crisisopvang nodig is als er komende dagen nog onvoldoende plek is. „Alles zit vol.” De volgende stap is crisisnoodopvang op veldbedden in sporthallen en scholen. \n\nIn een toelichting aan de Tweede Kamer voegt Broekers woensdagmiddag toe dat er aanvullende noodopvang komt. Legerplaats Harskamp in Ede wordt langer ingezet voor de opvang van maximaal 750 Afghaanse asielzoekers, meldt ze. \n\nDaarnaast wordt een defensieterrein in Amsterdam weer in gebruik genomen om maximaal driehonderd asielzoekers op te vangen. Deze locaties zullen volgens het ministerie van Justitie en Veiligheid ’zo kort mogelijk worden ingezet’. \n\nHet Centraal Orgaan opvang Asielzoekers (COA) heeft al geregeld aan de bel getrokken over het feit dat de reguliere opvang vol zit, en dat het probeert noodopvang te regelen. \n\nBroekers-Knol: ’Zorgen over beperkte capaciteit’","intensity":0,"negativity":1,"cluster_id":40,"similar_texts":"text500"},{"id":"26","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/5","title":"Baanrenner Jeffrey Hoogland klasse apart op kilometer tijdrit bij EK","text":"### Wielrennen\n\nJeffrey Hoogland heeft bij de EK baanwielrennen in het Zwitserse Grenchen met grote overmacht goud gepakt op de kilometer tijdrit, een niet-olympisch nummer. Hoogland realiseerde een tijd van 58,016 en was daarmee liefst 1,7 seconde sneller dan zijn landgenoot Sam Ligtlee: 59,767. Het brons was voor de Pool Patryk Rajkowski in 59,890. Het betekende het derde goud voor Nederland bij de EK na overwinningen op de teamsprint bij zowel de mannen als de vrouwen. Hoogland werd eerder Europees kampioen op de kilometer tijdrit in 2015 en 2017, Ligtlee is de regerend wereldkampioen. Hoogland was de wereldkampioen van 2018 maar liet het onderdeel daarna schieten. Op de EK rijdt de Nijverdaller zijn eerste wedstrijden sinds de Olympische Spelen. Op de piste van Izu pakte hij zilver op de sprint en goud op de teamsprint, het onderdeel waarmee hij dus de successenreeks dinsdag in Grenchen voortzette. Hoogland komt op de EK ook nog uit op de sprint en op keirin.","intensity":1,"negativity":1,"cluster_id":25,"similar_texts":"text77"},{"id":"27","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=43e4f2a038fef2d78c70#/pages/14-15","title":"Balkan in de wacht","text":"Balkan in de wacht\n\nVan onze \n\ncorrespondent\n\nBrussel De Europese Unie gaat voorlopig niet uitbreiden. Zes landen op de westelijke Balkan hadden hoop op nieuwe ontwikkelingen, maar op een EU-top in Slovenië zijn geen nieuwe stappen gezet.\n\nAlbanië, Noord-Macedonië, Servië, Montenegro, Bosnië en Kosovo willen al jaren toetreden tot de EU. De landen zouden voor 2030 zicht moeten krijgen op toetreding. \n\nMaar lidstaten als Nederland en Duitsland vinden dat de zes nog hervormingen moeten doorvoeren. Den Haag is wel bereid om onderhandelingen te starten met Albanië en Noord-Macedonië, maar hier blokkeert Bulgarije de boel vanwege een oud cultuurconflict.","intensity":0,"negativity":0,"cluster_id":63,"similar_texts":"text536"},{"id":"28","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/34/1","title":"Baltische staten-uit: altijd lastig","text":"### Bondscoach Louis van Gaal put uit zijn eigen ervaring met waarschuwing voor de gevaren die in Riga op de loer liggen\n\nEen rij bomen langs één kant van het veld. Twee halve tribunes achter de doelen. Een ouderwetse sintelbaan. Nee, het is bepaald geen Camp Nou of Anfield waar het Nederlands elftal vanavond zijn zevende wedstrijd in de WK-kwalificatie speelt. ,,En daarom vind ik het belangrijk dat we hier trainen. Dat spelers het stadion en het veld voelen en dat we ze net zo goed voorbereiden als anders'', zei Louis van Gaal gisteravond in het Daugava-stadion van Riga.  \n  \nDe Baltische staten-uit: altijd lastig, is de ervaring van de bondscoach. Hij heeft zelf 'geen fameus track-record' in deze landen. ,,Estland, Letland, de keren dat ik er ben geweest ging het nooit gemakkelijk. Zelfs toen we hier in 1997 met Barcelona speelden dacht iedereen: die gaan met 10-0 winnen. Werd het tegen Skonto Riga nipt 0-1. Dus ik bedoel maar...''  \n  \nToch is Oranje vanavond natuurlijk huizenhoog favoriet. Mede ook op basis van de heenwedstrijd. Die werd afgelopen maart met 2-0 gewonnen op een avond dat 5-0 of 6-0 ook prima had gekund. Alleen al 16 corners nam Nederland in de Johan Cruijff Arena. Opvallend veel, bijna dubbel zo veel zelfs als tegen de amateurs van Gibraltar. Maar alleen Luuk de Jong kopte uit één van die hoekschoppen raak.  \n  \nDie heenwedstrijd heeft Van Gaal overigens niet teruggekeken. ,,Ik vind dat je een tegenstander in de laatste weken moet zien, dus ik heb Letland bekeken in de interlands van de afgelopen periode. Dan is de kans het grootst dat je alle spelers kunt zien die ook nu in actie komen.''  \n  \nMaar dat aantal van 16 corners is wel voorbijgekomen in de analyses van de Oranje-staf. ,,Je kunt je elftal niet op corners afstellen. Althans, dat vind ik. Wel kun je op corners oefenen. Dat hebben we deze week weer gedaan. We hebben nu ook varianten. Of die eruit komen, moeten we afwachten.''  \n  \nBij de heenwedstrijd was Frank de Boer nog bondscoach. Die zette destijds juist bewust Luuk de Jong in de basis als kopsterke spits. Van Gaal ziet de kersverse Barcelona-speler nu voorlopig alleen als pinchhitter, net als Wout Weghorst. Een invalbeurt van die twee samen vormt vanavond plan B.\n\nLopende middenvelders\n\nVoor de basisploeg is Memphis Depay de man centraal voorin, met twee lopende middenvelders daarachter. Eén daarvan zal opnieuw Davy Klaassen zijn. De andere plek lijkt te gaan naar Guus Til, als vervanger van de geschorste Georginio Wijnaldum. ,,Ik kies voor een zelfde type middenvelder'', aldus Van Gaal, die nog geen naam prijs wilde geven. ,,Want Memphis heeft een aantal goals gemaakt waarbij hij profiteerde van de aanwezigheid van twee lopende middenvelders in zijn buurt.'' In de rest van de opstelling worden geen verrassingen verwacht.  \n  \nIn totaal treffen Letland en Nederland elkaar voor de vijfde keer in de historie. Alle voorgaande duels won Oranje, met een doelsaldo van 13-0. Van Gaal, nog steeds op zijn hoede: ,,Je zou kunnen denken dat de tegenstander niet zo veel voorstelt. Maar het is tegen dit soort ploegen altijd hetzelfde: ze komen drie keer over de middenlijn en dan wordt het meestal ook direct gevaarlijk, omdat er dan ruimte ligt.''  \n  \nDe meest recente ontmoeting was in 2015. Niet in het stadion met de bomenrij, de sintelbaan en de halve tribunes, maar in het veel intiemere onderkomen van Skonto Riga, met publiek dicht op het veld. Het werd destijds nog een memorabele avond, want er sneuvelde een bondscoach. De KNVB ontsloeg Guus Hiddink in de dagen na Letland-uit. Ondanks een 0-2 zege was er onvoldoende vertrouwen dat Hiddink zich met Oranje zou gaan plaatsen voor het EK.  \n  \nVoor een dergelijke vertrouwensbreuk hoeft Van Gaal nu niet te vrezen. Sterker: vanavond winnen en kwalificatie voor het wereldkampioenschap in Qatar is weer een stap dichterbij.","intensity":0,"negativity":1,"cluster_id":31,"similar_texts":"text790"},{"id":"29","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/36/1","title":"Belgen buigen opnieuw","text":"### Net als in de halve finale van het WK van 2018 onderuit tegen de Fransen nations league finales\n\nGa voor een  \n  \nsamenvatting van België - Frankrijk  \n  \nnaar op AD.nl  \n  \nIn de slotfase leek België toch nog revanche te nemen voor die verloren halve finale van het WK 2018 (1-0). Maar nadat de goal van Romelu Lukaku werd afgekeurd wegens buitenspel, waren de druiven heel zuur voor de Belgen. Theo Hernández maakte de comeback van Frankrijk compleet door de 2-3 binnen te schieten.  \n  \nHet is dat de Nations League als prijs nog betrekkelijk weinig aanzien geniet, maar wat de twee halve finales van het toernooi in elk geval laten zien is zuiver hogeschoolvoetbal. Want na de fraaie voorstelling van woensdagavond tussen Italië en Spanje (1-2) maakten België en Frankrijk er gisteren andermaal een duel van om van te likkebaarden. Met nu ook een scoreverloop als een thriller.  \n  \nLange tijd leek België een simpele overwinning te behalen in Turijn na een snelle 2-0 voorsprong. Er leek niets aan de hand voor de ploeg van bondscoach Roberto Martínez, maar Frankrijk kwam geweldig terug in de tweede helft door twee keer te scoren binnen vijf minuten. Eerst was een combinatie tussen Kylian Mbappé en Karim Benzema goed voor de 2-1. Daarna gaf scheidsrechter Siebert na een VAR-ingreep een strafschop aan Frankrijk na een overtreding van Youri Tielemans op Antoine Griezmann. Mbappé bracht Frankrijk terug.  \n  \nEr wordt weleens geklaagd over de grote hoeveelheid aan wedstrijden in het internationale topvoetbal en dat is terecht, maar het is toch fijn dat de wedstrijden van de afgelopen dagen de voetbalfan niet zijn onthouden.  \n  \nDe Belgen speelden geduldig en lieten het initiatief aan Frankrijk. Toch was het aan doelman Hugo Lloris te danken dat België niet al vroeg op voorsprong kwam. Hij redde spectaculair op een inzet van Kevin De Bruyne.  \n  \nMaar evenzogoed was een snelle goal voor Frankrijk niet gek geweest. Bijvoorbeeld toen Mbappé werd gelanceerd, dwars door het strafschopgebied van de Belgen. De Franse bondscoach Didier Deschamps kon natuurlijk weer een elftal van formaat op de been brengen, wetende dat hij over zo ongeveer het meest aantrekkelijke arsenaal spelers beschikt.\n\nStatuur\n\nHet maakte nauwelijks indruk op de Belgen, die de afgelopen jaren wel vaker tegenstanders van een dergelijk statuur tegenkwamen en niet voor niks eerste staan op de wereldranglijst. Yannick Carrasco bracht België dan ook op voorsprong, terwijl direct daarna Belgisch topscorer aller tijden Lukaku maar weer eens van zich deed spreken. Na eerst knap te zijn weggedraaid bij de Franse verdediger Lucas Hernández schoot hij vervolgens snoeihard raak (2-0).  \n  \nUiteindelijk viel de beslissing, zoals het hoort in een spektakelstuk, in de absolute slotfase. Na de afgekeurde goal van Lukaku schoot Theo Hernández de bal keihard langs doelman Courtois.","intensity":0,"negativity":0,"cluster_id":55,"similar_texts":"text60"},{"id":"30","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=0821a60046353e089587#/pages/22-23","title":"Belgen laten oog vallen op Stegeman","text":"Belgen laten oog vallen op Stegeman\n\nWorstenmaker\n\nHet Belgische voedingsbedrijf Ter Beke Groep heeft zijn oog laten vallen op de Nederlandse vleeswaren- en worstenmaker Stegeman en zijn Belgische branchegenoot Imperial Meat Products. Ter Beke Groep heeft woensdagochtend in een verklaring laten weten overnamegesprekken te zijn begonnen met de twee vleesverwerkers. De Belgen bevestigen daarmee een eerder bericht in De Tijd dat al stelde dat Ter Beke op het punt staat een van de twee branchegenoten over te nemen. Stegeman uit het Overijsselse Wijhe en Imperail Meat vallen beide onder de Spaanse Campofrio groep.","intensity":0,"negativity":1,"cluster_id":21,"similar_texts":"text644"},{"id":"31","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=059d73df1b9e63f16559#/pages/48-49","title":"Biesbosch ’s nachts verboden gebied","text":"Biesbosch ’s nachts verboden gebied\n\ndoor Sebastian Schramm\n\nDORDRECHT Recreanten zijn voortaan tussen zonsondergang en -opkomst niet meer welkom in grote delen van de Biesbosch.\n\nDat blijkt uit de nieuwe recreatiezonering die door Staatsbosbeheer voor het Nationaal Park en Natura2000 gebied is opgesteld. De maatregel die binnenkort ingaat, is bedoeld om de nachtrust van in het natuurgebied levende dieren niet te verstoren.\n\nHet is momenteel niet verboden om er in het donker te vertoeven. „Na zonsondergang is de Biesbosch een lastig gebied om te varen”, stelt Staatsbosbeheer. „Ook wandelaars kunnen de weg kwijtraken. Verstoring van vogels en andere dieren is in de nacht vaak erg groot en kan tot definitief verlaten van het nest leiden.”\n\nDe vele illegale feesten in de voorbije jaren zijn al langer een doorn in het oog van de beheerder. Door het verblijf tijdens het donkere deel van de dag strafbaar te stellen, kan daar voortaan ook makkelijker tegen worden opgetreden.\n\nHet blijft overigens wel toegestaan om in het donker van de openbare weg in de Biesbosch gebruik te maken. Ook kan bij Staatsbosbeheer ontheffing worden aangevraagd voor bijzondere excursies zoals bij volle maan. Voor pleziervaartuigen worden zones aangewezen om ’s avonds voor anker te gaan. \n\nTussen 1 november en 1 maart wordt ook het varen door de Biesbosch verder aan banden gelegd, omdat er veel watervogels overwinteren. Er geldt in deze periode al een vaarverbod voor de Sliedrechtse Biesbosch, maar dat wordt nu dus flink uitgebreid.\n\nDieren\n\nniet\n\nmeer\n\nver-\n\nstoren","intensity":0,"negativity":1,"cluster_id":47,"similar_texts":"text600"},{"id":"32","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/41/3","title":"Bond 'koopt tijd' met Tijsterman","text":"### Handbalsters betreuren coachwissel vlak voor WK\n\nToen handbalbond NHV vijf jaar geleden afscheid nam van bondscoach Henk Groener, gaven de speelsters aan met een internationale topcoach te willen werken. Die oproep kreeg gehoor. Maar na de Deense Helle Thomsen en de Fransman Emmanuel Mayonnade is nu voor een interim-bondscoach uit eigen land gekozen. Monique Tijsterman begint twee maanden voordat titelverdediger Nederland op het WK aantreedt.  \n  \nVoor Tijsterman (52) is het een wens die uitkomt. ,,Het bondscoachschap is altijd mijn ambitie geweest.\" Gisteren debuteerde ze met een 38-27 overwinning op Belarus, in het eerste kwalificatieduel voor het EK van 2022. Tijsterman leidde in het verleden Jong Oranje en stond aan de wieg van de HandbalAcademie op Papendal. Ze is daardoor een oude bekende voor het gros van de speelsters; met slechts drie van hen werkte ze de afgelopen jaren niet. ,,Maar ze zijn nu allemaal volwassen geworden, als persoon en als handballer.\"  \n  \nIn 2015, onder leiding van Groener, was er het eerste grote succes: zilver op het WK. Het was de aanzet voor gloriejaren, waarin Nederland vierde werd op de Spelen in 2016, steevast op het podium eindigde op EK en WK en uiteindelijk onder leiding van Mayonnade de wereldtitel won in 2019.  \n  \nDe Olympische Spelen in Tokio eindigden afgelopen zomer in mineur, omdat Nederland na een uitstekende poulefase strandde in de kwartfinale tegen de latere winnaar Frankrijk en vijfde werd. In de woorden van sterspeelster Estavana Polman, die geblesseerd moest toekijken: ,,Eigenlijk speelden we een fantastisch toernooi en één wedstrijd kut. Terwijl we vijf jaar eerder een verschrikkelijk pieptoernooi speelden, maar het één wedstrijd goed ging.\"  \n  \nVoor Sjors Röttger is de aanstelling van Tijsterman, met wie hij al jarenlang samenwerkt, een manier om 'tijd te kopen'. De algemeen en technisch directeur van het NHV zei die nodig te hebben om na te denken over de toekomst van het nationale team. ,,We zijn al bezig met 2028.\"  \n  \nHet vertrek van Mayonnade was geen wens van de speelsters. ,,Ik vind het jammer, ik kon goed met hem\", zegt Polman. ,,Het komt absoluut niet uit de groep vandaan. Dat durf ik met 100 procent zekerheid te zeggen, al brand ik nu misschien mijn vingers.\" Aanvoerster Danick Snelder spreekt van een ingewikkelde situatie, wisselen van coach vlak voor het WK. ,,Ik vind het jammer hoe het allemaal gelopen is en dat Manu er niet meer is.\"  \n  \nHet contract van de Fransman, die tweeënhalf jaar aan het roer stond van Oranje, liep na de Spelen van Tokio af. Volgens Röttger koos de Fransman er zelf voor om zijn contract niet te verlengen. ,,We hebben een aanbod gedaan, maar niet tot zeg maar 2025, en dat heeft hij niet geaccepteerd. Hij wilde een langere verlenging en ik wil tijd om richting de Olympische Spelen van Parijs extra na te denken hoe wij de toekomst ingaan.\"   \n  \nDaardoor treedt nu al de derde bondscoach aan in vijf jaar tijd. Het contract van Tijsterman loopt tot en met het WK in Spanje, in december. Het NHV heeft inmiddels al tien tot vijftien aanbiedingen binnen van coaches die Oranje willen leiden. Ook Tijsterman zegt voor de functie open te staan.  \n  \nRöttger gaf in het verleden juist gehoor aan de wens van de speelsters, toen zij een internationale coach wilden. ,,Ze wilden werken met iemand die al heeft laten zien dat hij op dat absolute topniveau coacht. Maar internationale ervaring maakt nog niet dat iemand automatisch een geschikte kandidaat is. En Monique leverde echte topprestaties bij Jong Oranje en Lions. Ik zet niet zomaar iemand als interim neer, ik denk dat zij deze klus aankan.\"  \n  \nAanvoerster Snelder: ,,Ik vind het, zeker omdat de tijd zo kort is, wel moeilijk. Maar tegelijkertijd denk ik ook: de tijd is kort, dus focus. Het is zoals het is, nu gaan we dit met Monique aan.\"","intensity":0,"negativity":0,"cluster_id":36,"similar_texts":"text342"},{"id":"33","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/2/3","title":"Bordercollie kent 141 namen van speeltjes: 'Mens en hond delen groot stuk evolutie'","text":"Dat een hond de woorden 'zit' en 'af' begrijpt, is niet zo bijzonder. Maar de Brabantse bordercollie Nalani heeft een wel heel groot vocabulaire: ze kent 141 verschillende speeltjes bij naam.  \n  \nOnderzoekers van de universiteit van Boedapest zochten twee jaar lang stad en land af op zoek naar geniale honden die namen van verschillende objecten konden onderscheiden. Zes bordercollies van over de hele wereld kwamen door de selectie, waaronder Nalani uit Uden.  \n  \nIn een livestream werden Nalani en een van haar concurrenten ten overstaan van ruim 1.600 kijkers op de proef gesteld. Op het commando 'eend!' van hun baasje spurtten de honden elk naar een aangrenzende kamer vol felgekleurde speeltjes. Het baasje bleef in een andere kamer achter, zodat die niet bewust of onbewust non-verbaal duidelijk kon maken welk speeltje de viervoeter moest pakken. Na een korte zoektocht keerden de honden bij hun baasje terug met een gele speelgoedeend in de bek.  \n  \nDe Genius Dog Challenge is deel van een Hongaars onderzoek naar het leren en onthouden van woorden bij honden. De onderzoekers vroegen de zes baasjes om hun honden in één week zes of twaalf namen van speeltjes aan te leren, schrijven ze in het vakblad Royal Society Open Science. Precies een week later kregen de honden een overhoring. Met succes: in ruim 86 procent van de gevallen brachten de honden het juiste speeltje bij hun baasje terug. De meeste honden kenden de namen van de speeltjes twee maanden na het aanleren nog steeds.  \n  \nDeze resultaten bewijzen eens te meer dat honden intelligente dieren zijn, vindt Mariska Kret, hoogleraar vergelijkende psychologie aan de Universiteit Leiden. 'Honden zijn sociale dieren, binnen de groep kunnen ze goed uitdrukken wat ze willen en ook gebaren en bevelen van mensen begrijpen ze doorgaans goed. Dat is niet zo vreemd, want honden en mensen delen een groot stuk evolutie. En veel trainen helpt.'  \n  \nHoewel de Genius Dog Challenge toegankelijk was voor elk hondenras, zijn alle deelnemers bordercollies. Is dat puur toeval of zijn bordercollies de Einsteins van het hondenrijk? Geen toeval, vermoedt Kret: 'Mensen hebben hondenrassen voor verschillende doeleinden gefokt. Sommige honden zijn bij uitstek geschikt om te waken, andere om gezelschap te houden en weer andere om te jagen. Bordercollies zijn gefokt om schapen te drijven. Ik kan me voorstellen dat deze soort daarom zo veel woorden kan onthouden: om een groep schapen bij elkaar te houden, moet het dier de commando's van de herder begrijpen.'  \n  \nDe volgende uitdaging voor de hond uit Uden? Voorlopig geen nieuwe wereldkampioenschappen, maar nog wel een paar optredens, onder andere bij de talkshow van Eva Jinek. En het regent interviewverzoeken. Baasje Sonja de Laat neemt de telefoon dan ook inmiddels al op met 'dit is de manager van Nalani'.","intensity":0,"negativity":2,"cluster_id":67,"similar_texts":"text61"},{"id":"34","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/18/3","title":"Braspennincx voor het eerst Europees kampioen","text":"### Sprint\n\nShanne Braspennincx heeft bij de Europese kampioenschappen baanwielrennen in het Zwitserse Grenchen de titel op de sprint gepakt. Ze versloeg de Duitse Lea Sophie Friedrich na twee heats. Het is de eerste keer dat de 30-jarige Brabantse een individuele titel pakt op een EK. In de eerste heat passeerde Braspennincx Friedrich in een lange sprint. Met nog meer dan een ronde te gaan kwamen beide sprinters op snelheid, maar na de laatste bocht ging de Nederlandse haar tegenstandster voorbij aan de bovenkant van de baan. In de tweede heat ving ze de Duitse op en hield ze een kleine marge.","intensity":0,"negativity":0,"cluster_id":17,"similar_texts":"text794"},{"id":"35","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=af70f42f9daf5fbacb82#/pages/34-35","title":"Braspennincx: ook EK-goud op sprint","text":"Braspennincx: ook EK-goud op sprint\n\nWielrennen\n\nShanne Braspennincx heeft bij de Europese kampioenschappen in het Zwitserse Grenchen de titel op de sprint gepakt. Ze versloeg de Duitse Lea Sophie Friedrich na twee heats. Het is de eerste keer dat de 30-jarige Brabantse een individuele titel pakt op een EK. Braspennincx veroverde eerder deze week voor het eerst goud op de teamsprint. Op de Olympische Spelen in Tokio afgelopen zomer won ze goud op het sprintonderdeel keirin.\n\nVincent Hoppezak haalde zilver op het onderdeel scratch. De 22-jarige Capellenaar pakte een ronde voorsprong op het peloton en moest alleen de Portugees Rui Oliveira voor zich dulden.","intensity":0,"negativity":0,"cluster_id":73,"similar_texts":"text326"},{"id":"36","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/3/1","title":"Brussel woedend: uitspraak Pools hof is 'aanval op EU'","text":"Het Poolse constitutionele hof heeft gisteren de juridische strijd tussen Warschau en Brussel tot nieuwe hoogtes opgedreven. Een deel van het Europese recht is volgens het Hof niet geldig in Polen. Het is voor het eerst dat een lidstaat de Europese rechtsorde in twijfel trekt, die erop is gebaseerd dat het Europese Hof van Justitie het laatste woord heeft in conflicten tussen de Europese Commissie en lidstaten.  \n  \nIn Brussel vreest men dat dit precedent ertoe kan leiden dat lidstaten naar believen delen van het EU-recht accepteren of verwerpen. Eurocommissaris voor justitie Didier Reynders, noemde het Poolse proces eerder 'een reële bedreiging voor de architectuur van de EU'.\n\nIngrijpende veranderingen\n\nIn een reactie op de uitspraak van gisteren liet Reynders weten dat de Europese Commissie \"alle middelen zal gebruiken om ervoor te zorgen dat Polen het EU-verdrag respecteert\" en kondigde hij \"snelle actie\" aan. \"Dit is een aanval op de hele EU\", stelde Jeroen Lenaers namens de Europese Volkspartij, de grootste fractie in het Europarlement.  \n  \nIn Polen was buiten het jubelende regeringskamp de sfeer zo mogelijk nog somberder. \"Deze regering leidt Polen de EU uit\", aldus oppositieparlementariër Krzysztof Brejza direct na het vonnis. Zijn partijgenoot en Europarlementariër Andrzej Halicki ging een stap verder: \"Juridisch gezien staan we nu buiten de Europese Unie.\"  \n  \nHet Europese Hof in Luxemburg heeft Polen de afgelopen jaren herhaaldelijk veroordeeld, omdat het land geen onafhankelijke rechtsspraak garandeert. Maar volgens het hoogste Poolse tribunaal hoeft de conservatief-nationalistische regering zich daar dus niets van aan te trekken. Niet Warschau, maar Brussel gaat volgens het Poolse Hof zijn boekje te buiten; het EU-verdrag geeft de Unie geen zeggenschap over de manier waarop een lidstaat zijn rechterlijke macht organiseert.  \n  \nDe manier waarop regeringspartij Recht en Rechtvaardigheid (PiS) dat de laatste jaren deed is zeer omstreden. PiS vergrootte stap voor stap de greep van de politiek op de rechters en rechtbanken. De eerste stap bestond uit ingrijpende veranderingen in het Constitutionele Hof. Het Hof dat gisteren de Poolse regering gelijk gaf, wordt grotendeels bemenst door oud-PiS-politici en -sympathisanten.  \n  \nSinds 2018 heeft de partij invloed op de benoemingen van rechters. Rechters die protesteren tegen deze 'hervormingen' worden gestraft door een nieuw opgerichte Tuchtkamer. Volgens de Europese Commissie loopt hierdoor de onafhankelijkheid van rechters gevaar. Na jarenlang 'overleg' en onderhandelingen belandden de kwestie bij het Europese Hof, dat de Commissie keer op keer in het gelijk stelde. De Poolse regering legde de vonnissen echter naast zich neer.\n\nLoyale samenwerking\n\nDeze week velde het Europese Hof opnieuw een vonnis over de juridische 'hervormingen' van de PiS-regering: als een rechter evident in strijd met de grondwet is benoemd, dienen al zijn of haar vonnissen als niet-bestaand te worden beschouwd. Deze uitspraak betreft rechters die sinds 2018 zijn aangesteld. Maar volgens het Poolse Hof hoeft de regering zich dus ook hiervan niets aan te trekken.  \n  \nDe Poolse regering wijst erop dat ook in andere lidstaten grondwetstribunalen de Europese wetgeving in twijfel trekken. Maar er is een belangrijk verschil: in Polen zijn het geen privé-personen, of -organisaties die de Europese rechtsorde aanvechten, maar doet de zittende premier Mateusz Morawiecki dit. Volgens de Europese Commissie ondermijnt hij daarmee het EU-verdrag waarin lidstaten zich verplichten tot 'loyale samenwerking' met de Europese instituties. Ook hiervoor heeft de Commissie Polen recentelijk aangeklaagd in Luxemburg.  \n  \nMorawiecki vroeg het Poolse Constitutionele Hof afgelopen maart te bevestigen dat de Luxemburgse uitleg van het EU-verdrag in strijd is met de Poolse grondwet. Het Hof heeft de premier nu gegeven wat hij wilde.  \n  \nDe Warschause hoogleraar-jurist Marcin Matczak verwoordde het zo: \"De machthebbers krijgen op deze manier een wapen in handen. Dat kunnen ze binnenlands inzetten tegen rechters door te zeggen: 'Jullie mogen de legitimiteit van politiek benoemde rechters niet in twijfel trekken'. Maar ze kunnen het ook buiten Polen inzetten. In gesprekken met de EU kan de Poolse regering nu de vermoorde onschuld spelen door te zeggen: 'Wij willen wel meewerken, maar het Constitutionele Hof staat dat niet toe'.\" In Brussel neemt niemand dat argument serieus, benadrukte grondwetspecialist Marek Chmaj donderdag kort na het vonnis: \"De Poolse staat heeft zichzelf opnieuw belachelijk gemaakt.\"\n\n57 miljard euro\n\nDe uitspraak van de Poolse grondwetsrechters kan ook financiële gevolgen hebben. De Europese Commissie heeft het Europese Hof gevraagd om Polen een boete op te leggen voor elke dag dat het land blijft weigeren vonnissen van het Europese Hof uit te voeren. Daarnaast heeft de Commissie nog altijd het Poolse herstelplan niet goedgekeurd. Die goedkeuring heeft Warschau nodig om 57 miljard euro te ontvangen uit het Herstelfonds waarmee Brussel de Europese economie uit het covidslop wil trekken. Commissie-ambtenaren hebben openlijk verklaard dat die toestemming er niet komt, zolang de regering in Warschau er niet voor zorgt dat de rechterlijke macht onafhankelijk is.","intensity":0,"negativity":2,"cluster_id":28,"similar_texts":"text478"},{"id":"37","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/9/3","title":"Burgemeester Dijksma doet aangifte tegen muurtekening met galg","text":"Burgemeester Sharon Dijksma van Utrecht heeft aangifte gedaan nadat op een muur in de stad een afbeelding was ontdekt waarop zij aan een galg hangt. 'Dit raakt mij, mijn gezin en de mensen van wie ik hou. Er is een grens', twittert zij.  \n  \nDijksma ontvangt sinds het sluiten van restaurant Waku Waku bedreigingen. Het restaurant moest dicht omdat de eigenaren weigerden de gasten te controleren op hun coronatoegangsbewijs. Eerder deze week deed demissionair minister Hugo de Jonge (Volksgezondheid) aangifte van bedreiging na een tweet waarin werd gesuggereerd dat een galg voor hem klaarstond. Bij een demonstratie afgelopen weekeinde werd ook een galg rondgedragen.","intensity":0,"negativity":0,"cluster_id":39,"similar_texts":"text362"},{"id":"38","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/13/2","title":"CDU-leider Laschet lijkt het veld te moeten ruimen","text":"In een persconferentie gisteravond heeft Armin Laschet door laten schemeren dat hij terug zal treden als partijvoorzitter van de CDU. Volgens Laschet heeft hij nog steeds de steun van de partijtop om de coalitieonderhandelingen te leiden, maar hij geeft indirect toe dat zijn partijvoorzitterschap de CDU in de weg zit. \"Jamaica zal niet mislukken omwille van de persoon\", zei hij tijdens de persconferentie.  \n  \nDie Jamaica-coalitie, in de kleuren van de CDU, Groenen en FDP, lijkt steeds minder kans te maken sinds de Groenen en de FDP woensdag besloten regeringsonderhandelingen te starten met de SPD. Het nieuws veroorzaakte ophef in de CDU, die na een nek-aan-nekrace vlak achter de SPD eindigde in de verkiezingen. De partij probeert ondanks het historisch slechte verkiezingsresultaat te bewijzen dat het geschikt is om te regeren. Toch lukt het door interne conflicten maar niet om overtuigend voor de dag te komen.  \n  \nCentraal in die partijstrijd staat Armin Laschet. De schuld van het slechte verkiezingsresultaat is op zijn schouders terechtgekomen. Tijdens de verkiezingscampagne is het hem nooit gelukt om de partij, die na zestien jaar Angela Merkel in een identiteitscrisis is beland, achter zich te verenigen. Laschet werd tijdens zijn campagne het mikpunt van zijn eigen partijleden, die hem publiekelijk afschilderden als een ongeschikte kandidaat. Ook bondskanselier Angela Merkel zette zich nauwelijks voor hem in.  \n  \nHoewel Laschet in de persconferentie niet heeft aangekondigd dat hij vertrekt, zijn zijn plannen volgens bronnen van verschillende Duitse media vergevorderd. Volgens Welt heeft hij in een vergadering met de CDU-top besproken dat hij de komende dagen in gesprek gaat met vijftien CDU-afdelingen en regionale takken om zijn opvolger te vinden. Volgens Der Spiegel zou hij een 'nieuwe persoonlijkheidsstrijd' in de CDU willen voorkomen.  \n  \nVerschillende CDU-politici reageerden gisteravond enthousiast op het mogelijke vertrek van Laschet. \"Armin Laschet maakt vandaag de weg vrij voor de CDU om opnieuw te beginnen\", reageerde zijn eerdere rivaal voor het partijvoorzitterschap, de conservatieve Friedrich Merz. Christoph Ploss, CDU-partijvoorzitter in Hamburg, zegt blij te zijn dat Laschet de afdelingen wil betrekken bij het zoeken naar zijn vervanger. De partijtop zou namelijk 'herhaaldelijk besluiten nemen tegen de meerderheid van de leden in'.  \n  \nToch is het de vraag of het de CDU nog gaat lukken om het tij te keren, nu het leiderschap van de partij door het vertrek van Laschet weer ter discussie komt te staan. Laschet zelf lijkt nog hoop te hebben: \"Het aanbod van de CDU staat tot aan de laatste seconde van de regeringsformatie\".","intensity":1,"negativity":0,"cluster_id":72,"similar_texts":"text784"},{"id":"39","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=e1b8c1cf5bde1806b0b8#/pages/14-15","title":"CIA zet speciaal China-centrum op","text":"CIA zet speciaal China-centrum op\n\nDe CIA gaat de groeiende Chinese macht beter monitoren. \n\nWASHINGTON De CIA zet een nieuw centrum op dat zich exclusief gaat bezighouden met China.\n\nDe Amerikaanse inlichtingendienst gaat er inlichtingen verzamelen over de communistische volksrepubliek en inspanningen aansturen om Chinese spionage tegen te gaan, schrijven Amerikaanse media.\n\nDe oprichting van het ’China Mission Center’ kan volgens de krant The Washington Post worden gezien als teken dat de Verenigde Staten zich opmaken voor een grootschalige en jarenlange worsteling met China. CIA-topman William J. Burns noemt de groeiende rivaliteit met Beijing in een verklaring „de grootste geopolitieke uitdaging van de 21e eeuw.”\n\nEen ingewijde zegt tegen de krant dat de CIA wereldwijd meer agenten, taalkundigen en technici gaat inzetten om inlichtingen te verzamelen en Chinese belangen te ondermijnen. De bron vergelijkt dat met de manier waarop de inlichtingendienst tijdens de Koude Oorlog de communistische Sovjet-Unie aanpakte. De CIA gaat nu ook meer mensen opleiden om Mandarijn te spreken.\n\nDe dienst was eerder nog veel nadrukkelijker gericht op de strijd tegen terreurorganisaties, maar daar kwam onder de voorganger van Burns verandering in. Er gaat nu weer meer aandacht uit naar landen die als rivalen worden gezien, zoals Rusland, Noord-Korea en Iran.\n\nDe voormalige CIA-directeur John Brennan reageert in The Washington Post positief op het besluit een speciaal China-centrum op te richten. „Als er een land is dat een eigen missiecentrum verdient, dan is het China wel”, concludeert hij. „Dat heeft wereldwijde ambities en vormt het grootste gevaar.”","intensity":0,"negativity":0,"cluster_id":19,"similar_texts":"text471"},{"id":"40","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/06/college-rotterdam-wil-stoppen-met-warmteleiding-naar-leiden-a4060936#20211007-79847-102","title":"College Rotterdam wil stoppen met warmteleiding naar Leiden","text":"Energietransitie Het schrappen van de warmteleiding van Rotterdam naar Leiden is een grote tegenvaller voor de energietransitie in Zuid-Holland. Het noodlijdende Warmtebedrijf van Rotterdam stevent af op een faillissement. ,Na jarenlange financiële problemen wil het Rotterdamse college van burgemeester en wethouders stoppen met de aanleg van de duurzame warmteleiding van de Rotterdamse haven naar Leiden. Het noodlijdende Warmtebedrijf van Rotterdam, waar de gemeente door de jaren heen ongeveer 300 miljoen euro in stak, stevent af op een faillissement.Het collegebesluit, waar de gemeenteraad volgende week nog over moet stemmen, is een grote tegenvaller voor de energietransitie in Zuid-Holland. De leiding naar Leiden moest ook regiogemeenten als Katwijk, Leiderdorp, Oegstgeest, Voorschoten en Zoeterwoude voorzien van industriële warmte van afvalverwerker AVR en Shell in Rotterdam. Mogelijk wordt het eerste deel van de warmteleiding van Rotterdam naar Den Haag alsnog wel aangelegd door energiebedrijf Gasunie, de eigenaar en exploitant. Het Warmtebedrijf van de gemeente Rotterdam zou de leiding van Gasunie gaan huren voor het warmtetransport. Een van de redenen voor het mislukken is dat betrokken private partijen volgens de Europese Commissie te weinig willen bijdragen, zegt wethouder Arjan van Gils (Financiën en Majeure Projecten, D66) in een interview met NRC. Zo zou Rotterdam onevenredig veel betalen en risico lopen, waardoor er sprake kan zijn van staatssteun.\n\nLees hier het interview met wethouder Arjan van Gils: ‘Er is met een grote boog om het Warmtebedrijf heengelopen’\n\nMet private partijen, zoals AVR, Shell en energiebedrijven Vattenfall en Uniper, is gepraat over een bijdrage van „enkele miljoenen”, schrijft het college aan de gemeenteraad. Die bijdrage zou in „schril contrast” staan met de – onbekende – bijdrage van de gemeente Rotterdam. ‘Een en al onbalans’„Het kan niet zo zijn dat één partij er eindeloos geld in blijft steken en alle risico’s op zich neemt: dat is een en al onbalans”, zegt Van Gils. De wethouder betreurt het dat private partijen zich niet meer hebben willen inzetten voor dit duurzame project. „Mijn beeld is, als ik er lang naar kijk, dat er met een grote boog om het Warmtebedrijf is heengelopen.”De risico’s voor de gemeente Rotterdam zijn ook te groot, omdat er nog veel onzekerheden zijn rond het contract met Gasunie, aldus Van Gils. Waar en hoe de pijpleiding vanuit de Rotterdamse haven op Leiden moet worden aangesloten, staat ook nog niet vast en kan vertraging voor het project opleveren. Het Warmtebedrijf werd in 2006 opgericht om met restwarmte uit de haven zo’n 300.000 tot 500.000 woningen in de regio te verwarmen. Maar het Warmtebedrijf bleef steken op 60.000 woningen. Daarom is besloten om de leiding naar Leiden door te trekken. Het aanvankelijke plan van een leiding via Zoeterwoude werd eind vorig jaar verruild voor een leiding via Rijswijk. Zowel de Rekenkamer Rotterdam als een raadsenquête-commissie hebben een kritisch rapport uitgebracht over het debacle met het Warmtebedrijf. Door angst voor gezichtsverlies, wensdenken en het structureel onderschatten van risico’s werd het Warmtebedrijf een politiek en financieel fiasco, bleek uit een eerdere reconstructie van NRC.\n\nNieuwsbrief\n\nNRC Rotterdam\n\nHet laatste nieuws en de beste stukken over de mooiste rotstad die er is\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":1,"cluster_id":26,"similar_texts":"text284"},{"id":"41","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/10/5","title":"Correctie","text":"Interpol Wij meldden gisteren in het stuk 'Syrië krijgt weer toegang tot Interpol' (pagina 5) dat advocaat Bob Kaarls de afgelopen tien jaar honderden zaken behandelde waarbij mensen onterecht op de rode lijst van Interpol terechtkwamen. Dat klopt niet: hij heeft een paar honderd misstanden bij Interpol behandeld, waarbij het in enkele tientallen gevallen ging om mensen op de rode lijst.","intensity":0,"negativity":0,"cluster_id":61,"similar_texts":"text526"},{"id":"42","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/06/currentzis-laat-walsen-hupsen-als-op-een-schuurfeest-a4060869#20211007-79847-302","title":"Currentzis laat walsen hupsen als op een schuurfeest","text":"Mahlers Vijfde symfonie Sterdirigent Currentzis en zijn orkest stonden eenmalig in het Concertgebouw. Ze deden hun reputatie eer aan met een binnenstebuiten gekeerde, hypermuzikale Mahler 5.,De paradox van Teodor Currentzis is dat hij precies doet wat je verwacht en je tóch vijf kwartier op het puntje van je stoel houdt. In het Concertgebouw deden de sterdirigent en zijn orkest musicAeterna hun reputatie eer aan: ze keerden Mahlers Vijfde symfonie op een waanzinnige, soms vermoeiende maar hypermuzikale manier binnenstebuiten. Het traditionele idee van een machtige symfonische boog kon overboord: Currentzis’ architectuur was die van een manische bouwmeester, met hier nog een torentje en daar nog een vlag, de dragende muren aangedikt tot massieve donjons, dan weer opengewerkt tot wufte arcades.Meteen na het trompetsignaal barstte het orkest – dat staand speelde – los in een oorverdovend tutti. Slepend tempo in de treurmars, dan weer een bijna groteske clash. De extremiteit van Currentzis’ signatuur is enigszins voorspelbaar, maar de instrumentale uitvoering dermate goed – bevlogen, perfect gelijk, meeslepend gefraseerd, kleurrijk van toon – dat je onherroepelijk voor de bijl gaat. Bovendien mogen Currentzis’ ideeën extreem zijn, ze zijn te goed om als gimmick te kwalificeren.\n\nLees ook de recensie van Mahler 6 door Currentzis: Mahler in magisch Russisch sprookjesbos\n\nHalverwege het tweede deel, bij een gefluisterde paukenroffel, speelden de cello’s zo zacht dat de muziek haar adem inhield. Een fractie later klotste gezwollen sehnsucht je weer om de enkels. Het pizzicatodansje in het scherzo was akoestisch mikado, waar de blazers slechts met de grootste omzichtigheid hun nootjes tussen durfden schuiven. Dan het Adagietto: alsof er een kind met de volumeknop zat te spelen – waarna Currentzis je alsnog overrompelde met het aller-pianissimo’ste pianissimo. Hij remixte de partituur, herschikte de balans, liet walsen en Ländlers hupsen met de grimmigheid van een schuurfeest na middernacht.Zijn grootste scoop had Currentzis voor de pauze, toen hij een groot, nieuw en steengoed orkestwerk van de hier onbekende Oostenrijker Alexey Retinsky presenteerde. In de verwaaide spooksfeer van Anaphora (2021) gonsde het van tonale geruchten, een elektrische gitaar mijmerde ontstemde arpeggio’s, het golfde en ronkte, en toen het hele orkest striemende vogelfluitjes kwetterde, hamerden drie slagwerkers uit houten balken een opzwepende groove.\n\nKlassiekMahler 5, musicAeterna o.l.v. Teodor Currentzis. Gehoord: 5/10 Concertgebouw A’dam. Inl.: concertgebouw.nl●●●●●\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":0,"cluster_id":7,"similar_texts":"text130"},{"id":"43","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/7/1","title":"Cyberaanval treft VDL, personeel Nedcar naar huis gestuurd","text":"De cyberaanval, die plaatsvond in de nacht van woensdag op donderdag, is gericht op het hoofdkantoor in Eindhoven, maar heeft eveneens grote gevolgen voor alle nationale en internationale werkmaatschappijen. 'Alle bedrijven hebben in meer of mindere mate last van de hack', zegt een VDL-woordvoerder. Zo heeft autofabrikant VDL Nedcar in Born al het productiepersoneel donderdagochtend naar huis gestuurd.  \n  \nIn principe zijn alle activiteiten die met internet en ict-systemen zijn verbonden, stilgelegd. Dat geldt niet alleen voor geautomatiseerde productieactiviteiten, maar ook voor bijvoorbeeld engineering en onderzoek. 'Maar een lasser kan wel lassen en er kan ook gewoon worden vergaderd', aldus de woordvoerder.\n\n'Technische storing'\n\nHet is niet bekend om wat voor cyberaanval het gaat. 'Dat wordt nu onderzocht door onze ict-specialisten, ondersteund door anderen', aldus VDL. Het is ook nog niet bekend waar de aanval vandaan komt.  \n  \nHet is de eerste keer dat VDL door zo'n grote cyberaanval is getroffen. In augustus vorig jaar werd bekend dat VDL eerder een aanval van een Russische hacker had weten af te weren.  \n  \nVolgens dagblad De Limburger heeft VDL Nedcar in een interne memo aan het personeel meegedeeld dat er sprake is van een 'technische storing' en problemen met het bereiken 'van zowel de interne als externe ict-systemen'. Medewerkers wordt gevraagd om contact op te nemen met hun leidinggevende wat betreft hun werkzaamheden.\n\nNationale crisis\n\nCyberaanvallen komen inmiddels zo vaak voor, dat ze de vorm beginnen te krijgen van een nationale crisis, zo waarschuwden vooraanstaande ict-beveiligers in augustus in de Volkskrant. De Nationale Politie rapporteert elk kwartaal stijgingen van het aantal aanvallen. Volgens de Kamer van Koophandel gaat het om bijna driehonderd aanvallen per week op het Nederlandse bedrijfsleven.  \n  \nOrganisaties zijn sinds het uitbreken van de coronapandemie kwetsbaarder voor digitale aanvallen, omdat veel meer werknemers vanuit huis inloggen. Dat maakt het aantal computers die hackers kunnen gebruiken om bij bedrijfsnetwerken binnen te komen veel groter dan voordat thuiswerken de norm werd.","intensity":0,"negativity":1,"cluster_id":66,"similar_texts":"text607"},{"id":"44","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=65163f442514b1f23eb9#/pages/46-47","title":"De mysterieuze dood van beroemd goochelaar Larette lijkt opgelost","text":"De mysterieuze dood van beroemd goochelaar Larette lijkt opgelost\n\nVisitekaartjes van Larette.\n\n❮❯\n\ndoor Corrie Verkerk\n\nAMSTERDAM Hij betoverde zijn publiek en trad op voor koninklijke huizen. Tot ’hofgoochelaar’ Larette in mei 1943 zelfmoord pleegde in zijn Amsterdamse goochelwinkel. ’Collega’ en schrijver Michel van Zeist ontdekte tot nog toe onvindbare documenten die een nieuw licht laten schijnen op zijn door raadsels omhulde dood.\n\nOp de late avond van 14 mei 1943 klopten twee officieren van de Duitse Wehrmacht op de deur van Larettes woning/goochelstudio aan de Willemsparkweg. Cornel Hauer – zijn échte naam – verdween naar een zijkamertje, pakte een pistool en maakte een eind aan zijn leven. \n\n„Over de aanleiding tot die wanhoopsdaad deden jarenlang de meest uiteenlopende verhalen de ronde”, weet Michel van Zeist. Kwamen de Duitsers de Joodse entertainer oppakken? Was hij verraden? Of wilden ze alleen maar, zoals zijn weduwe later zei, een paar goocheltrucs kopen? De onlangs overleden schrijver K. Schippers wist zelfs te melden dat ze hem kwamen vragen voor een optreden. Was hier sprake van een noodlottig misverstand? \n\nVan Zeist vond tijdens het schrijven van zijn boek Hofgoochelaar Larette en zijn mysterieuze dood antwoorden in diens overlijdensakte en het oude politierapport dat hij afgelopen januari in handen kreeg. Op de akte staat de tijd van overlijden: 00.26 uur. In het holst van de nacht dus. „Dat maakt het verhaal over twee onschuldige Duitsers die een goocheltrucje wilden kopen of een voorstelling boeken onaannemelijk.” \n\nIn het politierapport wordt één van de al jaren rondzoemende verhalen bevestigd. De Duitse militairen bonsden op Larettes deur omdat de dove goochelaar zijn radio keihard had afgestemd op de verboden Engelse zender. ’Deze officieren hebben het persoonsbewijs van Hauer mede genomen en zouden dit bij de Criminal Polizei deponeeren’, noteerde rechercheur van dienst Donkelaar. Larette zag geen uitweg meer. Tegen zijn vrouw zei hij: „Mij krijgen ze niet te pakken!” \n\nOp zijn 54e werd de ’hofgoochelaar’ begraven op het rooms-katholieke kerkhof in Buitenveldert. Zijn ouders hadden zich jaren eerder tot dat geloof laten bekeren. Maar voor de Duitsers bleef Larette een Jood. Optreden kon hij, kort na de bezetting, officieel niet meer. Toch bleef hij dat, vermoedelijk tot twee weken voor zijn dood, ’illegaal’ doen. „Hij trok zich”, aldus Van Zeist, „weinig aan van de bepalingen van de Duitsers.” \n\nTot het hem fataal werd.\n\nIn zijn boek over Larette beschrijft Van Zeist niet alleen diens noodlot maar – aan de hand van verhalen van collega’s en ontelbare foto’s – ook zijn succesvolle loopbaan. De van oorsprong Oostenrijkse ’magiër’ belandde in de jaren twintig van de vorige eeuw in Nederland waar hij faam verwierf als ’de man met de dubbele vingers’, ’het grootste vraagteken van dezen tijd’ en ’de eenigste die voor Hare Majesteit is opgetreden’. \n\nFred Kaps leerde bij hem het vak, de in Sobibor vermoorde Ben Ali Libi kocht er zijn trucs. In augustus 1945 haalde Larette nog even het nieuws. In diverse kranten werd geschreven dat hij voor de zevenjarige kroonprinses Beatrix een papieren feestmuts en een portret van koningin Wilhelmina tevoorschijn had getoverd. Het moet vermoedelijk om een naamsverwisseling of een ’imitator’ zijn gegaan, denkt Van Zeist. Want zelfs voor ’de grootste wereldgoochelaar’ was dit een truc te ver.\n\nMichel van Zeist vond de overlijdingsakte","intensity":0,"negativity":1,"cluster_id":1,"similar_texts":"text782"},{"id":"45","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/07/de-wolf-is-nu-echt-terug-in-nederland-a4061016#20211007-79847-108","title":"De wolf is nu écht  terug in Nederland ","text":"Biologie In Nederland is plaats voor achttien tot mogelijk tachtig wolvenroedels, aldus recent onderzoek. Is daarvoor wel voldoende draagvlak?,De wolf is definitief terug in Nederland. Met drie gevestigde individuen en een roedel, die al drie keer jongen voortbracht, is de soort hier niet langer een incidentele bezoeker, maar een inheemse diersoort. De kans is groot dat er komend jaar drie roedels met jongen zijn.In totaal passen mogelijk achttien, maar misschien zelfs ruim tachtig roedels in Nederland. En de recente influx komt niet alleen uit Duitsland, maar ook uit de Alpen. Daarmee maakt Nederland weer deel uit van een aaneengesloten Europees leefgebied.Dat zijn een aantal conclusies uit het rapport De wolf terug in Nederland, dat deze week verschijnt. Wageningen Environmental Research schreef het in opdracht van het ministerie van Landbouw, Natuur en Voedselkwaliteit (LNV), het Interprovinciaal Overleg en BIJ12, de uitvoeringsinstantie van de twaalf provincies.Het rapport is een verzameling van alle beschikbare kennis over wolven in Nederland. Het is een update van een vergelijkbaar rapport uit 2012, dat de basis vormde van het Wolvenplan dat de provincies samen maakten. Dat plan werd in 2019 van kracht en beschrijft hoe mens en wolf in het drukke Nederland zo goed mogelijk kunnen samenleven. „Het eerste rapport ging nog uit van wolven als passanten”, vertelt Hugh Jansman, hoofdauteur van het rapport. „Inmiddels kun je echt spreken van een gevestigde populatie.”Wijdverspreid in EuropaTot in de late Middeleeuwen was de wolf wijdverspreid in Europa. Maar door de jacht verdween de soort bijna helemaal van het toneel. In de vorige eeuw resteerden alleen een paar geïsoleerde populaties in Oost-Europa, Scandinavië en Italië. Na een dieptepunt rond 1960 volgde bescherming in heel Europa. De soort kon zich weer uitbreiden. In 2015 stak de eerste wolf de Nederlandse grens over. Maar al snel vestigde zich een paartje op de Veluwe. In 2019 werden daar de eerste jongen geboren.„Er zijn nog veel meer gebieden waar prima roedels zouden kunnen leven”, vertelt Jansman. „Bijvoorbeeld in Brabant, Limburg en Drenthe. Maar er is een groot verschil tussen ecologische draagkracht en maatschappelijk draagvlak.” Niet iedereen is blij met de komst van de wolf. Boeren maken zich zorgen om hun schapen, ouders om hun kinderen. Maar wolven zijn extreem schuw, zegt Jansman. Er zijn in de recente geschiedenis wereldwijd nauwelijks aanvallen van wolven op mensen geweest, en al helemaal niet in drukbevolkt gebied. „Honden zijn wat dat betreft veel gevaarlijker.”Dat geldt ook als het om schapen gaat. Honden doden in Nederland jaarlijks tussen de vijf- en twaalfduizend schapen; wolven enkele honderden. Toch is de weerstand van schapenboeren reëel, aldus het rapport.Voorlichting„Gelukkig bestaan er goede beschermingsmaatregelen”, zegt Jansman. „De belangrijkste is elektrische afrastering. Op plekken waar dat niet kan, kun je kuddewaakhonden inzetten.” Die maatregelen zijn effectief, maar kostbaar. „Er zijn subsidies beschikbaar en schaderegelingen voor als het toch misgaat.” Het nieuwe rapport kan helpen die regelingen te verbeteren. „Het is goed als die ruimhartig zijn”, zegt Jansman. „Juist omdat het zo’n gevoelig onderwerp is.”Voorlichting en ondersteuning kunnen helpen het draagvlak te vergroten en voorkomen dat mensen het recht in eigen hand nemen, zegt Jansman. „De wolf is definitief terug en daar moeten we mee leren omgaan. Doden of verplaatsen mag niet, volgens Europese natuurwetgeving. Maar dat moeten we ook niet willen. Wolven horen bij onze natuur en hebben daarop een positieve invloed.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":1,"cluster_id":8,"similar_texts":"text754"},{"id":"46","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=9cd99fb77b293ff17c0f#/pages/1","title":"Demissionair herstelwerk","text":"Demissionair herstelwerk\n\nKabinet wil met miljarden energiecrisis te lijf \n\ndoor Leon Brandsema en Mike Muller\n\nDen Haag Het demissionaire kabinet is bereid miljarden euro’s op tafel te leggen om de energiecrisis te lijf te gaan. \n\nIn een crisisteam waarin verschillende ministeries aanschuiven wordt op korte termijn een plan uitgewerkt om de de pan uit rijzende energienota voor burgers en bedrijven te dempen.\n\nDaarvoor zal minister Hoekstra (Financiën) flink de knip moeten trekken. Alleen al voor een gemiddeld huishouden loopt de rekening volgend jaar op tot 1000 euro. „We hebben nog wel wat reparatiewerk te doen”, zegt de minister.\n\nOm de pijn serieus te verzachten zal Hoekstra miljarden euro’s moeten uitgeven. Volgens ingewijden is het kabinet bereid met zulke bedragen over de brug te komen.\n\nKomende dinsdag komt het crisisteam bijeen om na te denken over maatregelen waarmee de energienota gedrukt kan worden. \n\nKachel moet branden\n\nPagina T2","intensity":0,"negativity":0,"cluster_id":18,"similar_texts":"text595"},{"id":"47","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=4c96974143b0325be681#/pages/4","title":"Dijksma doet aangifte","text":"Dijksma doet aangifte\n\nBeeltenis van galg in Utrecht \n\nAmsterdam Burgemeester Sharon Dijksma van Utrecht heeft aangifte gedaan bij de politie van bedreiging. Ze zegt dat het om meerdere incidenten gaat. \n\nDijksma deelt woensdag een beeltenis waarin een vrouw met een burgemeestersketting aan een galg hangt. Daaronder staan de meeste letters van haar naam gespeld: DIJK..A, waarbij de kijker de rest moet invullen. \n\n„Vanmiddag werd deze afbeelding aangetroffen in Utrecht. Van deze en vele andere bedreigingen doe ik aangifte”, aldus Dijksma. „Dit raakt mij, mijn gezin en de mensen van wie ik hou. Er is een grens.”\n\nDijksma werd onheus bejegend en ook bedreigd sinds ze besloot om het populaire veganistische restaurant Waku Waku te laten sluiten. Daar wilden de eigenaren niet controleren op de QR-code.","intensity":0,"negativity":0,"cluster_id":39,"similar_texts":"text548"},{"id":"48","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=7de210f2341948635bc1#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO \n\nBSR Agency","intensity":0,"negativity":0,"cluster_id":42,"similar_texts":"text609"},{"id":"49","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=c7752632ab7057079732#/pages/40-41","title":"Doortrapte fluistercampagne","text":"Doortrapte fluistercampagne\n\nDe staking van schoonmakers in Memphis kreeg steun van Martin Luther King.\n\n’Martin Luther King vs. the FBI’\n\nWat: documentaire\n\nRegie: Sam Pollard\n\nTwee dagen na zijn legendarische ’I have a dream’-speech in augustus 1963 werd Martin Luther King jr. door de FBI aangemerkt als ’de gevaarlijkste neger van het land’. Hoe groot en wijdverbreid het wantrouwen tegen deze vreedzame strijder voor gelijke burgerrechten was, toont Sam Pollards documentaire Martin Luther King vs. the FBI.\n\nFBI-directeur Edgar J. Hoover zag in King de zwarte Messias voor wie hij al langer vreesde: een charismatische leider die een groot deel van de Afro-Amerikanen kon mobiliseren. Hij verwachtte sociale onrust en vermoedde dat de burgerrechtenbeweging een communistisch complot was. Voor hem reden genoeg om alle pijlen van de FBI op de welbespraakte zwarte dominee te richten.\n\nHoewel Hoover zijn verdenkingen van communistische sympathieën niet hard kon maken, brachten de afluister- en schaduwpraktijken van zijn dienst wel aan het licht dat de ’morele leider van zwart Amerika’ het met de huwelijkse trouw niet zo nauw nam. Door opnames van Kings seksuele escapades te laten lekken, probeerde de FBI hem zelfs tot zelfmoord te brengen. \n\nRegisseur Sam Pollard, die eerder onder meer een documentaire maakte over Sammy Davis jr., verzamelde archiefmateriaal en vrijgegeven overheidsdocumenten en laat betrokkenen, publicisten en historici aan het woord. Een klassieke aanpak waarmee de filmmaker een schokkend beeld schetst van de jarenlange campagne om King in diskrediet te brengen. Tegen elke prijs, maar uiteindelijk tevergeefs. \n\nM.W.","intensity":0,"negativity":0,"cluster_id":58,"similar_texts":"text721"},{"id":"50","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/2/4","title":"Droog","text":"Eerst is het vandaag op veel plaatsen grijs. In de loop van de dag breekt de zon door. Het wordt 14 tot 17 graden bij een matige wind. Morgen: droog en flinke perioden met zon bij een temperatuur van 16 tot 18 graden.","intensity":0,"negativity":1,"cluster_id":69,"similar_texts":"text635"},{"id":"51","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/45/2","title":"Droog en rustig","text":"### Weer\n\nOktober heeft in de eerste zes dagen al meer regen opgeleverd dan de hele maand september. Woensdag was het door de hevige regen zeer druk in de ochtendspits. De rest van de week blijft het echter droog en rustig, doordat een hogedrukgebied zich in onze omgeving opbouwt. De kern van dit weersysteem ligt een paar dagen boven ons land, daardoor staat er weinig wind. De lucht is nog wel tamelijk vochtig, vooral op donderdag. Deze dag begint dan ook veelal grijs en op sommige plaatsen kunnen mistbanken voorkomen. In de loop van de dag komt de zon in steeds meer regio's tevoorschijn. Met de zon erbij warmt het in de middag op naar 17 graden. Blijft het lange tijd bewolkt en nevelig, dan wordt het met moeite 14 graden. In de nacht naar vrijdag ontstaan mogelijk nieuwe mistvelden. Het koelt flink af, in het oosten van het land kan het aan de grond licht vriezen. De mistbanken lossen overdag snel op. Op veel plaatsen is het een groot deel van de dag vrij zonnig. Met meer ruimte voor de zon wordt het in de middag een graadje warmer. In het weekend blijft het bijna overal droog. Zaterdag verloopt vrij zonnig. Op zondag zijn er soms meer wolken te zien en in het westen kan later op de dag een lichte bui voorkomen.","intensity":0,"negativity":1,"cluster_id":74,"similar_texts":"text826"},{"id":"52","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/12/3","title":"Duitsland haalt IS-vrouwen met kinderen terug","text":"Het is de grootste repatriëring van Duitsers uit Syrië tot nu toe, aldus de krant Bild.  \n  \nZe werden door een Duits regeringsteam uit een kamp in het noorden van Syrië meegenomen met de steun van de Amerikaanse luchtmacht. De vrouwen zaten daar al jaren. De repatriëring wordt gezien als een humanitaire operatie, maar critici vrezen de import van terrorisme. Meerdere vrouwen zullen waarschijnlijk voor de rechter moeten komen.  \n  \nVolgens het tijdschrift Der Spiegel waren er behalve de vrouwen uit Duitsland drie vermeende IS-aanhangsters uit Denemarken met hun veertien kinderen aan boord van het vliegtuig naar Duitsland.","intensity":0,"negativity":1,"cluster_id":13,"similar_texts":"text168"},{"id":"53","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/12/6","title":"Duitsland haalt IS-vrouwen op uit Syrisch kamp","text":"### Repatriatie\n\nMet de hulp van de Verenigde Staten heeft Duitsland acht Duitse vrouwen uit Syrië gehaald die zich hadden aangesloten bij de terreurbeweging Islamitische Staat (IS). Met de vrouwen kwamen ook hun 23 kinderen mee. Het is de grootste repatriëring van Duitsers uit Syrië tot nu toe, aldus de krant Bild. Ze werden door een Duits regeringsteam uit een kamp in het noorden van Syrië meegenomen, waar ze al jaren zaten. De vrouwen zullen waarschijnlijk voor de rechter moeten komen.","intensity":0,"negativity":0,"cluster_id":13,"similar_texts":"text551"},{"id":"54","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/7/1","title":"Durven we naar Rome? Scholen worstelen ermee","text":"### Coronabeperkingen Wel of niet op schoolreis?\n\nZes kilo formulieren sleept docent Anne Veenstra mee door Rome. Hij heeft het voor vertrek nog gewogen. Als het goed is heeft hij alle coronacertificaten die de autoriteiten maar kunnen vragen voor de honderd leerlingen die hij onder zijn hoede heeft. \"We zijn nu op weg naar de Villa Hadriana, ons eerste museum. Dan gaan we het zien.\"  \n  \nHet 4e Gymnasium in Amsterdam is sinds gisteren gewoon op Romereis, net zoals voor de coronapandemie. Het is een inhaalreis voor de huidige zesdeklassers, die vorig jaar niet hebben kunnen gaan. De vijfdeklassers komen volgende week. Coronabeperkingen neemt de school op de koop toe.  \n  \nMaar zo gewoon is dat niet. Buitenlandse schoolreizen brengen nog steeds grote uitdagingen met zich mee. Wie in Italië wil gaan en staan waar hij wil, kan maar beter een geldige coronapas hebben. Dat geldt zeker als je zoals de gymnasiumklassen een marathon aan museumbezoeken op het programma hebt staan. Voor wie niet is ingeënt betekent dat elke 48 uur een test. Die moet de school faciliteren. En het kan nog erger, want als iemand positief test, moet die in quarantaine en ook daarbij is begeleiding nodig. Want de school blijft verantwoordelijk. Dat legt grote druk op de begeleiders, vaak twee of drie voor een hele klas.  \n  \nHeel wat scholen zien dit jaar dan ook van buitenlandse schoolreizen af. Diogenes, een groot reisbureau in schoolreizen, zegt dat de boekingen dit jaar ongeveer 85 procent lager liggen dan voor de pandemie.\n\nOuders invliegen\n\nDe organisatie was uitdagend genoeg, beaamt directeur Jeroen Bergamin van het 4e Gymnasium. Het begon al met het inventariseren. Scholen mogen uiteraard niet aan leerlingen vragen of ze gevaccineerd zijn, dus moest de jurist erbij komen om een enquête te helpen opstellen. \"We hebben de vraag gesteld of leerlingen ter plekke getest moeten worden als ze meegaan\", vertelt Bergamin. \"Alleen ik kon de resultaten inzien, en zo hebben we in overleg bepaald dat het te doen is.\"  \n  \nDe school neemt zelfs geen extra begeleiders mee, er zijn er twaalf voor vijf klassen. Als een leerling in quarantaine zou moeten, wordt de ouders gevraagd of ze bereid zijn naar hun kind toe te komen. \"Maar we hebben ook een extra begeleider klaarstaan om in te vliegen als de ouders niet komen\", voegt Bergamin toe.  \n  \nEn het testen is natuurlijk extra werk, maar dat deel is te overzien. \"Wat helpt is dat testen in Rome goed geregeld is. Je kunt vrijwel op elke straathoek een test krijgen voor een vaste prijs. Onze leerlingen die getest moeten worden, kunnen dat doen in de vrije halfuurtjes die we toch al in het programma hadden ingebouwd.\"\n\nWrijving\n\nDie ervaring heeft ook het Amsterdamse Barlaeus Gymnasium, dat aan het begin van het schooljaar naar Rome ging. Het zijn juist de onzekerheden die het heel pittig maken in de voorbereiding, zegt conrector Annemieke Schimmel. \"Je moet heel veel 'als dit, dan wat?'-scenario's doornemen. Maar als het dan goed gaat, betaalt zich dat wel uit. Wij zijn heel enthousiast dat het gelukt is.\"  \n  \nHoe gevoelig zo'n reis ligt, merkte het Coornhert Lyceum in Haarlem. Dat nam helemaal aan het begin van het schooljaar, voordat het ministerie de huidige richtlijnen voor schoolreizen uitvaardigde, alleen de gevaccineerde leerlingen mee op schoolreis, omdat de school inschatte dat het anders niet te organiseren viel. Het leidde tot wrijving met ouders. \"We zouden dat nu niet meer zo doen\", zegt rector Bas Boensma. \"We zeggen nu: of we gaan allemaal, of we gaan niet.\"  \n  \nWelke van de twee het wordt, zal de school van reis tot reis bekijken, aan de hand van richtlijnen van het ministerie en de lokale situatie in de landen die de school bezoekt. Ook dat leidt natuurlijk tot spanning onder leerlingen, docenten en ouders. \"Wat dat betreft ben ik blij dat er nu duidelijke richtlijnen zijn, want het is echt balanceren\", zegt Boensma. Hij wil dat voorlopig blijven doen, al snapt hij ook heel goed dat andere scholen passen. \"Ik kan me heel goed voorstellen dat scholen besluiten om helemaal geen reizen meer te maken de komende tijd.\"  \n  \nIntussen komt uit Villa Hadriana het verlossende bericht: \"100 QR-code check, ging razendsnel, geen enkel probleem, dus iedereen naar binnen.\"\n\n'Gekkenwerk, die excursies naar musea, maar het kon dus wél'\n\nMax Lopes Cardozo (17)  \n  \nHij had het begrepen als de reis niet was doorgegaan. Maar toen de 17-jarige Max Lopes Cardozo vorige week met ruim honderd andere leerlingen van het Stedelijk Gymnasium Leiden door Rome en Florence wandelde, voelde hij alleen maar geluk. Het Colosseum, het Forum Romanum en de Sint Pieter waren schitterend. Nog meer was hij onder de indruk van de mate waarin de kunst zich in de steden openbaarde. \"Dat er zó veel is, dat heeft me echt verbaasd. Het goud, de kerken, ik werd erdoor overrompeld. Toen de reis vorig jaar niet doorging was dat een teleurstelling. De Romereis hoort bij onze school. Vanaf de eerste klas zag ik in de schoolkrant de foto's en verhalen, met de jaren kwam het steeds dichterbij. We leefden er echt naartoe, ook met presentaties op school. Zelf deed ik er een over De Annunciatie van Fra Angelico, een fresco in het San Marco in Florence. Heel cool om dat dan in het echt te zien.  \n  \n\"Het was wel gekkenwerk om alle excursies te organiseren, want in veel musea zijn ze geen fan van grote groepen. Onze docenten hadden daarom steeds verschillende tijdvakken gereserveerd. Maar het kan dus wel. Deze reis zal ik me de rest van mijn leven herinneren. Onze docenten zeggen altijd dat er een leven vóór en na de Romereis is. Dan is deze week voor mij dus een nieuwe fase aangebroken.\" Orkun Akinci\n\n▶ Een anonieme enquête onder de leerlingen om te vragen wie tests nodig heeft  \n  \n▶ Een reis verplaatsen naar het voorjaar in de hoop dat restricties versoepeld worden  \n  \n▶ Het verblijf inkorten  \n  \n▶ Ouders invliegen in geval van quarantaine  \n  \n▶ Buitenlandse schoolreizen vervangen door een bestemming in Nederland  \n  \nWat zijn de regels?  \n  \nHet ministerie van onderwijs heeft vorige maand richtlijnen gegeven voor buitenlandse excursies. Zo mogen scholen leerlingen niet uitsluiten van een buitenlandse reis, alleen omdat ze geen bewijs van immuniteit kunnen laten zien. Scholen moeten leerlingen de gelegenheid geven zich te laten testen en daar zo nodig het programma op aanpassen. Ouders mag een vrijwillige bijdrage worden gevraagd, maar zo nodig moet de school de kosten dragen.  \n  \nDe school mag leerlingen vragen om vrijwillig te melden of ze een coronabewijs hebben, en of het voor hen nodig is om zich te laten testen. Wanneer de leerling zich niet wil laten testen - of niet wil doorgeven of er al dan niet getest moet worden - is niet zeker of kan worden voldaan aan de regels in het betreffende land. De leerling kan dan niet mee op reis.","intensity":0,"negativity":2,"cluster_id":16,"similar_texts":"text179"},{"id":"55","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/34/3","title":"Eén non-fictieboek op de shortlist van de Boekenbon Literatuurprijs 2021","text":"De shortlist van de Boekenbon Literatuurprijs 2021 is bekendgemaakt. De vijf kanshebbers zijn dit jaar Esther Gerritsen, Wessel te Gussinklo, Tobi Lakmaker, Chris de Stoop en Peter Terrin.  \n  \nDe prijs is de opvolger van de AKO Literatuurprijs en is een van de grootste literaire prijzen in Nederland: de winnaar krijgt het prijzengeld van 50 duizend euro en veel media-aandacht. De jury van beroepslezers staat onder leiding van juryvoorzitter Winnie Sorgdrager.  \n  \nEr wordt geen onderscheid gemaakt tussen fictie en non-fictie. Dit jaar dingt slechts één non-fictieboek mee: Het boek Daniel is een journalistiek werk waarin auteur Chris De Stoop de brute roofmoord op zijn oom beschrijft. De jury noemt het 'een pleidooi voor compassie en empathie'.  \n  \nEsther Gerritsen en Peter Terrin schreven sterke psychologische romans. In De terugkeer legt Gerritsen de spanningen bloot binnen een gezin waarvan de vader onder raadselachtige omstandigheden om het leven is gekomen. Op tragikomische wijze fileert Gerritsen de complexiteit en absurditeit van menselijke relaties, aldus de jury. Al het blauw van Terrin is 'een intense, melancholische roman over de onontkoombare noodzaak van verbinding' en gaat over de aantrekkingskracht tussen een jonge jongen en een iets oudere vrouw, die beiden uit hun eigen leven willen losbreken.  \n  \nIn de romans van Wessel te Gussinklo en Tobi Lakmaker staat de getroubleerde jongeling centraal. In Op weg naar De Hartz van Te Gussinklo wordt het verhaal vervolgd van Ewout Meijster, de jongen uit De hoogstapelaar. Met dat boek won Te Gussinklo in 2019 deze prijs al. Volgens de jury zuigt Te Gussinklo je mee in de gedachtenwereld van een vertwijfeld individu. Dat is ook te zeggen over debutant Tobi Lakmaker die in De geschiedenis van mijn seksualiteit beschrijft hoe verwarrend seks, gender en liefde kunnen zijn. 'Een kwetsbaar debuut over de zoektocht naar intimiteit', stelt de jury.  \n  \nDe vijf genomineerde boeken werden gekozen uit maar liefst 495 ingezonden titels (verschenen tussen 1 juli 2020 en 30 juni 2021). Donderdag 11 november wordt de winnaar bekendgemaakt.","intensity":0,"negativity":0,"cluster_id":33,"similar_texts":"text581"},{"id":"56","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/8/2","title":"Etnisch profiel reden tot zorg in Raad van Europa","text":"De Nederlandse rechtbank heeft door te stellen dat etniciteit mag meewegen bij beslissingen van de marechaussee etnisch profileren 'genormaliseerd'. Dat schrijft Momodou Malcolm Jallow, algemeen rapporteur voor de bestrijding van racisme en intolerantie aan demissionair ministers Ferd Grapperhaus (justitie) en Kajsa Ollongren (binnenlandse zaken). Jallows brief is ingezien door Trouw.\n\nSerieuze bezorgdheid\n\nDe algemeen rapporteur is verbonden aan de Raad van Europa en heeft als taak om ongelijke behandeling te bestrijden. Jallow schrijft aan de Nederlandse ministers dat de uitspraak van de rechtbank 'reden is tot serieuze bezorgdheid'.  \n  \nIn september oordeelde de rechtbank in Den Haag dat de Nederlandse marechaussee bij grenscontroles mag kijken naar etniciteit. Een coalitie van maatschappelijke organisaties, waaronder Amnesty, en burgers waaronder Eindhovenaar en ex-gemeenteraadslid Mpanzu Bamenga, hadden bij de rechter geëist dat etnisch profileren door de marechaussee verboden zou worden.\n\nSlechts een aanwijzing\n\nDe rechter oordeelde echter dat de marechaussee etniciteit alleen gebruikt als onderdeel van een risicoprofiel dat ook uit andere kenmerken bestaat. Ook kan etniciteit volgens de rechtbank een aanwijzing zijn voor iemands nationaliteit, waar de marechaussee op dient te controleren. De eisers in de zaak willen in hoger beroep gaan.  \n  \nMomodou Jallow waarschuwt in zijn brief dat Nederland internationale verdragen heeft getekend waarin het belooft discriminatie tegen te gaan.  \n  \nOok wijst Jallow op twee resoluties die zijn aangenomen door de Raad van Europa. Daarin staat dat de landen die lid zijn van de Raad etnisch profileren zorgwekkend vinden en dat ze racisme tegen zwarte mensen willen tegengaan.\n\nNiet bindend\n\nDe teksten roepen volgens Jallow lidstaten ook op om \"etnisch profileren te veroordelen en te verbieden in nationale wetgeving\". Ook zouden lidstaten volgens de resoluties \"structurele discriminatie tegen moeten gaan op alle gebieden, ook in het politieapparaat en in het erechtssysteem\". Resoluties zijn documenten van de Raad van Europa waarin wordt uitgedrukt wat voor beleid de lidstaten willen voeren. Ze zijn niet juridisch bindend, maar schetsen een moreel kader.  \n  \nHet ministerie van justitie kon gisteren niet reageren op de zorgen van de algemeen rapporteur. Het ministerie van binnenlandse zaken verwees naar dat van justitie.","intensity":0,"negativity":0,"cluster_id":32,"similar_texts":"text324"},{"id":"57","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/8/1","title":"FDP neigt naar links, Merkels CDU op zijspoor","text":"De Duitse liberale Vrije Democratische Partij (FDP) gaat donderdag in gesprek met de Groenen en verkiezingswinnaar SPD over een mogelijke regering. Daarmee komt een centrum-links kabinet in Duitsland dichterbij, met Merkels CDU/CSU voor het eerst sinds 2005 in de oppositie. Maar er zijn flinke obstakels.  \n  \nDe FDP sprak woensdagochtend haar steun uit voor 'drieweg-gesprekken' met SPD en de Groenen, vlak nadat die laatste partij hetzelfde deed. De linkse Groenen en de centrum-rechtse FDP zijn sinds de Duitse parlementsverkiezingen van 26 september de kingmakers: elke reële coalitiemogelijkheid vereist de steun van die twee partijen.  \n  \nDe stembusgang van eind september resulteerde in een forse machtsverschuiving. Na zestien jaar zwaaide Angela Merkel als bondskanselier af. Prompt verloor haar christen-democratische CDU/CSU de koppositie in het parlement. De sociaal-democraten van de SPD kregen dit keer de meeste stemmen, ruim 25 procent. Bijna 15 procent van kiezers stemde op de Groenen, de snelst gegroeide partij. De FDP, met 11,5 procent, is de enige realistische derde partner voor een meerderheid.  \n  \nNu de drie winnaars samen om de tafel gaan zitten, groeit de hoop dat Duitsland snel een nieuwe regering krijgt. Maar de Groenen en de FDP liggen ver uit elkaar. In het programma van de Groenen staat klimaatbescherming bovenaan. De partij wil jaarlijks 50 miljard euro investeren in de energietransitie, af van kernenergie en kolen, meer openbaar vervoer en een snelheidslimiet op Duitse snelwegen.  \n  \nDe FDP wil digitalisering van de overheid en infrastructuur (in Duitsland is de fax nog volop in gebruik), belooft te vechten voor de autobezitter en ziet technologische innovatie als beste middel in de strijd tegen klimaatverandering. 'Meer plezier in uitvinden dan in verbieden', luidde een FDP-campagneposter die talloze Duitse lantaarnpalen sierde - een sneer naar de Groenen, die volgens tegenstanders vastbesloten zijn het leven van Duitsers duur en plezierloos te maken.\n\nNiet om FDP heen\n\nDe Groenen neigen naar de sociaal-democraten van de SPD, de grootste partij. Maar niemand kan om de FDP heen. De FDP probeert dat feit maximaal te gelde te maken in de huidige Sondierungsgespräche, vergelijkbaar met de Nederlandse informatiegesprekken. Deze week stelde de FDP eisen die bij de twee linkse partijen slecht vallen: geen belastingverhogingen en geen versoepeling van de rem op staatsschulden. FDP-partijprominenten benadrukken regelmatig dat de conservatieve CDU een meer natuurlijke partner is dan de SPD.  \n  \nDe CDU en zusterpartij CSU, sinds 2005 in Duitsland de grootste parlementaire fractie, leden bij de verkiezingen een flinke nederlaag. Dat weerhoudt de CDU/CSU, nu onder leiding van Merkels impopulaire opvolger Armin Laschet, er niet van om regeringsdeelname na te jagen. Ook de CDU/CSU kan immers met de Groenen en de FDP een meerderheid vormen. Bij de Duitse coalitiegesprekken neemt doorgaans de grootste partij het voortouw, maar het staat ook andere partijen vrij een meerderheid te vormen.  \n  \nEen coalitie onder leiding van de CDU/CSU was echter al vergezocht en wordt de afgelopen dagen steeds onwaarschijnlijker. De jongerenafdeling van de Groenen keerde zich deze week publiekelijk tegen deze mogelijkheid en de partij heeft besloten dat over elk coalitieakkoord moet worden gestemd door alle 140 duizend leden. Bovendien wil FDP noch de Groenen graag regeren met de grote verliezer. Slechts een op de vijf Duitsers steunt zo'n coalitie.\n\nVerkeerslichtcoalitie\n\nDe zogeheten verkeerslichtcoalitie (rood voor SPD, geel voor FDP, groen voor de Groenen) ligt nu het meest voor de hand, zeggen ook CDU-prominenten, die daarnaast steeds openlijker de eindigheid van Laschets positie als hun eigen partijleider benadrukken. De huidige gesprekken hebben tot doel te bepalen of de drie formeel met elkaar de coalitievorming aangaan.  \n  \nFDP-partijleider Christian Lindner benadrukte woensdagmiddag meteen dat het gaat om een vrijblijvende gedachtenuitwisseling over eventuele gezamenlijke standpunten en dat de inhoudelijke raakvlakken met de CDU/CSU groot blijven. Ook de Groenen begrijpen dat hun onderhandelingspositie in gesprekken met de SPD niet gebaat is bij een al te grote afkeer van de CDU. Daarmee blijft het mogelijk, hoewel zeer onwaarschijnlijk, dat de CDU/CSU alsnog een geitenpaadje terug naar de macht vindt.","intensity":0,"negativity":2,"cluster_id":14,"similar_texts":"text169"},{"id":"58","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/22/4","title":"Française Barennes coach basketbalsters","text":"BasketbalJulie Barennes is de bondscoach van de Nederlandse basketbalsters. De voormalig Franse basketbalprof en huidige clubcoach van de Franse kampioen Basket Landes volgt Hakim Salem op. Met Barennes (35) willen de Nederlandse basketbalsters zich kwalificeren voor het EK van 2023. 'Met haar ervaring als speelster en coach van de Franse kampioen verwachten we een nieuwe richting in te kunnen slaan', zegt technisch directeur ad interim Kathman.","intensity":0,"negativity":0,"cluster_id":27,"similar_texts":"text287"},{"id":"59","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/19/1","title":"Gasdeal ergert Oekraïne","text":"### Kiev buitenspel bij energieakkoord tussen Rusland en Hongarije\n\nJoost Bosman  \n  \nKiev  \n  \nDe autoriteiten in Kiev vrezen dat de huidige gasdeal tussen de Russen en de Hongaren op termijn slecht is voor zijn staatsveiligheid. Zolang Rusland via Oekraïne het gas naar Europa stuurt, is Poetin afhankelijk van zijn westerbuur, met wie hij al ruim zeven jaar op voet van oorlog leeft.  \n  \nAls die afhankelijkheid wegvalt, onder meer door het gebruik van de pijplijn Turkish Stream, vreest Oekraïne dat Moskou de duimschroeven aandraait en hogere eisen gaat stellen in bijvoorbeeld de onderhandelingen over de oorlog in Oost-Oekraïne. Daar hebben pro-Russische rebellen in 2014 de onafhankelijkheid uitgeroepen.  \n  \nNiet alleen de verhoudingen tussen Oekraïne en Hongarije, maar ook tussen Oekraïne en Rusland zijn door de deal met Gazprom verder op scherp komen te staan. Joeri Vitrenko, de hoogste baas van het Oekraïense gasnetwerkbedrijf Naftogaz, riep al op tot sancties tegen het Russische staatsgasbedrijf.  \n  \nMarselj Salichov van de Hogeschool voor de economie in Moskou vindt dat Kiev zich overschreeuwt. ,,Oekraïne kan zich hierover uitspreken, maar niet de route van gaslevering van een producent naar een andere consument bepalen'', stelt hij.  \n  \nBovendien, zegt hij, blijft Gazprom op basis van een lopende overeenkomst voor doorgifte (van 40 miljard kuub gas) betalen aan Oekraïne, ook als het feitelijk geen gas doorvoert. Dat contract loopt nog tot 2024. Daarom zijn sancties niet logisch, vindt Salichov. ,,Het gaat over de handelsrelaties tussen twee economische machten. Gazprom is niet verplicht om via Oekraïne gas aan Hongarije te leveren.''  \n  \nOok de Oekraïense energie-expert Valentin Zemljanski neemt het op voor Gazprom. ,,De onderhandelingen tussen Hongarije en Gazprom zijn al jaren geleden begonnen en het is gewoon een commercieel project. Oekraïne probeert daar nu een politiek slaatje uit te slaan door moord en brand te schreeuwen.''  \n  \nOp de achtergrond speelt het project Nord Stream 2, de nieuwe pijpleiding die gas via de Baltische zee naar Duitsland moet gaan brengen. Die laat dus ook Oekraïne links liggen, waardoor het land in de toekomst nog meer inkomsten zal mislopen.  \n  \nDe Duitse rechter heeft onlangs bepaald dat Gazprom niet uitbater en eigenaar van Nord Stream 2 tegelijk mag zijn. Dat was een slag voor de Russen, die nu een mede-eigenaar moeten zoeken voor de pijpleiding. Volgens de Europese Unie probeert Gazprom nu de druk op Duitsland op te voeren door minder gas te leveren aan Europa dan het wil. De voorraden zijn in Europa op een dieptepunt en de gasprijs giert de pan uit. Moskou hoopt dat de Duitsers nu misschien sneller geneigd zijn Nord Stream 2 in gebruik te nemen zodat de aanvoer van gas omhoog kan.  \n  \nHet Kremlin ontkent ten enenmale dat het staatsgasbedrijf spelletjes speelt. Maar Europese politici klagen over 'politieke chantage'. Energie-expert Zemljanski ziet het anders: ,,Gazprom voldoet aan zijn contracteisen en dat het niet meer wil leveren aan Europa, is zijn goed recht. Dat heet gewoon kapitalisme.''","intensity":0,"negativity":0,"cluster_id":71,"similar_texts":"text642"},{"id":"60","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/22/5","title":"Geen succes voor Van Marwijk en Advocaat","text":"VoetbalBondscoach Bert van Marwijk heeft met de Verenigde Arabische Emiraten in de WK-kwalificatie een nederlaag geïncasseerd. De thuiswedstrijd tegen Iran in Dubai eindigde in 0-1. Feyenoorder Alireza Jahanbakhsh was basisspeler bij Iran. In dezelfde poule wacht bondscoach Dick Advocaat met Irak nog altijd op de eerste overwinning. De thuiswedstrijd tegen Libanon, die in Doha werd gespeeld, eindigde in 0-0.  \n  \nIrak speelt dinsdag in Dubai tegen de Emiraten.","intensity":0,"negativity":0,"cluster_id":56,"similar_texts":"text59"},{"id":"61","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/20/2","title":"Gelderse worstenmaker komt via Mexicanen in handen van Belgen","text":"Vleesverwerker Stegeman komt binnenkort in Belgische handen. De Mexicaanse eigenaar Sigma Alimentos heeft een akkoord gesloten over de verkoop van zijn activiteiten in België en Nederland, waar ook de Overijsselse verkoper van droge worst, grillworst en andere vleeswaren onder valt. De Belgische Ter Beke Groep neemt die onderdelen over voor een nog onbekend bedrag.  \n  \nDe geschiedenis van Stegeman voert terug tot 1858, toen Johannes Stegeman een ambachtelijke spekslagerij begon in Deventer. Inmiddels staat het hoofdkantoor in Wijhe. Behalve op vleeswaren richt Stegeman zich de laatste tijd ook op vleesvervangers. Zo prijst het bedrijf op zijn site een spinazieburger aan en streeft Stegeman naar een assortiment dat 50 procent minder vlees bevat.  \n  \nStegeman wisselde in zijn geschiedenis al vaak van eigenaar. Tussen de jaren zestig en tachtig van de vorige eeuw werkte het bedrijf samen met de Brabantse vleesverwerker Hendrix, die de slacht verzorgde. Samen gingen de bedrijven op in de voedingsmiddelendivisie van British Petroleum. In 2008 belandde het in handen van het Spaanse voedingsmiddelenconcern Campofrio, dat zelf werd overgenomen door Sigma.  \n  \nDie laatste firma verkoopt Stegeman nu samen met het Belgische Imperial, omdat dit beter zou zijn voor de winstgevendheid. Met de voorgenomen deal gaan nu in totaal zes fabrieken, waaronder één Nederlandse, over naar Ter Beke.  \n  \nAls de overname rond is, dragen de nieuwe onderdelen naar verwachting 270 miljoen euro bij aan de omzet van Ter Beke. Toezichthouders moeten nog instemmen met de deal. Het Belgische Imperial Meat Products is een producent van onder meer broodbeleg (Aoste) en Ardense worst (Marcassou) en maakt een omzet van ruim 230 miljoen euro en heeft 650 werknemers.","intensity":0,"negativity":0,"cluster_id":71,"similar_texts":"text437"},{"id":"62","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/5","title":"Gemeente Den Haag bereid ADO te helpen","text":"De gemeente Den Haag is onder voorwaarden bereid het noodlijdende ADO financieel te helpen. De club moet voor 1 november een sluitende begroting of een garantstelling inleveren bij de KNVB. Gebeurt dat niet, dan dreigt de tweevoudig landskampioen zijn proflicentie te verliezen.  \n  \nVanwege de financiële problemen kreeg de club dit seizoen al 6 punten in mindering. ADO veroverde afgelopen week wel de eerste periodetitel en verzekerde zich zo van deelname aan de play-offs om promotie naar de eredivisie.","intensity":1,"negativity":0,"cluster_id":45,"similar_texts":"text402"},{"id":"63","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/4","title":"Gemeente Den Haag onder voorwaarden bereid noodlijdend ADO te helpen","text":"De gemeente Den Haag is bereid het noodlijdende ADO te helpen. De club moet voor 1 november een sluitende begroting of een garantstelling inleveren bij de KNVB. Gebeurt dat niet, dan dreigt de club zijn proflicentie te verliezen. Vanwege de financiële problemen kreeg de Haagse club al 6 punten in mindering. ADO kan zelf waarschijnlijk geen oplossing vinden voor de deadline van 1 november, schrijft het Haagse college van burgemeester en wethouders in een brief aan de gemeenteraad. De club heeft nog altijd geen nieuwe eigenaar. Daarom heeft ADO de gemeente maandag om 'directe financiële ondersteuning' gevraagd. Het stadsbestuur wil inzicht in de huidige financiële situatie en de vooruitzichten van de club. Daarnaast praat de gemeente met de bestuurders van ADO. 'Mocht uit dit overleg blijken dat er een toekomstbestendige bedrijfsvoering mogelijk is, dan kijken wij, binnen de bestaande regelgeving, of en hoe wij op het verzoek van ADO om financiële steun kunnen ingaan', laat de gemeente Den Haag weten.","intensity":1,"negativity":1,"cluster_id":45,"similar_texts":"text715"},{"id":"64","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/10/2","title":"Gemeente Scherpenzeel blijft toch onafhankelijk","text":"Minister Kajsa Ollongren van Binnenlandse Zaken zet een streep door de plannen om van Scherpenzeel en Barneveld in 2023 één gemeente te maken. In een brief aan de Provinciale Staten van Gelderland liet ze gisteren weten dat ze het herindelingsadvies van de provincie niet overneemt. Volgens het provinciebestuur was herindeling de beste oplossing voor Scherpenzeel om in de toekomst daadkrachtig te kunnen blijven. Maar volgens de minister is er te weinig steun, en heeft de gemeente de bestuurskrachtproblemen \"met meer urgentie\" aangepakt.","intensity":0,"negativity":0,"cluster_id":70,"similar_texts":"text640"},{"id":"65","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=ef4548ccbb541434c574#/pages/30-31","title":"Goede gevoel vasthouden","text":"Goede gevoel vasthouden\n\nNa de succesvolle vorige maand gaat Oranje in Letland weer op jacht naar een overwinning onder herintreder Louis van Gaal. \n\nFOTO ANP\n\nLouis van Gaal, te midden van zijn spelers Stefan de Vrij, Frenkie de Jong, Daley Blind en Steven Berghuis, predikt scherpte in Riga.\n\nFOTO’S PRO SHOTS\n\nNoa Lang overlegt met Jurriën Timber. Basisklant Guus Til kijkt toe.\n\n❮❯\n\nBalletje viel niet goed bij experiment met Luuk de Jong en Wout Weghorst \n\nRIGA Resultaten uit het verleden bieden geen garantie voor de toekomst. Maar om te veronderstellen dat het Nederlands elftal een hele moeilijke avond tegemoet gaat in Riga tegen Letland, is weer het andere uiterste.\n\nBondscoach Louis van Gaal refereerde aan een moeizame 1-0 overwinning in 1997 met FC Barcelona tegen Skonto Riga. „Dit soort wedstrijden zijn altijd moeilijk door de omstandigheden. Het is geen Liverpool, Camp Nou, Juventus of Turkije thuis. Zulke tegenstanders komen misschien driemaal over de middenlijn, maar krijgen dan vaak zoveel ruimte dat ze tot kansen komen en kunnen scoren.”\n\nNatuurlijk moet de bondscoach in het Baltische staatje met zijn internationals waken voor onderschatting. Tegenover die ervaring van Van Gaal staat echter dat Oranje in vier eerdere ontmoeting met de Letten viermaal won, met een doelsaldo van dertien voor en 0 (!) tegen. De laatste keer was in maart toen in de Johan Cruijff ArenA met 2-0 werd gewonnen, door treffers van Steven Berghuis en Luuk de Jong. Het was van de eerstgenoemde zijn eerste doelpunt in dienst van Nederland.\n\n„Nee, die wedstrijd tegen Letland heb ik niet bekeken”, aldus Van Gaal. „Dit wordt toch iets anders. Het liefst zie ik een duel van de tegenstander van afgelopen periode. Dan is de kans het grootst dat je spelers ziet die de coach ook tegen ons zal opstellen”, aldus Van Gaal, die zei op corners geoefend te hebben met zijn internationals. In de vorige ontmoeting kreeg Oranje dertien hoekschoppen te nemen, zonder enig rendement. „We hebben nu zelfs een variant geoefend. Afwachten of die eruit komt.”\n\nHet Nederlands elftal moet tegen de nummer 135 van de FIFA-wereldranglijst – ingeklemd tussen Ethiopië en Togo – vooral het goede gevoel vasthouden na de drie interlands vorige maand onder herintreder Van Gaal. Met drie punten en een walk-over maandag tegen Gibraltar houdt Oranje de leiding in Groep G. Daarna kan het zich volgende maand bij Montenegro of thuis tegen Noorwegen verzekeren van kwalificatie voor het WK 2022 in Qatar.\n\nOok speltechnisch zal Nederland willen voortborduren op het groeiende vertrouwen in het door de spelers zo gewilde 4-3-3-systeem. Dat lijkt in deze fase ook het uitgangspunt van de bondscoach tegen Letland. Hij zal daarom qua opstelling en speelwijze niet veel afwijken van zijn keuzes tegen Noorwegen, Montenegro en Turkije, dat vorige maand met liefst 6-1 werd verslagen. „Het zal zo zijn dat wij aanvallen en Letland verdedigt. Of ik moet verrast worden.”\n\nIn feite hoeft Van Gaal alleen de geschorste Georginio Wijnaldum te vervangen. De reserve-aanvoerder werd tegen de Turken in de 61e minuut vervangen door Guus Til. Toen koos de bondscoach voor de loper van Feyenoord om zo de kwaliteiten van Memphis Depay het beste tot uiting te laten komen. Hoewel zijn naam niet werd genoemd, mag Til rekenen op een basisplaats. „Het is allemaal niet zo moeilijk. Ik ben eruit. Het is heel belangrijk dat we Memphis ondersteunen, maar ik wil de bondscoach van Letland niet wijzer maken dan hij is.”\n\nWel liet Van Gaal doorschemeren niet met een lange spits te starten. Geen Luuk de Jong of Wout Weghorst in de basis. „Ik denk het niet, maar snap de vraag”, aldus Van Gaal, die zei dat het balletje op de training niet goed viel toen hij experimenteerde met die twee samen in de punt van de aanval. Het zal hem er niet van weerhouden er toch voor te kiezen als het nodig is. Zoals hij ook de optie Noa Lang open houdt. „Hij heeft bevestigd wat wij van hem dachten. Wij zagen in hem een creatieve speler en dat blijkt hij ook te zijn. Zo iemand kun je nodig hebben tegen Letland.”\n\nVermoedelijke opstelling: Bijlow; Dumfries, De Vrij, Van Dijk, Blind; Til, De Jong, Klaassen; Berghuis, Depay, Gakpo.\n\nGuus Til vervanger van\n\ngeschorste Wijnaldum","intensity":0,"negativity":0,"cluster_id":73,"similar_texts":"text387"},{"id":"66","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=94366817731712a8d9f8#/pages/32","title":"Grote vraag: mag Ten Hag Onana nu opstellen bij Ajax?","text":"Grote vraag: mag Ten Hag Onana nu opstellen bij Ajax?\n\n❮❯\n\nNieuw hoofdstuk in doelmansoap in ArenA: einde seizoen Stekelenburg\n\ndoor Mike Verweij\n\nAMSTERDAM Ajax kan dit seizoen niet meer over Maarten Stekelenburg (39) beschikken. De doelman blijft kwakkelen met (lies- en buik)blessures, moet onder het mes om daar een einde aan te maken en staat maanden buitenspel. Daarmee wordt een nieuw hoofdstuk aan de keeperssoap in Amsterdam toegevoegd.\n\nTegen FC Utrecht (0-1) had Erik ten Hag de beschikking over Remko Pasveer (37), die er bij de fatale tegengoal slecht uit zag, Jay Gorter (21) en Charlie Setford (17). Pasveer heeft weliswaar een berg aan ervaring, maar heeft zich dit seizoen nog niet kunnen onderscheiden.\n\nBijna elke bal tussen de palen was een (al dan niet afgekeurde) tegentreffer. Op 8 november wordt Pasveer 38 en in en rond de Johan Cruijff ArenA wordt gebeden dat hij in tegenstelling tot Stekelenburg wel heel blijft. Gorter of Setford voor de leeuwen moeten werpen, is – met het oog op de landstitel en Champions League – een miljoenengok.\n\nGorter en Setford \n\nDe van Go Ahead Eagles overgekomen Gorter maakte in de voorbereiding van Ajax 1 en bij Jong Ajax weliswaar een uitstekende indruk, maar was dit seizoen ook al een aantal keren (licht)geblesseerd. Door de blessure van Stekelenburg en zijn rol als reserve, maakt Gorter minder grote stappen dan hij onder de lat van Jong Ajax had gedaan. De teller in Amsterdam staat tot dusver op vier officiële duels in de Keuken Kampioen Divisie. Eredivisie-ervaring heeft de Purmerender nog niet. Dat laatste geldt ook voor de talentvolle Brit Setford, die twee keer werd opgesteld in Jong Ajax en 180 minuten in de benen heeft.\n\nInteressant wordt het of Ten Hag vanaf 3 november (Borussia Dortmund-uit) van de clubleiding over André Onana mag beschikken. Na het duel bij PEC Zwolle nam de Ajax-trainer daar wel een voorschot op, maar bij latere vragen hulde hij zich opeens in stilzwijgen. Het is een publiek geheim dat Marc Overmars verbolgen is over het feit dat club en keeper geen akkoord wisten te bereiken over contractverlenging, waardoor Onana in juli 2022 transfervrij de deur achter zich dichttrekt. Onana zou buitensporige eisen hebben gesteld, waarna Ajax de stekker uit de onderhandelingen trok. Volgens het kamp-Onana lag overeenstemming binnen handbereik.\n\nInter-geruchten Onana\n\nIn de Italiaanse media verschijnen al dagenlang berichten dat Onana een akkoord zou hebben bereikt met Internazionale. Zijn zaakwaarnemer Albert Botines en de keeper zelf bezweren echter dat daar geen sprake van is. Inter is wel een van de meest serieuze gegadigden, maar FC Barcelona, AS Monaco, Atletico Madrid en Napoli hebben ook interesse om hem over negen maanden gratis over te nemen. Internazionale heeft wel als voordeel dat er in Milaan hoge salarissen worden betaald en Onana daar normaal gesproken eerste keeper wordt. Uiteindelijk kán de Italiaanse berichtgeving dus gaan kloppen.\n\nDe uitgestoken hand van Onana in een exclusief interview in De Telegraaf om zijn contract bij Ajax (met een gelimiteerde transfersom) te verlengen, waardoor de club in elk geval nog iets aan hem kon verdienen, werd door Overmars genegeerd. Ajax is in de veronderstelling dat hij al ergens een contract voor komend seizoen heeft getekend. Dat de keeper nog altijd op een bijveldje van De Toekomst of met Jong Ajax traint en niet mag aansluiten bij Ajax 1, zou kunnen inhouden dat Overmars het Ten Hag verbiedt Onana na zijn dopingschorsing op te stellen.\n\nRussisch roulette\n\nHet zou Russisch roulette zijn, want bij een blessure van Pasveer is Ten Hag aangewezen op Gorter en Setford. Gorter is een mega-talent en een aantal fans vindt al dat hij de kans moet krijgen. Maar gaat hij voor de winterstop de mist in tegen pak-hem-beet Borussia Dortmund (thuis en uit) of PSV (thuis) of in de heksenketels bij Besiktas (uit) of Feyenoord (uit), dan loopt Gorter een kras op voordat hij goed en wel is begonnen.\n\nEn het kan de club tientallen miljoenen kosten, omdat de landstitel circa 40 miljoen en overwintering in het miljoenenbal 9 miljoen euro oplevert. Waarbij aangetekend dat de huidige vorm van Pasveer ook geen garantie op succes biedt.\n\nReparatiewerkzaamheden\n\nAls Overmars Onana negeert en het gaat fout, dan blijkt Ajax afgelopen zomer een grote inschattingsfout te hebben gemaakt gemaakt door voor twee goedkope oude keepers (Stekelenburg en Pasveer) en een groentje (Gorter) te kiezen. In de winterstop zullen in dat geval reparatiewerkzaamheden moeten worden uitgevoerd (lees: een nieuwe keeper moeten worden aangetrokken). Van vorig seizoen weet Ajax dat zulke aankopen duur zijn. Sébastien Haller werd voor 22 miljoen euro overgenomen van West Ham United, nadat het in de zomer niet was gelukt de door Ten Hag gewenste spits te halen.","intensity":1,"negativity":0,"cluster_id":43,"similar_texts":"text543"},{"id":"67","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=acb57ac88ba50ccec7de#/pages/24-25","title":"Herrie bij or KLM om zetel in hoofdbestuur","text":"Herrie bij or KLM om zetel in hoofdbestuur\n\nCouderc (links) en Smith (m) van het Air France KLM-bestuur. Inzet: Terence Tilgenkamp\n\nFOTO EPA\n\n❮❯\n\nInterne machtsstrijd uitgevochten via kandidaten\n\ndoor Yteke de JongAmsterdam Er is een conflict ontstaan over de voordracht van een KLM-werknemer in het Air France KLM-bestuur. Dat bevestigen meerdere bronnen bij KLM aan De Telegraaf.\n\nMathi Bouts is het enige KLM-personeelslid in het 19-koppige centrale bestuur in Parijs, die aan het eind van het jaar vertrekt omdat hij binnenkort met pensioen gaat. Nu is de KLM-ondernemingsraad het niet eens met de voordracht voor zijn opvolger Terence Tilgenkamp. Deze zit al jaren in de KLM-or, maar was de afgelopen jaren afwezig. „Ineens wordt hij door het Franse kamp binnen de Europese or naar voren geschoven voor de bestuurszetel, terwijl er geen draagvlak voor hem is vanuit KLM”, zo meldt een ingewijde. „De telefoon heeft roodgloeiend gestaan in de afgelopen week vanwege alle opwinding.” De kandidaat vanuit de KLM-or is waarnemend voorzitter Dario Fucci, die niet inhoudelijk wil reageren. Tilgenkamp reageerde niet op een verzoek om een reactie.\n\nElbers\n\nOver de voordracht voor de bestuursfunctie wordt echter niet door de KLM-or beslist, maar door de Europese or van de luchtvaartmaatschappij. Met wederzijds goedvinden wordt er een KLM’er voor deze zetel voorgedragen, omdat er op grond van Franse wetgeving en de statuten al drie Air France-werknemers in het hoofdbestuur van de luchtvaartcombinatie zitten.\n\nInsiders zien in Tilgenkamps voordracht de hand van topman Ben Smith van Air France KLM, die aan de resterende zelfstandigheid van KLM een eind wil maken. Fucci komt op voor KLM, en dat past niet in de agenda van Smith, die topman Pieter Elbers van KLM twee jaar geleden al wilde lozen. Het kabinet moest er aan te pas komen om dat te verhinderen. \n\nEr zitten vijf Nederlanders in het 19-koppige bestuur, te weinig om het verschil te maken als er besluiten zijn die negatief voor KLM uitvallen. Minister Hoekstra (Financiën) werd begin 2019 tweede aandeelhouder van Air France KLM om het Nederlandse belang te borgen. Hij hoopte het bestuur te kunnen hervormen. In de praktijk maken de bestuurders Jean-Dominique Comolli en Martin Vial namens de Franse Staat de dienst uit in het bestuur, samen met niet-uitvoerend voorzitter Anne-Marie Couderc. Zij heeft als oud-politica ook een stevige lijn met het Elysée van president Macron.\n\nEmissie\n\nVan de hervorming van het bestuur kwam niets, omdat de Franse Staat de macht niet wil delen. Daarna kwam de coronacrisis, waardoor de discussie over macht en invloed bij het concern naar de achtergrond verdween. Frankrijk steunde Air France in de coronacrisis volop, onder meer door het omzetten van een lening in eigen vermogen. Nederland koos er echter eerder dit jaar voor om niet mee te doen aan een aandelenemissie, waardoor het belang is teruggezakt naar onder de 10%. \n\n’Geen draagvlak bij KLM’","intensity":0,"negativity":1,"cluster_id":71,"similar_texts":"text442"},{"id":"68","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/06/hoe-graag-wil-china-oorlog-met-taiwan-a4060954#20211007-79847-112","title":"Hoe graag wil China oorlog met Taiwan?","text":"Chinese dreiging Chinese militaire vliegtuigen zijn zeer actief vlak bij Taiwan. Dat hoeft niet te betekenen dat Beijing snel een volgende stap zet.,Bijna 150 Chinese militaire toestellen vlogen in vier dagen tijd door de ‘defensiezone’ van Taiwan: een recordaantal. Beijing heeft dan ook de militaire capaciteiten om het land in 2025 in te nemen, waarschuwde de Taiwanese minister van Defensie Chiu Kuo-cheng woensdag tijdens een sessie met Taiwanese parlementariërs. „Als ze nu zouden willen aanvallen, dan zou het ze ook al lukken”, stelde Chiu. Maar hij denkt dat het voor China gunstiger is om nog even te wachten.De Chinese regering in Beijing ziet Taiwan, een eiland met een eigen, democratisch gekozen regering dat nooit onder bestuur van de Volksrepubliek China heeft gestaan, als een afvallige provincie. En die moet vroeg of laat, liefst vreedzaam maar desnoods met militaire middelen, onder Chinees gezag worden gebracht. Hoe groot is de kans dat China werkelijk aan een militaire aanval op Taiwan begint? Vier vragen over de toegenomen spanningen in de regio.\n\n1 Wat is er de laatste dagen gebeurd?De Chinese regering heeft een uitzonderlijk hoog aantal Chinese vliegtuigen over een deel van de zee dat Taiwan beschouwt als zijn zogeheten Air Defense Identification Zone (ADIZ) laten vliegen. Taiwan vindt dat Chinese vliegtuigen dat gebied alleen mogen doorkruisen als ze daartoe eerst toestemming hebben gevraagd aan Taiwan. Het gebied waar de Chinezen doorheen zijn gevlogen, maakt geen onderdeel uit van het Taiwanese luchtruim, er zijn ook geen Chinese vliegtuigen over Taiwan gevlogen. In 2020 vlogen er 380 Chinese vliegtuigen door de Taiwanese ADIZ, in 2021 waren dat er tot nu toe al 672. 2 Waarom voert China de militaire druk juist nu op?Veel westerse media wijten het aan een verhoogde Chinese agressie en aan een toenemend ongeduld om Taiwan onder het gezag van Beijing te brengen. De Japanse krant Japan Times meldt op basis van anonieme bronnen dat China’s president Xi Jinping persoonlijk de opdracht zou hebben gegeven om de militaire druk op Taiwan op te voeren. Hij zou dat gedaan hebben op een bijeenkomst van het Centraal Militair Comité, het hoogste militaire orgaan in China waarover Xi de leiding heeft. De opdracht zou een reactie zijn op de recente militaire oefeningen van zes landen – de VS, het VK, Canada, Japan, Nieuw-Zeeland en ook Nederland – in de buurt van het Japanse Okinawa. Xi zou deze militaire oefeningen zien als een poging te voorkomen dat China zich met Taiwan herenigt, of de Senkaku-eilanden inneemt. Die eilanden, door China de Diaoyu-eilanden genoemd, vallen op het moment onder Japans gezag, maar China claimt ze ook. 3 Waarom stuurt China meteen zo’n groot aantal vliegtuigen? China heeft steeds sterker het idee dat Taiwan misschien wel echt de onafhankelijkheid wil gaan uitroepen. Tot nu toe is dat nooit gebeurd, want dat zou Taiwan niets dan ellende brengen en dat weet de Taiwanese president Tsai Ing-wen ook. Dan zou China zich namelijk geroepen voelen Taiwan met militair geweld in te nemen.China is niet alleen ongerust over een steeds onafhankelijkere opstelling van Taiwan, maar ook over de steeds uitgebreidere en openlijkere steun van Amerika en van sommige Europese landen voor Taiwan als democratische enclave in de regio.President Biden heeft woensdag met zijn Chinese ambtgenoot Xi gesproken. Na afloop meldde Biden dat beide presidenten hadden afgesproken om zich aan „de Taiwan-overeenkomst” te houden. Dat is, per ongeluk of juist opzettelijk, een heel vage uitspraak. Een dergelijke overeenkomst bestaat namelijk formeel niet. De VS erkennen het gezag van Beijing, maar behouden zich wel het recht voor om Taiwan van wapens te voorzien. Dergelijke wapenleveranties zijn de laatste jaren toegenomen. De VS stellen niet dat zij Taiwan militair zullen bijstaan mocht China het eiland aanvallen. Maar ze stellen ook weer niet dat ze van de militaire verdediging van Taiwan zullen afzien.\n\nMilitairen van de Chinese luchtmacht marcheren op 29 september langs straaljagers tijdens een airshow in Zhuhai in de zuidelijke provincie Guangdong.\n\nFoto Ng Han Guan / AP\n\n4 Is China inderdaad van plan om Taiwan snel onder het gezag van Beijing te brengen?Daar zijn de meningen over verdeeld. Veel Amerikaanse experts geloven dat het voor China de minst aantrekkelijke optie is om Taiwan met militaire middelen in te nemen. Dat zou leiden tot veel internationale reputatieschade, tot een dure oorlog en tot grote militaire verliezen. Zij denken dat China zoiets alleen zal doen op het moment dat Beijing ervan overtuigd is dat Taiwan op het punt staat om de onafhankelijkheid uit te roepen, of als Beijing denkt dat hereniging op geen enkele andere manier meer mogelijk is.Het zou China’s voorkeur genieten om Taiwan met alle mogelijke middelen onder druk te zetten, zodat daar het gezag van Beijing uiteindelijk aanvaard wordt. Het opvoeren van militaire druk, gekoppeld aan de boodschap dat Amerikaanse militairen heus niet bereid zullen zijn om voor een onafhankelijk Taiwan te sterven, is daarbij een van de middelen. Sinds de val van Afghanistan wordt dat argument extra benadrukt.Taiwan doet er ondertussen alles aan om meer westerse steun te krijgen. President Tsai Ing-wen schreef dinsdag in Foreign Affairs dat andere democratieën „moeten onthouden dat als Taiwan zou vallen, de gevolgen catastrofaal zouden zijn voor de vrede in de regio en voor het systeem van democratische allianties. Het zou aangeven dat in de huidige wereldwijde waardenstrijd autoritaire systemen de overhand hebben ten opzichte van democratie.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":0,"cluster_id":5,"similar_texts":"text503"},{"id":"69","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/2/1","title":"Hof Warschau verklaart Poolse recht boven dat van Europa: een bom onder Europese rechtsorde","text":"De uitspraak luidt een nieuwe fase in van de juridische veldslag tussen Polen en de EU. Als de Poolse regering besluit het oordeel hierna wetsgeldig te maken, plaatst ze het land feitelijk buiten de Europese rechtsorde. Dat heeft grote gevolgen voor Polen en de EU. Uitspraken van het Europees Hof in Luxemburg zijn dan mogelijk niet meer geldig in Polen. En als één lidstaat besluit om uit de Europese rechtsorde te stappen, vreest Brussel een domino-effect.  \n  \nIn de gangen van de Europese instituties wordt deze zaak potentieel erger dan Brexit beschouwd. De rechtsorde van de EU is gebaseerd op het gegeven dat Europees recht altijd voor nationaal recht gaat. De Poolse premier Mateusz Morawiecki heeft de zaak namens de regering eerder dit jaar voorgelegd aan het Constitutioneel Hof, dat in feite opereert als een verlengstuk van de ultranationalistische regeringspartij Recht en Rechtvaardigheid. Na een harde uitspraak van het Europees Hof in Luxemburg eerder dit jaar over het benoemen van rechters in Polen, vond de regering in Warschau het hoog tijd om het EU-recht eens onder de loep te nemen.  \n  \nPolen bestrijdt de uitspraken van het Europees Hof in Luxemburg, hoewel die bindend zijn. In juli legde het Poolse Constitutioneel Hof een oordeel naast zich neer over de omstreden Tuchtkamer, die Poolse rechters disciplineert. Het Europees Hof oordeelde dat dit rechtsorgaan zijn activiteiten moet staken. Maar volgens de Polen was dat in strijd met de Poolse grondwet en mocht de Tuchtkamer gewoon doorgaan. Dit brisante oordeel was een voorzet voor de symbolische uitspraak van gisteren, waarmee de scheiding der geesten compleet is.  \n  \nDe uitspraak van gisteren had enkele maanden eerder moet vallen, maar werd keer op keer uitgesteld. De belangrijkste reden daarvoor is dat de Europese Commissie een grote troef in handen heeft: het coronaherstelplan van Polen moet nog worden goedgekeurd, waarna de Europese herstelfondsen naar de staatskas kunnen vloeien. Sinds eind vorig jaar is er een mechanisme van kracht dat EU-fondsen koppelt aan het naleven van de rechtsstaat, waar de Commissie nu gebruik van maakt. Het Constitutioneel Hof wilde wachten met zijn explosieve oordeel totdat dit was afgewikkeld. Maar Brussel weigerde dit spel mee te spelen.  \n  \nNu moet de EU reageren op deze juridische cavaleriecharge van de Polen. Ook de Poolse regering heeft nog een troef in handen: zolang ze besluit de uitspraak niet wetsgeldig te maken, komt het EU-recht in limbo terecht. Op die manier wordt het inzet in een riskante onderhandelingstactiek van Warschau om alsnog de EU-fondsen op tafel te krijgen.  \n  \nEuropees commissaris Reynders (Justitie) kondigde aan dat de Commissie 'alle middelen' zal inzetten. Het dichtdraaien van de EU-geldkraan naar Warschau hoort daarbij. Europarlementariërs drongen daar gisteren al op aan. Reynders: 'We tolereren geen afwijking van het primaat van het Europese recht en van de bindende kracht van uitspraken van het Hof van Justitie in Luxemburg. Dat is het hart van de EU.'  \n  \nBrussel zal vermoedelijk naar het Europees Hof stappen, een langdurige procedure waarbij Polen het Hof niet erkent. Sneller en pijnlijker zijn financiële sancties. Een goede besteding van EU-geld is immers niet gegarandeerd als Poolse rechters naar believen EU-wetten interpreteren en het Hof niet als eindarbiter accepteren.","intensity":0,"negativity":1,"cluster_id":57,"similar_texts":"text582"},{"id":"70","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/2/1","title":"Hond heeft geheugen van olifant","text":"### Nalani herkent 140 speeltjes\n\nWouter Peer  \n  \nUden  \n  \nToen Nalani epilepsie bleek te hebben, wist de 57-jarige Sonja even niet wat ze met de energie van haar hond aan moest. ,,Bordercollies hebben veel beweging nodig, maar als het energieniveau van Nalani te hoog wordt krijgt ze een aanval.'' Ze probeerde een spelletje uit met Nalani, waarbij de hond de namen van speeltjes moet onthouden en ze daarna moet zoeken. Dat bleek de bordercollie geweldig leuk te vinden. ,,Als ik haar fysiek niet kan uitdagen, dan maar geestelijk.''  \n  \nSonja: ,,We hebben een kist vol speeltjes die we allemaal een naam hebben gegeven. Als ik bijvoorbeeld 'Dolly' zeg, duikt Nalani in de kist en graaft ze tot ze een schaapje heeft gevonden.'' Waar het begon met een paar speeltjes, werden het er steeds meer. ,,We hebben een la met nieuwe speeltjes. Als ik dan zeg 'Zullen we een nieuwe doen?' springt ze op en rent ze naar de la. Ik geef haar dan een nieuw speeltje, herhaal meerdere keren de naam en dan gaan we oefenen. Intussen herkent ze van 140 speeltjes de naam.''  \n  \nNa de kunstjes van Nalani gedeeld te hebben in haar bordercollie Facebookclubje, raadde iemand Sonja aan om Nalani aan te melden voor de Genius Dog Challenge. Wetenschappers van de universiteit van Boedapest in Hongarije waren op zoek naar honden die meer dan 25 speeltjes konden herkennen. ,,Nalani zat op 36, dus we hebben maar een mailtje gestuurd.''  \n  \nNaast Nalani werden ook bordercollies uit Hongarije, Brazilië, de VS, Noorwegen en Spanje uitgekozen. Via kleine onlinewedstrijdjes werden de eigenaren uitgedaagd de honden in korte tijd zo veel mogelijk nieuwe speeltjes te leren herkennen, zodat wetenschappers onderzoek konden doen naar het geheugen. ,,Dat werden er steeds meer, ongeveer twee per dag. Het was ook voor Nalani leuk.'' En ook na een paar maanden wisten de honden de namen nog.\n\nLeuk\n\nHet leukste vindt Sonja dat ze met baasjes over heel de wereld in contact kwam. ,,We hebben een WhatsAppgroepje en volgen elkaar op Instagram. Dat je een wedstrijdje kan doen met een hond uit Brazilië of Amerika, is zo bijzonder. Maar Nalani blijft voor mij altijd gewoon Nalani.''  \n  \nOok andere hondenrassen zoals Duitse herders en yorkshireterriërs blijken volgens de onderzoekers een prima geheugen te hebben.","intensity":0,"negativity":1,"cluster_id":67,"similar_texts":"text634"},{"id":"71","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/5","title":"Hoogland pakt tweede goud","text":"Jeffrey Hoogland heeft op de EK in het Zwitserse Grenchen met grote overmacht goud gepakt op de kilometer tijdrit, een niet-olympisch nummer. Tweede werd wereldkampioen Sam Ligtlee. Voor Hoogland was het na de titel met de teamsprinters zijn tweede goud op dit EK.","intensity":0,"negativity":0,"cluster_id":25,"similar_texts":"text248"},{"id":"72","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=678813d05c27c1a5e71d#/pages/24-25","title":"In het kort","text":"In het kort\n\nEr komt een bestuurszetel vrij bij Air France KLM door het vertrek van KLM’er Mathi Bouts. \n\nOver de opvolging is strijd binnen de ondernemingsraad van KLM. \n\nOr-lid Terence Tilgenkamp heeft de steun van de Fransen, terwijl de KLM-or zelf de voorkeur geeft aan collega-or lid Dario Fucci. De Europese or beslist over de voordracht.","intensity":0,"negativity":0,"cluster_id":22,"similar_texts":"text701"},{"id":"73","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/11/2","title":"In meer gemeenten polsbandje bij kroeg en restaurant","text":"Onder meer Delft, Maastricht, Arnhem, Gouda en Brielle hebben besloten polsbandjes te gebruiken wanneer mensen naar een restaurant, café, theater of bioscoop willen.  \n  \nANP  \n  \nDen Haag  \n  \nDe gasten ontvangen het bandje wanneer ze de QR-code uit de CoronaCheck-app laten zien bij een controlepost, en hoeven de code dan niet meer bij elke voordeur opnieuw te laten zien. Dat moet de controles ook voor de uitbaters gemakkelijker maken. De CoronaCheck blijft wel gewoon te gebruiken voor wie geen polsbandje heeft.  \n  \nOok op de Zuidlaardermarkt die volgende week in het Drentse dorp Zuidlaren wordt gehouden, kunnen mensen met één polsbandje gebruikmaken van de verschillende horeca. Ze hebben geen apart coronatoegangsbewijs nodig voor de paardenmarkt, de kermis en de terrassen.  \n  \nDe polsbandjes zijn alleen geldig op de dag van uitgifte en hebben elke dag een andere kleur, om fraude te voorkomen. Mensen kunnen het bandje alleen afdoen door het stuk te maken, en dan is het ook niet meer geldig. Doorgeven van het bandje is zo niet mogelijk.Den Haag gebruikte de bandjes al, maar breidt het gebied nu uit. De polsbandjes zijn komende week niet alleen geldig op het Plein, maar ook op de Grote Markt en bij het Kurhaus, de Pier en de boulevard in Scheveningen. Elk uitgaansgebied heeft andere bandjes.  \n  \nEerder besloten onder meer de gemeenten Rotterdam, Utrecht, Zwolle, Breda, Alkmaar en Roosendaal al om de polsbandjes in de horeca in te voeren. Roosendaal gebruikt het systeem ook bij de intocht van Sinterklaas.","intensity":0,"negativity":0,"cluster_id":11,"similar_texts":"text148"},{"id":"74","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=1e55aa30b76f4f9e34e6#/pages/50-51","title":"Inclusieve ’taalles’ voor ambtenaar","text":"Inclusieve ’taalles’ voor ambtenaar\n\nAmbtenaren krijgen tips over ’inclusief’ taalgebruik. \n\nFoto Peter van Zetten\n\n’Dit voelt een beetje als de taalpolitie’\n\ndoor Tanja Verkaik\n\nDEN HAAG Een leidraad voor inclusief taalgebruik die is verspreid onder de ruim negenduizend ambtenaren op het Haagse stadhuis zorgt voor opschudding. „Betuttelend. Dit voelt een beetje als de taalpolitie”, vindt een stadhuismedewerker.\n\nIn het document getiteld Hij, zij of hen? Hoe zorg je dat iedereen meedoet?, dat per e-mail werd verspreid en op het Intranet staat, worden tips gegeven voor inclusief taalgebruik. Denk aan het aanspreken van Hagenaars met ’beste stadgenoot’ in plaats van meneer of mevrouw en het vermijden van het woord bejaarden. Een betere benaming is senioren. Ook wordt als suggestie gegeven om de digitale handtekening in de e-mail aan te passen door de gewenste voornaamwoorden toe te voegen: hij/hem, zij/haar of die/hun bijvoorbeeld. \n\n„Totaal bezopen”, vindt fractievoorzitter Richard de Mos van Hart voor Den Haag. „Ik krijg er spontaan huilbuien van. Zo ingewikkeld is het niet: als iemand Piet heet, spreek je die aan met Piet. Laten we echte problemen oplossen. Als ambtenaren niet weten hoe zij met mensen om moeten gaan, dan moeten zij met pek en veren het stadhuis uit worden gestuurd.”\n\nDick Smakman, sociolinguïst en docent op de Universiteit Leiden, is genuanceerder. „Een richtlijn kan wel nuttig zijn. Het bewust maken is prima, maar je kunt dit niet opdringen, dan gaan mensen zich verzetten. De NS maakte ook een hele poeha van ’beste reiziger’, terwijl ze dit ook gewoon hadden kunnen doorvoeren. Dan had niemand het gemerkt. Uiteindelijk denk ik dat het vanzelf goed komt.”\n\nEen ambtenaar kan zich hier wel in vinden. „Ik sta er neutraal in. Er staan taalkundige suggesties in. In de basis ben ik daar niet op tegen. Bovendien verwachtte ik wel dat dit er een keer aan zat te komen.” Een andere medewerker van het stadhuis vindt het een schot voor open doel. „Ik weet heus wel hoe ik mensen moet aanspreken. Daar heb ik geen boekje voor nodig.”\n\nFatima Faïd van de Haagse Stadspartij is positief. „Hiermee geeft de gemeente het goede voorbeeld. Het is juist belangrijk dat iedereen het gevoel krijgt erbij te horen.”\n\n„Wij willen als werkgever een inclusieve organisatie zijn”, zegt een gemeentewoordvoerder. „Taal en communicatie spelen hierbij een belangrijke rol. We willen taal gebruiken waar ieder individu zich in kan herkennen. Het is bedoeld om onze medewerkers aan te moedigen om stil te staan bij hun eigen taalgebruik.” \n\nStadhuis verdeeld over boekje","intensity":0,"negativity":0,"cluster_id":65,"similar_texts":"text598"},{"id":"75","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=c8185ea9bcf00c874c07#/pages/12-13","title":"Inclusieve taalles voor ambtenaren","text":"Inclusieve taalles voor ambtenaren\n\nRichard de Mos heeft geen goed woord over voor het inclusieve taalboekje dat ambtenaren onder ogen kregen. „Totaal bezopen.” \n\nFoto Serge LIGTENBERG\n\nHoon in Haags stadhuis over ’betutteling’ \n\ndoor Tanja Verkaik\n\nDEN HAAG Een leidraad voor inclusief taalgebruik die is verspreid onder de ruim negenduizend ambtenaren op het Haagse stadhuis zorgt voor opschudding. „Betuttelend. Dit voelt een beetje als de taalpolitie”, vindt een stadhuismedewerker.\n\nIn het document met de titel Hij, zij of hen? Hoe zorg je dat iedereen meedoet? dat per e-mail werd verspreid en op het Intranet staat, worden tips gegeven voor inclusief taalgebruik. Denk aan het aanspreken van Hagenaars met ’beste stadgenoot’ in plaats van meneer of mevrouw. En het vermijden van het woord bejaarden. Een betere benaming is senioren. Ook wordt als suggestie gegeven om de digitale handtekening in de e-mail aan te passen door de gewenste voornaamwoorden toe te voegen: hij/hem, zij/haar of die/hun. \n\nDoel\n\nHet doel is om ambtenaren aan te moedigen taal te gebruiken waarbij niemand wordt uitgesloten, zo staat in het document. „Totaal bezopen”, vindt fractievoorzitter Richard de Mos van Hart voor Den Haag. „Ik krijg er spontaan huilbuien van. Zo ingewikkeld is het niet: als iemand Piet heet, spreek je die aan met Piet. Laten we echte problemen oplossen. Als ambtenaren niet weten hoe zij met mensen om moeten gaan, dan moeten zij met pek en veren het stadhuis uit worden gestuurd.”\n\nDick Smakman, sociolinguïst en docent op de Universiteit Leiden, is genuanceerder. „Een richtlijn kan wel nuttig zijn. Het bewust maken is prima, maar je kunt dit niet opdringen dan gaan mensen zich verzetten. Anders wek je de suggestie dat je, als je je hier niet aan houdt, een racist bent of seksist. De NS maakte ook een hele poeha van ’beste reiziger’, terwijl ze dit ook gewoon hadden kunnen doorvoeren. Dan had niemand het gemerkt. Uiteindelijk denk ik dat het vanzelf goed komt.”\n\nEen ambtenaar kan zich hier wel in vinden. „Ik sta er neutraal in. Er staan taalkundige suggesties in. In de basis ben ik daar niet op tegen. Bovendien verwachtte ik wel dat dit er een keer aan zat te komen.” De persoon in kwestie verwijst naar het eerdere collegebesluit Strategisch Personeelsbeleid Modern Werkgeverschap, waarin staat dat de gemeente een inclusieve werkgever wil zijn.\n\nEen andere medewerker van ’het ijspaleis’ vindt het wat een schot voor open doel. „Ik weet heus wel hoe ik mensen moet aanspreken. Daar heb ik geen boekje voor nodig.” \n\nFatima Faïd van de Haagse Stadspartij is positief. „Hiermee geeft de gemeente het goede voorbeeld. Het is juist belangrijk dat iedereen het gevoel krijgt erbij te horen.”\n\n„Wij willen als werkgever een inclusieve organisatie zijn”, zegt een gemeentewoordvoerder. \n\n„Taal en communicatie spelen hierbij een belangrijke rol. We willen taal gebruiken waar ieder individu zich in kan herkennen.” \n\n’Richtlijn kan wel nuttig zijn’","intensity":0,"negativity":0,"cluster_id":65,"similar_texts":"text620"},{"id":"76","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/40/1","title":"Is het toneel of zijn zij echt zo relaxed?","text":"### Ontknoping in spannend seizoen nadert, maar Max Verstappen en Lewis Hamilton doen nu net alsof titel bijzaak is\n\nHet meest verhitte raceseizoen in jaren begint dit weekeinde in Istanboel aan de eindsprint, die tegelijkertijd aanvoelt als een slopende marathon. Met tussenstops in Noord-, Midden- en Zuid-Amerika ligt de finish uiteindelijk in het Midden-Oosten. In negen weken tijd worden zeven races verreden, waarvan twee op nieuwe, totaal onbekende circuits (Doha en Jeddah).  \n  \nZestien races liggen achter ons en het gat tussen Lewis Hamilton en Max Verstappen is precies twee punten. De één kan zijn achtste wereldtitel winnen, Michael Schumacher passeren en zich officieel kronen tot de beste Formule 1-coureur aller tijden. De ander strijdt voor zijn eerste kampioenschap en een machtswisseling die al jaren in de sterren staat geschreven. En de hele wereld kijkt mee.  \n  \nDe belangen zijn zo groot dat het amper voorstelbaar is dat op enig moment de druk of zenuwen niet de overhand gaan krijgen. Maar in Turkije deden beide rivalen gistermiddag een wedstrijdje: wie is onder deze hoogspanning het meest relaxed? Of: wie kan zijn stress het best verbergen?  \n  \nHad ze tegenover elkaar gezet en het was een soort omgekeerde staredown geworden, met twee lachende concurrenten. Verstappen kreeg er diverse vragen over op de mediadag: hoe doe je dat in hemelsnaam, kalm blijven in zo'n nieuwe situatie? ,,Er is niets om me zorgen over te maken\", zei hij. ,,Of ik eerste of tweede word, dat weten we niet, en dat gaat uiteindelijk mijn leven ook niet veranderen. Want ik houd van wat ik doe. Stressen heeft geen zin, je kunt het toch niet forceren. Dus ik ben heel erg relaxed, maar ook heel erg gefocust. Het team doet er alles aan, ik doe er alles aan. Als dat uiteindelijk leidt naar een tweede plek, hebben we ook een goed seizoen gehad.\"\n\nLol\n\nMisschien had Hamilton meegeluisterd, want een half uur later probeerde hij Verstappen te overtroeven. ,,Wat gebeurt, gebeurt. Het is een geweldig jaar voor de fans, ik heb lol. Natuurlijk willen we winnen, maar dat mag niet je leven beheersen.\"  \n  \nZe gingen stoeiend over het asfalt. De één reed de ander van de baan bij 290 kilometer per uur, de ander belandde op het dak van de één. Er waren juridische steekspelletjes en verbale moddergevechten tussen de coureurs en hun teams. En nu de climax nadert, lijkt wie dit jaar die wereldtitel wint ineens een bijzaak?  \n  \nNatuurlijk niet. Maar Verstappen en Hamilton hebben er nu eenmaal niets aan om de boel nog meer op te pompen, zo vlak voor de beslissende fase van het seizoen. Er zijn nog maximaal 185 punten te verdienen, ze weten dat het niet hier en nu wordt beslist, maar ook dat elk punt beslissend kan zijn. Daarom moet alle energie binnenboord blijven. Even geen oorlog, maar vrede, al kan die zondag ook zomaar weer verdwenen zijn.\n\nBlijven presteren\n\nVerstappen schat zijn titelkans op 50 procent. Gevoelsmatig had hij het kampioenschap kunnen aanvoeren als de zaken net wat anders waren gelopen, maar zo redeneert hij niet. ,,Als je niet in beide auto's hebt gereden, kun je geen favoriet aanwijzen. Het ziet er misschien uit of ik dat ben, omdat ik meer races hebben gewonnen (zeven om vijf, red.). Maar je kunt je ook afvragen waardoor dat komt. Ik moet die laatste paar wedstrijden gewoon blijven presteren, favoriet of niet.\"  \n  \nHamilton sloeg de eerste slag in de openingsrace in Bahrein. Zijn monumentale zege in Monaco bracht Verstappen aan de leiding in het WK. Na twee botsingen, buiten zijn schuld om, zag hij de Brit weer langszij komen, om in Zandvoort weer terug te slaan. En in Rusland nam Hamilton het stokje weer over, al was het gaatje dat hij sloeg veel kleiner dan gehoopt. Op Istanbul Park hoopt Verstappen weer stuivertje te wisselen.","intensity":1,"negativity":1,"cluster_id":68,"similar_texts":"text792"},{"id":"77","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/27/1","title":"Jong en hopeloos","text":"### Na de brexit reportage\n\nDe brexit heeft een verandering in gang gezet die doorwerkt tot in de haarvaten van de samenleving, en er is niemand die de gevolgen scherp kan overzien. Dat maakt jongeren onzeker over hun eigen toekomst. Het is een erfenis die ze liever niet hadden gekregen: 75 procent van de stemgerechtigden tussen de 18 en 25 jaar wilde in Europa blijven, zo bleek uit een peiling van YouGov net na het brexit-referendum van 2016. Zij hadden niks met de thema's die een rol speelden. Zoals de wens om meer controle te krijgen over migratie, de visserij en de handel. En dit is in de loop van de tijd niet veranderd, blijkt uit latere peilingen.  \n  \nIk sprak enkele tientallen jongeren tijdens mijn reis door het Verenigd Koninkrijk, waarbij ik Londen oversloeg om me te concentreren op de gebieden waar een meerderheid van de bevolking vóór de brexit stemde. Plaatsen als Lowestoft, Birmingham, Middlesbrough, Sunderland, Glasgow en Belfast waren ooit dynamische en welvarende steden, met trotse arbeiders in de visserij, de scheepsbouw en in de mijn- en staalindustrie.  \n  \nHet decimeren van de zware industrie in het Thatcher-tijdperk sloeg een wond in de psyche van de mensen. De armoede leidde tot een uitzichtloos bestaan. De arbeiders verloren niet alleen hun baan, maar ook hun trots en gemeenschapszin. Ze moesten hun haat tegen Thatcher en de conservatieve partij overwinnen om voor de brexit te kiezen. Dat deden ze omdat ze ziek waren van een leven in armoede.  \n  \nEen mentale gezondheidscrisis onder jongeren  \n  \nDe brexiteers beloofden dat alles beter zou worden, maar daar merken de jongeren die voor deze productie werden geïnterviewd, nog niets van. De werkloosheid ligt hoog. Wie wel een baan heeft, kan daar nauwelijks van rondkomen. De salarissen zijn laag en de huren en energierekeningen torenhoog. Daar bovenop hebben ze te maken met een mix van problemen: de normalisering van drugs- en alcoholgebruik, obesitas en puberzwangerschappen.  \n  \nJongeren zijn bezorgd over de sociale problematiek in hun directe omgeving. De cijfers onderschrijven die bezorgdheid. Mensen tussen de 16 en 24 jaar voelen zich in toenemende mate angstig en depressief, blijkt uit cijfers van het Office for National Statistics. Het helpt niet dat veel van de jongeren financieel niet kunnen rondkomen. Dit leidt bij gemiddeld 20 procent van de jongeren tot serieuze mentale problemen. 75 procent van hen krijgt niet de hulp die ze nodig hebben, waarschuwde de Mental Health Foundation afgelopen zomer.  \n  \nDe toegang tot de (in theorie gratis) gezondheidszorg was al een probleem voor de brexit, en de pandemie heeft dat alleen maar verergerd. De wachttijd voor een gesprek met een psycholoog is minimaal drie maanden en kan - afhankelijk van de regio - oplopen tot enkele jaren. Tenzij je rijk bent en direct duizenden ponden op tafel legt. Dan krijg je wel direct hulp.  \n  \nDe gevolgen hiervan zijn zichtbaar in de extreem hoge zelfdodingscijfers die vooral onder jongeren aan het stijgen zijn. In 2019 maakten in Engeland en Wales 5691 mensen een einde aan hun leven, 321 meer dan een jaar eerder. Opmerkelijk is de toename van het aandeel van de vrouwen tussen de 15 en 25: sinds 2012 is dat gestegen met 93,8 procent. In Noord-Ierland is het aantal zelfdodingen relatief het hoogst van het hele VK, met name bij mannen tussen de 25 en 29 jaar.  \n  \nOmdat er een duidelijke link is tussen geldproblemen en zelfdoding, vreest professor Lois Appleby van de National Suicide Prevention Strategy for England voor een verdere toename van het aantal zelfdodingen nu het einde van de pandemie nadert. Met het stoppen van de overheidssteun voor bedrijven raken mogelijk honderdduizenden alsnog hun baan kwijt. Tegelijkertijd wordt de extra covid-toelage voor uitkeringsgerechtigden gestopt.  \n  \nIk kan mijn problemen en gevoelens uiten in mijn muziek, en ik krijg steun van mijn familie en mensen die ik graag mag\", zegt Eve Cole uit Sunderland. \"Maar ik heb ook vrienden die worstelen met mentale problemen en er met niemand over kunnen praten. Wij groeien op in een wereld waarin alles snel verandert, en dat is beangstigend. Er is al zoveel economisch verlies door de pandemie, en we hebben geen idee hoe de brexit over tien jaar uitpakt voor mijn generatie. We horen hier niks over op school. We krijgen geen uitleg over wat er gebeurt. Onze enige bron van informatie is het internet. Op school is ook geen aandacht voor onze mentale problemen en hoe we daar het beste mee kunnen omgaan.  \n  \n\"Een biertje drinken met vrienden is niet slecht, maar als je dat elke dag doet in grote hoeveelheden wél. Als je continu omgeven bent door drugsgebruikers en -verkopers, wen je daar aan. Maar dit zou niet normaal moeten zijn. Al zouden we maar eens beschrijven hoe we ons voelen en dat daarna samen bespreken. Maar ook dat doen we niet op school.\"  \n  \nMarren Devine uit Glasgow (Schotland) komt uit een ontwricht gezin met negen kinderen, een werkloze vader en een afwezige, verslaafde moeder. \"De mentale problemen zijn hier groot. Ik heb vrienden van 10 en 13 jaar die zichzelf van het leven wilden beroven. Ik begrijp dat. Ze hebben geen andere keus. Het voelt alsof het leven niet de moeite waard is. We leven van de goede-doelenwinkels en de voedselbank. Maar het is meer dan alleen een geldprobleem. Schotland is vol drugs. Je raakt er vanzelf bij betrokken, omdat al je vrienden gebruiken. Je gaat nooit naar het park om alleen te voetballen of te skaten.  \n  \n\"Ik begon op mijn negende te drinken. Nu gebruik ik ook wiet en cocaïne. Het voelt nooit onschuldig, al denken we er niet echt over na. Ik zou liever ergens anders zijn opgegroeid, waar drugsgebruik niet zo normaal is. Hoe ik aan geld kom? Net als iedereen hier: we zijn geronseld door de ouderen voor een van hun youngteams. Dat zijn groepjes tieners die drugs verkopen om zelf meer te kunnen gaan gebruiken.\"  \n  \nRob Smith uit Sunderland verliet op zijn zestiende zonder diploma's het ouderlijk huis, omdat zijn vader gewelddadig was. \"Als je niet in Londen woont, dan leef je in armoede. Al het geld is in het zuiden. Ik ben intelligent, maar toch vond ik het moeilijk om werk te vinden. Voor een simpel baantje waren er 300 tot 500 sollicitanten. Werkgevers konden betalen wat ze willen.  \n  \n\"Ik werkte altijd keihard, onder andere in callcenters, maar verdiende toch te weinig om de rekeningen te kunnen betalen. Na mijn scheiding wilde ik als alleenstaande vader voor mijn zoon kunnen zorgen. Het lukte gewoon niet. Ik kreeg schulden, raakte dakloos, werd depressief, ging aan de drugs en werd suïcidaal. Zonder mijn zoon had ik zelfmoord gepleegd. Wie je ook spreekt, iedereen kent wel iemand die dat heeft gedaan. Een taxichauffeur vertelde me dat hij een jongen op de brug had kunnen tegenhouden. Hij bracht hem naar het crisisteam in het ziekenhuis. Er was geen psycholoog beschikbaar en alle bedden waren bezet, dus lieten ze hem gaan. Dezelfde nacht sprong hij alsnog.  \n  \n\"Als je geen ouders hebt die voor je zorgen totdat je zelfstandig bent, heb je geen enkele kans in dit land. Tegelijkertijd zien jongeren op sociale media continu beelden van mensen die een perfect leven etaleren. Dan denk je: dit is het leven dat ik kan hebben. Maar omdat je niet de mogelijkheid hebt om daar te komen, is er steeds een gevecht in je hoofd gaande. Op enig moment knakt er iets en daar kan het brein niet mee omgaan. En dan spring je van die brug.\"\n\nDe brexit als gamechanger in Noord-Ierland\n\nAls de brexit ergens verandering heeft gebracht, dan is het wel in Noord-Ierland. Het idee om uit de EU te treden werd hier aanvankelijk gezien als een Engelse kwestie, waar weinig aandacht voor bestond. Toen duidelijk werd dat er ergens een grens getrokken moest worden voor de handel met Europa, begon de impact van de brexit door te dringen. De grens kwam uiteindelijk in de Ierse zee te liggen, ondanks de belofte van Boris Johnson dat dit nooit zou gebeuren.  \n  \nDat zorgde voor veel verontwaardiging en oplopende emoties bij met name de pro-Britse unionisten. Zij zagen de brexit als een manier om hun loyaliteit aan het VK te bevestigen. Door de nieuwe grens voelen ze zich afgesloten van het vasteland en in de steek gelaten door de Britse regering. De oudere generaties die de burgeroorlog hebben meegemaakt, vrezen dat ze de strijd aan het verliezen zijn en dat de droom van hun tegenstanders - een verenigd Ierland - dichterbij is dan ooit. In bijna elke pro-Britse wijk van Belfast zijn protestborden te vinden tegen de komst van een grens in de Ierse zee.  \n  \nDe brexit zorgde voor een terugkeer van de rellen tussen de pro-Ierse nationalisten en de pro-Britse unionisten. Met als voorlopig dieptepunt een clash begin april in Belfast tussen brandbommen gooiende jongeren aan beide kanten van de Vredesmuur, waarbij 32 agenten gewond raakten. Het oplaaiende geweld riep herinneringen op aan de dertigjarige burgeroorlog (1969- 1998).  \n  \nJongeren zijn gevormd door de bloedige strijd. Ze groeien op in een groene Ierse wijk of een blauwe Britse wijk en voelen zich geïndoctrineerd door de oudere generatie. Samen een pintje drinken in de pub zit er niet in, tenzij de ontmoeting plaatsvindt in het neutrale stadscentrum.  \n  \nToch is er wel degelijk iets aan het verschuiven. Jongeren hebben genoeg van de onderlinge haat en het geweld van de vorige generaties. Ze halen hun schouders op over een verenigd Ierland. Veel belangrijker vinden ze dat er een aanpak komt voor urgente sociale vraagstukken. Tekenend voor deze nieuwe houding is dat opvallend veel unionistische jongeren met een Brits paspoort nu ook een Iers paspoort aanvragen, zodat ze weer vrij kunnen reizen en werken in de Europese Unie.  \n  \nDeze reportage is mede mogelijk gemaakt door het Steunfonds Freelance Journalisten.  \n  \nTaylor Walker speelt samen met zijn vrienden Luc Baxter en Corey Neilly in Casual Riots, de enige hardrockband van Shankill in Belfast. Anders dan de naam doet vermoeden, hebben ze geen enkele sympathie voor de relschoppers uit hun eigen wijk. \"Het is een ironische naam\", zegt Taylor, de drummer in de band. \"We zijn juist tegen al het geweld waarmee we zijn opgegroeid. Een verenigd Ierland maakt mij niets uit\", zegt Taylor. \"Wij blijven optreden en een pintje drinken in de pub. Alle jongeren die niet te veel gehersenspoeld zijn, denken er zo over. Maar als er protesten komen, dan leidt dat tot gevechten. En dan zitten wij vast in het midden.\"  \n  \nVolgens gitarist en zanger Luc Baxter werden de rellende pubers uit hun wijk afgelopen voorjaar opgejut en geïndoctrineerd door hun ouders. \"Op de video's zag je alleen jongeren brandbommen gooien naar de andere kant van de Vredesmuur. Maar daarachter, buiten beeld, stonden de ouders te klappen. Dat is toch beangstigend, niet? Gedraag je eens als een verantwoordelijke ouder! Als die muur er niet had gestaan, waren er zeker mensen vermoord. Velen hier zijn in het verleden blijven hangen. Ze vertellen over wat de ander hun familie heeft aangedaan. Ik kon niet vrij bewegen als kind, omdat ik bang was voor de Ierse wijk aan de andere kant van de muur. Dan sluit je jezelf op in je eigen gemeenschap.\"  \n  \nAisling Doherty uit Derry groeide op met het verhaal dat haar grootvader Patrick Doherty in 1972 werd vermoord tijdens Bloody Sunday. \"Voor mijn gevoel had ik een normale jeugd', zegt Aisling. \"Ieder jaar ging ik mee naar de marsen en herdenkingsbijeenkomsten zonder te begrijpen waar het eigenlijk over ging. Pas toen ik ontdekte dat er gescheiden middelbare scholen zijn voor protestanten en katholieken, werd ik me bewust van de politieke issues in Derry. Ik ging politicologie studeren om de achtergrond van het conflict te kunnen begrijpen.  \n  \n\"Veel mensen klampen zich vast aan de troubles. Dat ondermijnt het leven in Derry. We kunnen 's avonds naar buiten gaan zonder door de politie gecontroleerd te worden. Maar het is nog altijd een verdeelde samenleving. Toch maakt het voor steeds meer jongeren niet uit of je groen of blauw bent.\"  \n  \nAisling denkt dat een verenigd Ierland niet langer een utopie is. \"We hebben het gevoel dat het nu echt zou kunnen gebeuren. Niet op korte termijn, maar wel binnen vijf of tien jaar. In 2022 zijn er verkiezingen, waarbij Sinn Féin ( katholiek-republikeinse partij, red.) een goede kans maakt om voor het eerst de grootste politieke partij te worden. En met een nationalistische premier in het Noord-Ierse parlement komt een referendum over een verenigd Ierland een stuk dichterbij. Dat vooruitzicht zal er voor zorgen dat veel unionisten zich niet meer thuis voelen hier.\"  \n  \nVolgens Kellen McGill uit Derry werd de brexit ervaren als een gewelddadige breuk met de vredesakkoorden uit 1998. \"Dat zorgde voor veel verontwaardiging aan beide kanten. De Ieren wilden niet uit de EU gezet worden. Net als de Schotten. Ik ben boos dat ik de keuze moet volgen van een land dat ik niet als mijn wettige vertegenwoordiger zie. Want dat is Ierland. Ik leef in Ierland. Ik zou ook nooit Noord-Ierland zeggen. We moeten regels gehoorzamen die niet van ons zijn.\" Kellen sluit nieuw sektarisch geweld niet uit als er een referendum over eenwording komt, maar denkt dat de voedingsbodem voor een nieuwe burgeroorlog ontbreekt.  \n  \n\"Mensen uit beide kampen doen meer om te voorkomen dat een burgeroorlog terugkeert. Ik heb unionistische vrienden die anders zijn opgevoed en meer interesse hebben in de mening van de andere partij. We discussiëren met respect voor elkaars standpunt, ook al brengt het ons niet dichter bij elkaar. We moeten erkennen dat er verschillende gevoelens en belangen zijn. Daar kun je niet zomaar overheen stappen. Want dan vergroot je de pijn bij groepen mensen. Zo neutraal mogelijk zijn is het beste. Maar ja, dat is bijna niet mogelijk.\" Volgens Kellen hebben de meeste jongeren meer dan genoeg van de haat van de vorige generaties. Ze richten de blik op de toekomst. \"Veel mensen kunnen niet overleven van de lage salarissen. In een huis kunnen wonen is een luxe geworden. Dat is toch krankzinnig?\"","intensity":1,"negativity":1,"cluster_id":6,"similar_texts":"text172"},{"id":"78","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/26/1","title":"Jong en wanhopig","text":"### Na de brexit reportage\n\nDe brexit heeft een verandering in gang gezet die doorwerkt tot in de haarvaten van de samenleving, en er is niemand die de gevolgen scherp kan overzien. Dat maakt jongeren onzeker over hun eigen toekomst. Het is een erfenis die ze liever niet hadden gekregen: 75 procent van de stemgerechtigden tussen de 18 en 25 jaar wilde in Europa blijven, zo bleek uit een peiling van YouGov net na het brexit-referendum van 2016. Zij hadden niks met de thema's die een rol speelden. Zoals de wens om meer controle te krijgen over migratie, de visserij en de handel. En dit is in de loop van de tijd niet veranderd, blijkt uit latere peilingen.  \n  \nIk sprak enkele tientallen jongeren tijdens mijn reis door het Verenigd Koninkrijk, waarbij ik Londen oversloeg om me te concentreren op de gebieden waar een meerderheid van de bevolking vóór de brexit stemde. Plaatsen als Lowestoft, Birmingham, Middlesbrough, Sunderland, Glasgow en Belfast waren ooit dynamische en welvarende steden, met trotse arbeiders in de visserij, de scheepsbouw en in de mijn- en staalindustrie.  \n  \nHet decimeren van de zware industrie in het Thatcher-tijdperk sloeg een wond in de psyche van de mensen. De armoede leidde tot een uitzichtloos bestaan. De arbeiders verloren niet alleen hun baan, maar ook hun trots en gemeenschapszin. Ze moesten hun haat tegen Thatcher en de conservatieve partij overwinnen om voor de brexit te kiezen. Dat deden ze omdat ze ziek waren van een leven in armoede.  \n  \nEen mentale gezondheidscrisis onder jongeren  \n  \nDe brexiteers beloofden dat alles beter zou worden, maar daar merken de jongeren die voor deze productie werden geïnterviewd, nog niets van. De werkloosheid ligt hoog. Wie wel een baan heeft, kan daar nauwelijks van rondkomen. De salarissen zijn laag en de huren en energierekeningen torenhoog. Daar bovenop hebben ze te maken met een mix van problemen: de normalisering van drugs- en alcoholgebruik, obesitas en puberzwangerschappen.  \n  \nJongeren zijn bezorgd over de sociale problematiek in hun directe omgeving. De cijfers onderschrijven die bezorgdheid. Mensen tussen de 16 en 24 jaar voelen zich in toenemende mate angstig en depressief, blijkt uit cijfers van het Office for National Statistics. Het helpt niet dat veel van de jongeren financieel niet kunnen rondkomen. Dit leidt bij gemiddeld 20 procent van de jongeren tot serieuze mentale problemen. 75 procent van hen krijgt niet de hulp die ze nodig hebben, waarschuwde de Mental Health Foundation afgelopen zomer.  \n  \nDe toegang tot de (in theorie gratis) gezondheidszorg was al een probleem voor de brexit, en de pandemie heeft dat alleen maar verergerd. De wachttijd voor een gesprek met een psycholoog is minimaal drie maanden en kan - afhankelijk van de regio - oplopen tot enkele jaren. Tenzij je rijk bent en direct duizenden ponden op tafel legt. Dan krijg je wel direct hulp.  \n  \nDe gevolgen hiervan zijn zichtbaar in de extreem hoge zelfdodingscijfers die vooral onder jongeren aan het stijgen zijn. In 2019 maakten in Engeland en Wales 5691 mensen een einde aan hun leven, 321 meer dan een jaar eerder. Opmerkelijk is de toename van het aandeel van de vrouwen tussen de 15 en 25: sinds 2012 is dat gestegen met 93,8 procent. In Noord-Ierland is het aantal zelfdodingen relatief het hoogst van het hele VK, met name bij mannen tussen de 25 en 29 jaar.  \n  \nOmdat er een duidelijke link is tussen geldproblemen en zelfdoding, vreest professor Lois Appleby van de National Suicide Prevention Strategy for England voor een verdere toename van het aantal zelfdodingen nu het einde van de pandemie nadert. Met het stoppen van de overheidssteun voor bedrijven raken mogelijk honderdduizenden alsnog hun baan kwijt. Tegelijkertijd wordt de extra covid-toelage voor uitkeringsgerechtigden gestopt.  \n  \nIk kan mijn problemen en gevoelens uiten in mijn muziek, en ik krijg steun van mijn familie en mensen die ik graag mag\", zegt Eve Cole uit Sunderland. \"Maar ik heb ook vrienden die worstelen met mentale problemen en er met niemand over kunnen praten. Wij groeien op in een wereld waarin alles snel verandert, en dat is beangstigend. Er is al zoveel economisch verlies door de pandemie, en we hebben geen idee hoe de brexit over tien jaar uitpakt voor mijn generatie. We horen hier niks over op school. We krijgen geen uitleg over wat er gebeurt. Onze enige bron van informatie is het internet. Op school is ook geen aandacht voor onze mentale problemen en hoe we daar het beste mee kunnen omgaan.  \n  \n\"Een biertje drinken met vrienden is niet slecht, maar als je dat elke dag doet in grote hoeveelheden wél. Als je continu omgeven bent door drugsgebruikers en -verkopers, wen je daar aan. Maar dit zou niet normaal moeten zijn. Al zouden we maar eens beschrijven hoe we ons voelen en dat daarna samen bespreken. Maar ook dat doen we niet op school.\"  \n  \nMarren Devine uit Glasgow (Schotland) komt uit een ontwricht gezin met negen kinderen, een werkloze vader en een afwezige, verslaafde moeder. \"De mentale problemen zijn hier groot. Ik heb vrienden van 10 en 13 jaar die zichzelf van het leven wilden beroven. Ik begrijp dat. Ze hebben geen andere keus. Het voelt alsof het leven niet de moeite waard is. We leven van de goede-doelenwinkels en de voedselbank. Maar het is meer dan alleen een geldprobleem. Schotland is vol drugs. Je raakt er vanzelf bij betrokken, omdat al je vrienden gebruiken. Je gaat nooit naar het park om alleen te voetballen of te skaten.  \n  \n\"Ik begon op mijn negende te drinken. Nu gebruik ik ook wiet en cocaïne. Het voelt nooit onschuldig, al denken we er niet echt over na. Ik zou liever ergens anders zijn opgegroeid, waar drugsgebruik niet zo normaal is. Hoe ik aan geld kom? Net als iedereen hier: we zijn geronseld door de ouderen voor een van hun youngteams. Dat zijn groepjes tieners die drugs verkopen om zelf meer te kunnen gaan gebruiken.\"  \n  \nRob Smith uit Sunderland verliet op zijn zestiende zonder diploma's het ouderlijk huis, omdat zijn vader gewelddadig was. \"Als je niet in Londen woont, dan leef je in armoede. Al het geld is in het zuiden. Ik ben intelligent, maar toch vond ik het moeilijk om werk te vinden. Voor een simpel baantje waren er 300 tot 500 sollicitanten. Werkgevers konden betalen wat ze willen.  \n  \n\"Ik werkte altijd keihard, onder andere in callcenters, maar verdiende toch te weinig om de rekeningen te kunnen betalen. Na mijn scheiding wilde ik als alleenstaande vader voor mijn zoon kunnen zorgen. Het lukte gewoon niet. Ik kreeg schulden, raakte dakloos, werd depressief, ging aan de drugs en werd suïcidaal. Zonder mijn zoon had ik zelfmoord gepleegd. Wie je ook spreekt, iedereen kent wel iemand die dat heeft gedaan. Een taxichauffeur vertelde me dat hij een jongen op de brug had kunnen tegenhouden. Hij bracht hem naar het crisisteam in het ziekenhuis. Er was geen psycholoog beschikbaar en alle bedden waren bezet, dus lieten ze hem gaan. Dezelfde nacht sprong hij alsnog.  \n  \n\"Als je geen ouders hebt die voor je zorgen totdat je zelfstandig bent, heb je geen enkele kans in dit land. Tegelijkertijd zien jongeren op sociale media continu beelden van mensen die een perfect leven etaleren. Dan denk je: dit is het leven dat ik kan hebben. Maar omdat je niet de mogelijkheid hebt om daar te komen, is er steeds een gevecht in je hoofd gaande. Op enig moment knakt er iets en daar kan het brein niet mee omgaan. En dan spring je van die brug.\"  \n  \nDe brexit als gamechanger in Noord-Ierland  \n  \nAls de brexit ergens verandering heeft gebracht, dan is het wel in Noord-Ierland. Het idee om uit de EU te treden werd hier aanvankelijk gezien als een Engelse kwestie, waar weinig aandacht voor bestond. Toen duidelijk werd dat er ergens een grens getrokken moest worden voor de handel met Europa, begon de impact van de brexit door te dringen. De grens kwam uiteindelijk in de Ierse zee te liggen, ondanks de belofte van Boris Johnson dat dit nooit zou gebeuren.  \n  \nDat zorgde voor veel verontwaardiging en oplopende emoties bij met name de pro-Britse unionisten. Zij zagen de brexit als een manier om hun loyaliteit aan het VK te bevestigen. Door de nieuwe grens voelen ze zich afgesloten van het vasteland en in de steek gelaten door de Britse regering. De oudere generaties die de burgeroorlog hebben meegemaakt, vrezen dat ze de strijd aan het verliezen zijn en dat de droom van hun tegenstanders - een verenigd Ierland - dichterbij is dan ooit. In bijna elke pro-Britse wijk van Belfast zijn protestborden te vinden tegen de komst van een grens in de Ierse zee.  \n  \nDe brexit zorgde voor een terugkeer van de rellen tussen de pro-Ierse nationalisten en de pro-Britse unionisten. Met als voorlopig dieptepunt een clash begin april in Belfast tussen brandbommen gooiende jongeren aan beide kanten van de Vredesmuur, waarbij 32 agenten gewond raakten. Het oplaaiende geweld riep herinneringen op aan de dertigjarige burgeroorlog (1969- 1998).  \n  \nJongeren zijn gevormd door de bloedige strijd. Ze groeien op in een groene Ierse wijk of een blauwe Britse wijk en voelen zich geïndoctrineerd door de oudere generatie. Samen een pintje drinken in de pub zit er niet in, tenzij de ontmoeting plaatsvindt in het neutrale stadscentrum.  \n  \nToch is er wel degelijk iets aan het verschuiven. Jongeren hebben genoeg van de onderlinge haat en het geweld van de vorige generaties. Ze halen hun schouders op over een verenigd Ierland. Veel belangrijker vinden ze dat er een aanpak komt voor urgente sociale vraagstukken. Tekenend voor deze nieuwe houding is dat opvallend veel unionistische jongeren met een Brits paspoort nu ook een Iers paspoort aanvragen, zodat ze weer vrij kunnen reizen en werken in de Europese Unie.  \n  \nDeze reportage is mede mogelijk gemaakt door het Steunfonds Freelance Journalisten.  \n  \nTaylor Walker speelt samen met zijn vrienden Luc Baxter en Corey Neilly in Casual Riots, de enige hardrockband van Shankill in Belfast. Anders dan de naam doet vermoeden, hebben ze geen enkele sympathie voor de relschoppers uit hun eigen wijk. \"Het is een ironische naam\", zegt Taylor, de drummer in de band. \"We zijn juist tegen al het geweld waarmee we zijn opgegroeid. Een verenigd Ierland maakt mij niets uit\", zegt Taylor. \"Wij blijven optreden en een pintje drinken in de pub. Alle jongeren die niet te veel gehersenspoeld zijn, denken er zo over. Maar als er protesten komen, dan leidt dat tot gevechten. En dan zitten wij vast in het midden.\"  \n  \nVolgens gitarist en zanger Luc Baxter werden de rellende pubers uit hun wijk afgelopen voorjaar opgejut en geïndoctrineerd door hun ouders. \"Op de video's zag je alleen jongeren brandbommen gooien naar de andere kant van de Vredesmuur. Maar daarachter, buiten beeld, stonden de ouders te klappen. Dat is toch beangstigend, niet? Gedraag je eens als een verantwoordelijke ouder! Als die muur er niet had gestaan, waren er zeker mensen vermoord. Velen hier zijn in het verleden blijven hangen. Ze vertellen over wat de ander hun familie heeft aangedaan. Ik kon niet vrij bewegen als kind, omdat ik bang was voor de Ierse wijk aan de andere kant van de muur. Dan sluit je jezelf op in je eigen gemeenschap.\"  \n  \nAisling Doherty uit Derry groeide op met het verhaal dat haar grootvader Patrick Doherty in 1972 werd vermoord tijdens Bloody Sunday. \"Voor mijn gevoel had ik een normale jeugd', zegt Aisling. \"Ieder jaar ging ik mee naar de marsen en herdenkingsbijeenkomsten zonder te begrijpen waar het eigenlijk over ging. Pas toen ik ontdekte dat er gescheiden middelbare scholen zijn voor protestanten en katholieken, werd ik me bewust van de politieke issues in Derry. Ik ging politicologie studeren om de achtergrond van het conflict te kunnen begrijpen.  \n  \n\"Veel mensen klampen zich vast aan de troubles. Dat ondermijnt het leven in Derry. We kunnen 's avonds naar buiten gaan zonder door de politie gecontroleerd te worden. Maar het is nog altijd een verdeelde samenleving. Toch maakt het voor steeds meer jongeren niet uit of je groen of blauw bent.\"  \n  \nAisling denkt dat een verenigd Ierland niet langer een utopie is. \"We hebben het gevoel dat het nu echt zou kunnen gebeuren. Niet op korte termijn, maar wel binnen vijf of tien jaar. In 2022 zijn er verkiezingen, waarbij Sinn Féin ( katholiek-republikeinse partij, red.) een goede kans maakt om voor het eerst de grootste politieke partij te worden. En met een nationalistische premier in het Noord-Ierse parlement komt een referendum over een verenigd Ierland een stuk dichterbij. Dat vooruitzicht zal er voor zorgen dat veel unionisten zich niet meer thuis voelen hier.\"  \n  \nVolgens Kellen McGill uit Derry werd de brexit ervaren als een gewelddadige breuk met de vredesakkoorden uit 1998. \"Dat zorgde voor veel verontwaardiging aan beide kanten. De Ieren wilden niet uit de EU gezet worden. Net als de Schotten. Ik ben boos dat ik de keuze moet volgen van een land dat ik niet als mijn wettige vertegenwoordiger zie. Want dat is Ierland. Ik leef in Ierland. Ik zou ook nooit Noord-Ierland zeggen. We moeten regels gehoorzamen die niet van ons zijn.\" Kellen sluit nieuw sektarisch geweld niet uit als er een referendum over eenwording komt, maar denkt dat de voedingsbodem voor een nieuwe burgeroorlog ontbreekt.  \n  \n\"Mensen uit beide kampen doen meer om te voorkomen dat een burgeroorlog terugkeert. Ik heb unionistische vrienden die anders zijn opgevoed en meer interesse hebben in de mening van de andere partij. We discussiëren met respect voor elkaars standpunt, ook al brengt het ons niet dichter bij elkaar. We moeten erkennen dat er verschillende gevoelens en belangen zijn. Daar kun je niet zomaar overheen stappen. Want dan vergroot je de pijn bij groepen mensen. Zo neutraal mogelijk zijn is het beste. Maar ja, dat is bijna niet mogelijk.\" Volgens Kellen hebben de meeste jongeren meer dan genoeg van de haat van de vorige generaties. Ze richten de blik op de toekomst. \"Veel mensen kunnen niet overleven van de lage salarissen. In een huis kunnen wonen is een luxe geworden. Dat is toch krankzinnig?\"","intensity":0,"negativity":1,"cluster_id":6,"similar_texts":"text127"},{"id":"79","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/25/1","title":"Journalistieke scherpslijper Kockelmann naar WNL","text":"### Presentator zal duo vormen met Fidan Ekiz bij Op1\n\nDennis Jansen  \n  \nHet vertrek van Kockelmann, die op 1 december bij WNL begint, is een forse aderlating voor KRO-NCRV, waar de presentator al jaren een vast gezicht is met onder andere programma's als De Ochtend (op de radio), Oog in Oog en KRO Brandpunt. Hij presenteert momenteel elke werkdag 1 op 1 op NPO Radio 1, waarin hij een half uur gasten ondervraagt.  \n  \nMet Kockelmann en Fidan Ekiz slaat WNL-hoofdredacteur Bert Huisjes een dubbelslag. ,,De komst van Sven past in onze ambitie om WNL als journalistieke omroep te blijven uitbouwen met mooie televisie- en radioprogramma's. Wij zijn zeer verheugd dat Sven daar aan wil bijdragen. Een prachtige versterking\", aldus Huisjes.  \n  \nOok Kockelmann is in zijn nopjes: ,,Toen Bert mij benaderde en me vertelde over zijn plannen, werd ik meteen enthousiast. Vooral de ambities van WNL rond de actuele politieke en economische journalistiek spreken me zeer aan. En hoewel het bepaald geen gemakkelijke beslissing was de KRO-NCRV na bijna dertig jaar te verlaten, kijk ik er erg naar uit mijn bijdrage te kunnen leveren aan de toekomst van WNL.\"  \n  \nFidan Ekiz presenteerde samen met Renze Klamer twee seizoenen De Vooravond, maar werd afgelopen zomer plotseling aan de kant gezet door BNNVara. Ze staat tot het einde van het jaar onder contract bij BNNVara. Ze komt daarna niet in vaste dienst bij WNL, maar gaat als freelancer aan de slag. In een zelfde soort constructie als Jort Kelder, die bijvoorbeeld ook radio maakt voor AvroTros. Eerder presenteerde Fidan Ekiz samen Jeroen Pauw de zondagse editie van Op1. ,,Ze heeft superveel zin in deze klus\", stelt Myrthe van Pelt, haar manager. ,,Belangrijk is dat het klikt met Sven, met wie ze uiteraard vooraf gesproken heeft. En ze gaat ook andere projecten doen. We zijn daarover in gesprek, maar er komt zeker nog wat aan.\"\n\nVrijdagavond\n\nHet ligt in de lijn der verwachting dat Kockelmann en Ekiz de vrijdagavond van Op1 voor hun rekening nemen. Kockelmann was al langer in beeld voor Op1, zeker sinds dit televisieseizoen toen BNNVara afscheid nam van de vrijdagavond. Daar zaten tot de zomer Paul de Leeuw en Astrid Joosten aan tafel. WNL heeft met Jort Kelder en Welmoed Sijtsma al een avond van Op1.   \n  \nKockelmann dankt KRO-NCRV: ,,Ik ben enorm dankbaar voor wat ik in de afgelopen 28 jaar heb mogen maken, de omroep vormt een groot deel van mijn journalistieke leven. KRO-NCRV heeft mij altijd alle kansen geboden, zeker in de afgelopen anderhalf jaar. Ik ga de programma's en mijn collega's bij KRO-NCRV missen en ben hen dankbaar voor al die jaren waarin we scherp en spraakmakend konden zijn.\"  \n  \nPeter Kuipers, directievoorzitter KRO-NCRV, respecteert de keuze van Kockelmann: ,,Hij is spraakmakend en vasthoudend en een van de beste interviewers van ons land. Vanzelfsprekend hadden we hem graag behouden, maar hij heeft een andere keuze gemaakt. We vinden het enorm jammer dat hij KRO-NCRV verlaat, maar zijn blij dat hij bij de publieke omroep blijft.\"","intensity":0,"negativity":2,"cluster_id":72,"similar_texts":"text557"},{"id":"80","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=8de55ff85b769d6d106a#/pages/2-3","title":"Kachel moet nú branden","text":"Kachel moet nú branden\n\nFoto ANP/HH \n\nKoopkracht\n\nKamer maant crisisteam tot spoed bij compenseren peperdure energienota \n\nDe energiecrisis dwingt Den Haag in razend tempo een pakket in elkaar te zetten om de financiële pijn voor burgers en bedrijven te verlichten. Compensatie van de uit de pan rijzende energienota zal miljarden euro’s kosten, maar dat is geen probleem: het kabinet is volgens ingewijden van plan zulke bedragen op tafel te leggen. \n\nLeon Brandsema en Mike Muller \n\nIn een crisisteam waarin zes ministeries betrokken zijn wordt sinds vorige week gewerkt aan een pakket maatregelen om de oplopende energierekening te dempen. Door de hard oplopende prijzen op de markt, dreigt die nota voor huishoudens en bedrijven een financiële strop te worden. Bij een gemiddeld huishouden kan die volgens economen 900 tot 1000 euro duurder worden.\n\nHet leidt in het kabinet tot zorgen over de koopkrachtplaatjes, die er voor volgend jaar toch al niet florissant uitzien. „De gasrekening gooit roet in het eten, daar hebben we nog wel wat reparatiewerk te doen”, zegt minister Wopke Hoekstra (Financiën) donderdag in de Tweede Kamer. „Ik vermoed dat het kabinet hier op een of andere manier een ingreep zal moeten doen.”\n\nDaarvoor moet de minister flink de knip trekken. Om serieus te compenseren, ook voor het bedrijfsleven, moet het kabinet miljarden euro’s op tafel leggen. Volgens ingewijden zal dat geen probleem zijn: het kabinet denkt al na over een miljardenplan om de energiecrisis te lijf te gaan.\n\nDat geld komt bovenop de 500 miljoen euro die twee weken geleden tijdens de algemene politieke beschouwingen werd uitgetrokken voor een lagere energienota voor burgers en bedrijven. Op het oog een flink bedrag, maar op de rekening van huishoudens scheelt dat uiteindelijk niet meer dan tientjes, terwijl die met honderden euro’s stijgt. \n\n„Een beetje een druppel op een gloeiende plaat”, noemt PvdA-Kamerlid Henk Nijboer het. De crisis is volgens Hoekstra dan ook in rap tempo uitgegroeid tot een nijpend probleem. „Als je de klok maar een maand terugdraait, was het geen thema waar je over las of waarvan je dacht dat het helemaal mis zou gaan.”\n\nDe Tweede Kamer roept van links tot rechts het kabinet op om meer te doen en met spoed met maatregelen te komen. „Mensen willen nú die verwarming kunnen stoken”, zegt PVV-Kamerlid Tony van Dijck. PvdA’er Nijboer vraagt om ’substantiële’ compensatie voor de oplopende energienota. „Ten minste de helft van de stijging moet er wel af.”\n\nHoekstra wil dat niet zo specifiek toezeggen, maar laat wel weten serieus te willen ingrijpen. „Het heeft geen zin het probleem maar voor een heel kleine fractie op te lossen, want dan komen mensen alsnog in de problemen”, zegt de minister, die inziet hoe groot de problemen kunnen worden voor huishoudens met lagere inkomens. „Die komen al vrij snel in de problemen als hun vaste lasten met een aantal tientjes per maand oplopen.” \n\nDe vraag is nog hoe het kabinet de energierekening wil dempen. „Daar is fundamenteel beraad over nodig”, zegt Hoekstra. In het crisisteam passeren al verschillende opties de revue. Zo wordt er gedacht aan meer geld voor huizen isoleren, het verlagen van de energiebelastingen, de btw op de energienota op nul zetten of juist energiebedrijven compenseren als zij in ruil daarvoor hun tarieven vastzetten op hoe die een aantal weken geleden waren. \n\nTegenover de ingreep hoeven hoe dan ook geen bezuinigingen te staan, omdat het om eenmalig geld gaat. Het kabinet kan de schuld laten oplopen.\n\n’Minimaal \n\nhelft van \n\nstijging \n\nmoet er af’","intensity":0,"negativity":2,"cluster_id":18,"similar_texts":"text196"},{"id":"81","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/52/3","title":"Kite","text":"Pop  \n★★★★  \nClaw Boys Claw  \n  \nExcelsior/V2  \n  \n38 jaar gepassioneerde gitaarrock en niet kapot te krijgen: Claw Boys Claw, nog altijd te herkennen aan de machtige vocalen van Peter te Bos, die op Kerstavond 71 hoopt te worden. De vier albums sinds de wedergeboorte in 2008 behoren tot hun betere.  \n  \nDe zestien songs op album dertien, Kite, onderstrepen wat de Amsterdamse band zo bijzonder maakt: met gitarist John Cameron (het andere bandlid van het eerste uur en vader van Pip Blom-drummer Gini) schrijft Te Bos altijd weer songs die weliswaar rocken, maar met ferme passen uit de buurt van de clichés en ingesleten maniertjes van het genre blijven.  \n  \nHoor hoe het gejaagde Old Man Bones plaatsmaakt voor het hypnotiserende Kites. Hoe pakkend Where's My Window is. Hoe mooi het eenvoudige, kleine I Knew It. Ze dagen je uit, zuigen je naar binnen, nemen qua ritme, opbouw en melodie nooit de makkelijkste weg.  \n  \nEn wat klínkt het allemaal goed. De elektrische gitaar, klassiek infanteriegeweer van de rock, moet klinken als die van Cameron hier.  \n  \nEn nu de zalen in. Vanaf 29 oktober (Zwolle) ploegen de Claw Boys anderhalve maand lang Neerlands bodem om. MP","intensity":0,"negativity":0,"cluster_id":46,"similar_texts":"text413"},{"id":"82","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/11/1","title":"Kunstenaars in moleculen bouwen","text":"### Nobelprijs Scheikunde\n\nKrijgt de Nobelprijs in 2021 dan toch nog een Nederlands tintje? Ja, al moet je er wel flink voor zoeken. De kersverse Duitse laureaat Benjamin List was in Amsterdam, zo vertelde hij tijdens een telefonische persconferentie, toen hij het onder wetenschappers beroemde 'telefoontje uit Zweden' kreeg.  \n  \nHij was daar op vakantie, met zijn gezin. 'Voor het eerst in jaren maakte ik met mijn vrouw níét de grap dat ik vandaag weleens gebeld kon worden. En toen gebeurde het plots toch, tijdens het ontbijt', zei hij tegen de verzamelde pers. 'Een geweldige ervaring, die ik mijn leven niet meer zal vergeten.'  \n  \nDie ervaring zat er voor zijn Amerikaanse medelaureaat David MacMillan niet in. Het Nobelcomité kreeg het niet voor elkaar ook hem vooraf te bereiken - een zeldzaamheid. Ze spraken zijn voicemail in en stuurden een e-mail. 'Ik hoop dat hij ons straks na de persconferentie terugbelt', aldus het Nobelcomité.  \n  \nList en MacMillan wonnen woensdag de Nobelprijs voor de scheikunde voor hun onderzoek naar manieren om chemische reacties te versnellen met kleine organische moleculen, zogeheten katalysatoren. Dat versnellen is nodig omdat veel reacties van nature heel traag of inefficiënt verlopen.  \n  \nVolgens het Nobelcomité is naar schatting zo'n 35 procent van het wereldwijde bbp afhankelijk van chemische reacties met katalysatoren. 'Moleculen bouwen is een moeilijke kunst, en daarvoor ontwikkelden List en MacMillen een heel ingenieus stuk gereedschap', zo motiveerde het comité zijn keus verder. De techniek wordt tegenwoordig breed toegepast in vooral de chemische en de geneesmiddelenindustrie, maar bijvoorbeeld ook om de moleculen te produceren die licht vangen in zonnecellen. 'Op die manier is de organokatalyse, zoals dit vakgebied heet, van het allergrootste belang voor de mensheid', aldus het comité.  \n  \nLang dachten chemici dat katalysatoren maar in twee smaken mogelijk waren: enzymen, zoals je ze ook in het menselijk lichaam kunt aantreffen, of metalen, die vaak duur of vervuilend zijn. De twee chemici publiceerden in het jaar 2000 echter, overigens zonder dat ze dat van elkaar wisten, in hetzelfde vakblad een manier om reacties ook met veel kleinere, organische katalysatoren te versnellen.\n\nVirusremmer\n\nWat die katalysatoren van List en MacMillan bovendien erg handig maakt, is dat ze het verschil kunnen zien tussen twee spiegelbeelden van een molecuul. 'Dat is vooral in de farmaceutische industrie van groot belang', zegt chemicus Bert Weckhuysen van de Universiteit Utrecht.  \n  \nNet zoals je linkerhand verschilt van je rechterhand door de plek waar de duim zit, terwijl beide handen exact dezelfde onderdelen hebben, kunnen ook moleculen met precies dezelfde bouwstenen verschillen. 'Een tragisch voorbeeld uit de geneesmiddelenwereld is softenon. Daarbij was het ene spiegelbeeld werkzaam, terwijl het andere spiegelbeeld allerlei misvormingen veroorzaakte', zegt Weckhuysen. 'Het is van groot belang dat je de juiste spiegelbeelden produceert.' Bij de meeste chemische reacties ontstaan beide spiegelbeelden echter in exact dezelfde hoeveelheden.  \n  \nDe katalysatoren van List en MacMillan produceren echter juist één van de twee spiegelbeelden. Gebruik ze als hulpmiddel tijdens een reactie en je hoeft dus achteraf niet langer de ongewenste variant uit de opbrengst te vissen.  \n  \nDat, samen met andere handigheden van de katalysatoren, zorgt ervoor dat chemische reacties efficiënter verlopen. Zo kan de virusremmer oseltamivir, beter bekend onder merknaam Tamiflu, tegenwoordig bijvoorbeeld in vijf stappen worden gemaakt. Zonder organische katalysator verloopt die reactie in twaalf stappen. Op die manier maken katalysatoren reacties duurzamer, efficiënter en daarom ook goedkoper.  \n  \nHet idee voor dit soort organische katalysatoren komt overigens niet bij de winnaars vandaan. 'Rond 1920 verschenen daar al artikelen over', zegt chemicus Henk Hiemstra van de Universiteit van Amsterdam. In Nederland was de in 2011 overleden chemicus Hans Wijnberg, promotor van onder meer Hiemstra (en de latere Nobelprijswinnaar Ben Feringa) bijvoorbeeld een groot voortrekker van het vakgebied.\n\nGrote doorbraak\n\n'Wijnberg zette veel promovendi op dit onderwerp. Ook ik werkte eraan. Maar waar wij opbrengsten haalden van 70 of 80 procent, boekten List en MacMillan in 2000 een grote doorbraak. Zij realiseerden plots opbrengsten van boven de 90 procent', zegt Hiemstra.  \n  \nWeckhuysen noemt de Nobelprijs daarom dik verdiend. 'Dit onderzoeksveld is de afgelopen twintig jaar echt tot wasdom gekomen. En List en MacMillan stonden aan de wieg ervan.' Dat hij op de lijstjes voor de Nobelprijs stond, wist List daarom al jaren, zegt Weckhuysen, die hem als collega kent. 'Deze prijs zal niet als verrassing zijn gekomen.'  \n  \nDe winnaars gaan na de uitreiking - die in december volgt - naar huis met een eremedaille en een geldbedrag van 10 miljoen kronen, zo'n 980 duizend euro. List en MacMillan krijgen van dat bedrag ieder de helft.  \n  \nHet was woensdag de 113de keer dat de Nobelprijs voor de scheikunde werd bekendgemaakt, slechts onderbroken door oorlogen en de paar keer dat het comité geen geschikte winnaar kon vinden.  \n  \nDe Nobelprijs voor de Scheikunde is de laatste van de drie traditionele prijzen in de exacte vakken. Morgen volgt dan nog de Nobelprijs voor de literatuur, vrijdag voor de vrede en maandag voor de economie.","intensity":0,"negativity":0,"cluster_id":44,"similar_texts":"text275"},{"id":"83","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/2/4","title":"Lakmaker op shortlist literatuurprijs","text":"### personalia\n\nTobi Lakmaker is een van de vijf genomineerden voor de Boekenbon Literatuurprijs 2021. Volgens de jury heeft hij met het autobiografische De geschiedenis van mijn seksualiteit (Das Mag) een 'kwetsbaar debuut' geschreven over de zoektocht naar intimiteit. Bij de eerste vier drukken van het boek heette Lakmaker nog Sofie. Anderen op de shortlist zijn Esther Gerritsen (De terugkeer), Wessel te Gussinklo (Op weg naar De Hartz), Chris de Stoop (Het boek Daniel) en Peter Terrin (Al het Blauw). Op 11 november wordt de winnaar bekend.","intensity":0,"negativity":0,"cluster_id":33,"similar_texts":"text329"},{"id":"84","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/25/2","title":"Mag een bedrijf zomaar extra bezorgkosten in rekening brengen?","text":"U heeft een keuken uitgezocht en na uw bezoek aan de showroom ontvangt u een offerte per mail. De verkoper laat u weten dat deze prijsopgave vier weken geldig is. Na tien dagen verder zoeken, komt u tot de conclusie dat deze keuken toch de ideale is. U bestelt hem, maar bij het afrekenen blijkt dat er 40 euro bezorgkosten bij komen. Die stonden niet in de offerte vermeld. Mag dat wel?  \n  \nHet antwoord is in dit geval: nee, dat mag niet. U moet vóóraf weten wat u betaalt. Anders kunt u prijzen niet vergelijken. Er zijn bij heel veel producten kosten waar u niet onderuit kunt. Deze zogenoemde 'onvermijdbare kosten' moeten zijn inbegrepen bij de prijs die u aan het begin te zien krijgt. Het bedrijf mag ze niet bij de prijs optellen terwijl u bestelt of afrekent. Dat noemen we sluipkosten en die zijn verboden op grond van de Wet oneerlijke handelspraktijken.  \n  \nOp mijn advies belt u met de keukenleverancier. Die zegt dat ze sinds kort bezorgkosten rekenen, omdat ze 'door de coronacrisis anders met de kosten moeten omgaan'. Maar ze begrijpen uw uitleg over verboden sluipkosten volledig, en sturen u het betaalde bedrag terug. Kortom, u heeft zich niet laten foppen.  \n  \nNiet alle extra kosten zijn onvermijdbaar. Stel, u vindt via internet een laminaatvloer en bestelt 10 pakken. Voordat u afrekent, kiest u voor ophalen of thuisbezorgen. In het laatste geval komen er kosten boven op het factuurbedrag. Die had u kunnen vermijden door de pakken laminaat zelf op te halen, dus die zijn toegestaan. Bij een keuken is dat vaak anders: die kunt u niet ophalen in de winkel.  \n  \nWie op een Waddeneiland woont, moet soms toeslag betalen om iets van het vasteland bezorgd te krijgen. Als u uw adres invult, moet deze Waddentoeslag bij de prijs worden meegenomen voordat u afrekent. Het postbedrijf mag u niets extra's hiervoor rekenen. U bestelt bij de winkel en heeft geen overeenkomst gesloten met de bezorger.  \n  \nOok parkeerkosten zijn onvermijdelijk als het betaald parkeren is voor uw deur en de leverancier van een keuken of laminaat bij u thuis komt installeren. Toch worden die vaak niet in de prijs vermeld, omdat het bedrijf ze niet weet. Het moet wel op de rekening staan dat ze aan u worden doorberekend.  \n  \nMisschien nog belangrijker: lees de offerte goed. Soms staan er ineens extra kosten op zoals vloerenwas voor het laminaat of kosten om de spullen naar de eerste of tweede verdieping te dragen. Dat is een bekende verkooptruc: nadat u een lastige keuze gemaakt heeft, let u minder op de details.  \n  \nDie kosten zijn wellicht onvermijdbaar, maar zeker ook onderhandelbaar. U kunt zeggen dat die kosten eraf moeten, of de verkoper onder druk zetten en vragen of die vloerenwas er gratis bij kan. Vergeet niet: de prijs staat nooit vast. De beste kooptruc is onderhandelen.  \n  \nReinout van der Heijden is hoofdredacteur van de Geldgids. Zelf een vraag? geldvraag@volkskrant.nl","intensity":0,"negativity":0,"cluster_id":72,"similar_texts":"text706"},{"id":"85","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/38/2","title":"Mahlers symfonieën heb je nu vóór en na Currentzis","text":"Wie nu nog beweert dat Teodor Currentzis een charlatan, ijdeltuit of een snel overwaaiend en overgewaardeerd fenomeen is, zal het lastig krijgen. Na Currentzis' spectaculaire en ongehoorde interpretatie van Mahlers Vijfde symfonie in het Concertgebouw, waar Mahlers geest nog rondwaart, is er in die roemruchte zaal voortaan een waterscheiding in de uitvoeringsgeschiedenis van Mahler. Je hebt nu vóór Currentzis en na Currentzis.  \n  \nMaar zelfs de Grieks-Russische dirigent is niks zonder de fabelachtige musici van zijn musicAeterna. En daarom was het niet minder dan terecht dat Currentzis bij het tumultueuze slotapplaus eerst de solotrompettist naar voren riep en daarna de solohoornist. Onvervaard, roekeloos zelfs, hadden zij zich in hun noten gestort, en altijd was daar het perfectionisme dat aan dit orkest kleeft. Alle musici van dit unieke orkest, die de hele symfonie staande speelden, kunnen niet anders dan voor 200 procent toegewijd zijn aan deze noten én aan de dirigent die dat perfectionisme van hen verlangt.  \n  \nEen bekende violiste die dinsdagavond in de zaal was, en die wel wat gewend is, had het na afloop over 'tranen van geluk'. Zij had in het orkest nergens 'passagiers' ontwaard (mensen die daar toevallig zaten), maar 'louter musici die met volle overgave speelden als beesten'. En gelijk had ze. Er kan niet anders dan buitensporig veel gerepeteerd zijn.  \n  \nIn het Concertgebouw bleven de zaaldeuren tot twintig minuten voor aanvang dicht, omdat er nog steeds gerepeteerd werd. Ondanks die ijzeren discipline klonk het nergens als een exercitie, maar altijd spontaan en dynamisch. Geen ander orkest krijgt zo'n breekbaar pianissimo voor elkaar. Zo zacht was het begin van het tweede deel, dat overal in de zaal de gehoorapparaten gingen piepen omdat ze geen signaal meer oppikten.  \n  \nIn tegenstelling tot wat men van Currentzis denkt, was zijn Mahler niet supersonisch snel, eerder aan de langzame kant. Maar nergens verslapte de spanning en de detailwerking was ongeëvenaard. Het eerste deel was een toonbeeld van hoe je een compositie helemaal ontleedt en toch bij elkaar houdt. In de climax daar, een enorme heksenketel aan geluid, maakte zich het trompetsignaal waarmee de symfonie begon los, en bleef alleen over. Wat een moment! Balans tussen de verschillende instrumentengroepen, overgangen, crescendi, versnellingen - werkelijk alles werd met meesterhand gerealiseerd. Hier klonk een Mahler zoals we die nog niet eerder gehoord hadden. Een nieuwe standaard.  \n  \nEraan vooraf ging een stuk waarvan de inkt nog nat was. De Oostenrijks-Oekraïense componist Alexey Retinsky, composer in residence bij musicAeterna, maakte het half uur durende stuk Anaphora. Een intrigerende soundscape vol vogelgeluiden en met een prettig pingelende elektrische gitaar. Een vreemd soort almaar dalende muziek, beginnend met spannende lage fluiten en eindigend met slagwerkers die op houten planken timmeren. Spannende compositie, en ook hier: perfectie. Een historische avond.  \n  \nPeter van der Lint  \n  \nmusicAeterna Teodor Currentzis, Mahler  \n  \n*****","intensity":0,"negativity":0,"cluster_id":7,"similar_texts":"text663"},{"id":"86","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/41/2","title":"Marijne beste hockeycoach","text":"Sjoerd Marijne is gekozen tot beste vrouwenhockeycoach ter wereld in 2021. In de jaarlijkse verkiezing van de internationale federatie FIH eindigde Alyson Annan, die met de Nederlandse hockeysters olympisch goud pakte, als tweede. Marijne bereikte met India de halve finales in Tokio. Opvallend genoeg gingen alle prijzen (beste coach, speler, keeper en talent) in de FIH-verkiezing naar India. 'Een farce', oordeelde de Belgische hockeybond. De Belgische mannen werden in Tokio olympisch kampioen.","intensity":0,"negativity":0,"cluster_id":38,"similar_texts":"text344"},{"id":"87","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/4","title":"Marijne verkozen tot beste coach ter wereld","text":"Sjoerd Marijne is gekozen tot de beste hockeycoach ter wereld in 2021. In de jaarlijkse verkiezing van de internationale hockeyfederatie FIH kreeg Marijne bij de vrouwenploegen de meeste stemmen. Alyson Annan, die met de Nederlandse hockeysters olympisch goud pakte, eindigde als tweede. Marijne (47) bereikte met de hockeysters van India de halve finales in Tokio. Zijn ploeg verloor daarin van Argentinië en moest het vervolgens in de strijd om het brons ook afleggen tegen Groot-Brittannië.","intensity":0,"negativity":0,"cluster_id":38,"similar_texts":"text746"},{"id":"88","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/11/3","title":"Meer gemeenten gebruiken polsbandje","text":"### QR-code\n\nIn steeds meer gemeenten kunnen mensen een polsbandje krijgen wanneer ze naar een restaurant, café, theater of bioscoop willen gaan. Ze ontvangen het bandje wanneer ze de QR-code uit de CoronaCheckApp laten zien bij een controlepost, en hoeven de code dan niet meer bij elke voordeur te laten zien. Onder meer Delft, Maastricht, Arnhem, Gouda en Brielle hebben besloten om de polsbandjes te gaan gebruiken.","intensity":0,"negativity":0,"cluster_id":11,"similar_texts":"text307"},{"id":"89","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/10/2","title":"Mix van verbluffende eenvoud beloond met Nobelprijs","text":"Een scheikundige maakt nieuwe materialen. Soms is dat eenvoudig: je mengt wat chemicaliën en de gesplitste bestanddelen klitten aaneen tot de gewenste moleculen. Vaak zijn er hulpstoffen nodig, om de reactie op gang te helpen of om de juiste delen bij elkaar te brengen. Katalysatoren noemen scheikundigen deze hulpstoffen. De leek kent ze van de uitlaat van een auto, waar een speciaal metaal helpt de schadelijke gassen om te zetten in onschuldige producten zoals stikstof en water.  \n  \nDe chemie heeft allerlei katalysatoren ontwikkeld die reacties soepeler of efficiënter maken. Maar voor de synthese van complexe moleculen, zoals geneesmiddelen, schieten deze hulpstoffen - het zijn allemaal metalen of mengsels daarvan - tekort. Dan komt het erop aan dat alle componenten in de juiste volgorde en in de juiste ruimtelijke structuur worden gekoppeld. De natuur heeft daar uitstekende katalysatoren voor: enzymen. Deze zijn echter zelf weer veel te ingewikkeld om na te maken.  \n  \nDe Duitser Benjamin List (foto boven) en de Amerikaan David MacMillan (beiden geboren in 1968) combineerden de twee werelden. Ze ontwikkelden katalysatoren met de natuurlijke perfectie van een enzym, maar dan van een verbluffende eenvoud. Voor die prestatie worden ze dit jaar geëerd met de Nobelprijs voor Scheikunde.  \n  \nEen enzym is een gigantisch molecuul, een kluwen van aan elkaar gekoppelde bouwstenen, veelal aminozuren. Het echte werk wordt echter door één of enkele aminozuren gedaan. Kan ik dan niet toe met één simpel aminozuur, vroeg List zich af. En hij probeerde het gewoon. Met proline, een aminozuur dat begin jaren zeventig al eens was getest als katalysator, maar zonder succes. In de synthese die List testte, deed proline het juist uitstekend. Zijn vondst opende de deur voor allerlei andere zogeheten organische katalysatoren.  \n  \nIn diezelfde tijd, rond de eeuwwisseling, deed MacMillan iets soortgelijks. De metalen fungeren als katalysator doordat ze een brug vormen voor de elektronenoverdracht tussen de stoffen die uit zichzelf niet zo makkelijk met elkaar reageren. MacMillan ontwierp kleine organische moleculen die ook elektronen konden overdragen. Ook dat werkte.  \n  \nMacMillan bouwde zelfs katalysatoren waarmee hij de gewenste ruimtelijke structuur kon verkrijgen. Veel geneesmiddelen danken hun werkzaamheid niet alleen aan hun samenstelling, maar ook aan hun opbouw.  \n  \nHet bekendste voorbeeld is softenon, dat als middel tegen onder andere zwangerschapsmisselijkheid op de markt kwam. Tijdens de productie ontstond ook de gespiegelde vorm van dit middel, dat ernstige afwijkingen bij het ongeboren kind bleek te veroorzaken. Met de organische katalysatoren is het nu beter mogelijk om slechts de gewenste vorm te produceren.  \n  \nHet is een ingenieuze ontdekking, oordeelt het Nobelcomité. Zo simpel dat een mens zich afvraagt waarom niemand dit eerder heeft bedacht. Kennelijk zagen List en MacMillan iets waar anderen zich blindstaarden op een vertroebelende hoeveelheid kennis.","intensity":0,"negativity":1,"cluster_id":4,"similar_texts":"text399"},{"id":"90","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/4/1","title":"Momentje gevraagd voor democratie","text":"### Verkiezingen Tsjechië - Reportage - Op Campagne in Teplice\n\nTeplice is slechts een uur rijden met de bus vanaf de Tsjechische hoofdstad Praag, maar op de straten in het pastelkleurige stadscentrum zijn de verkiezingen ver weg. 'Nee, ik stem niet', zeggen voorbijgangers, voor ze snel wegbenen. 'Politiek boeit me niet. Het zijn alleen maar leugens', aldus de gepensioneerde Olga (70), die op een bankje zit aan het centrale Benesovo-plein.  \n  \nMarie Jahodová (28), directeur van de Tsjechische beweging Miljoen Momenten voor Democratie, probeert met haar enthousiasme de vrouw te overtuigen toch te gaan stemmen voor de parlementsverkiezingen die vandaag en morgen gehouden worden in Tsjechië. Na een kort gesprek blijft Olga achter, informatieve flyer in haar hand. Ze denkt niet dat ze haar stem gaat uitbrengen. 'Laat anderen dat maar doen.'  \n  \nMiljoen Momenten voor Democratie trok de afgelopen weken door het land om meer mensen naar de stembus te krijgen. De opkomst in Tsjechië was bij de vorige verkiezingen zo'n 60 procent. Als het lukt dat percentage op te stuwen, kan het een verschuiving teweegbrengen in het Tsjechische politieke landschap, is de gedachte.  \n  \nDat is hard nodig, vindt Jahodová: 'Dit land moet veranderen.' Haar kritiek richt zich in het bijzonder op premier Andrej Babis. Met zijn partij ANO (Tsjechisch voor 'ja') maakte hij in 2011 de sprong van het zakenleven naar de politiek. De miljardair, die voor zijn premierschap minister van Financiën was, trekt sindsdien een spoor van schandalen door het Centraal-Europese land.  \n  \nDe Pandora Papers, de miljoenenstapel documenten die zijn gelekt naar het journalistennetwerk ICIJ, tonen nog maar een topje van de ijsberg. Daaruit bleek begin deze week dat Babis via een offshorebedrijf een peperduur Frans chateau aanschafte. De Europese Commissie concludeerde in april dat Babis zijn politieke positie gebruikt om EU-subsidies toe te wijzen aan zijn Agrofertholding, een zakenimperium van zo'n 300 bedrijven. Hoewel hij formeel afstand heeft genomen van Agrofert, is hij de facto nog steeds de baas.\n\nOoievaarsnestschandaal\n\nOok raakte hij verwikkeld in het zogenoemde Ooievaarsnestschandaal: hij zou 2 miljoen euro naar een luxeresort hebben gesluisd en hebben verborgen dat Agrofert de eigenaar was. En dan is er zijn rampzalige aanpak van de coronapandemie, ruim 30 duizend Tsjechen stierven op een bevolking van 10,7 miljoen. Toch lijken al deze schandalen, noch de onthullingen uit de Pandora Papers, nauwelijks invloed te hebben op de uitslag van de verkiezingen.  \n  \nDat komt doordat Babis onverminderd populair blijft bij een deel van de kiezers, legt politiek analist Jiri Pehe uit. 'Hij is een goede campagnevoerder en hij weet een solide groep binnen het electoraat aan zich te binden, zo'n 25 tot 30 procent van de kiezers.' Dit zijn vooral oudere Tsjechen. ANO speelt in op hun angst voor migratie en probeert deze groep te paaien met hogere pensioenen.  \n  \nVeel Tsjechen zien Babis als een efficiënte manager die het land bestuurt als een bedrijf. De jaren voor corona werden getekend door economische groei, en Agrofert is een grote werkgever in Tsjechië. Terwijl de ene groep Babis in het zadel houdt, spint hij garen bij de lethargie van de andere kiezers. 'Politieke apathie is diepgeworteld in Tsjechië', zegt Pehe. 'Mensen zien zichzelf niet als politieke wezens.'\n\nEngelengeduld\n\nDat blijkt eens te meer op de straten van Teplice. Voor de ingang van het plaatselijke winkelcentrum staat Martina (46) met twee vriendinnen. Ook zij komt liever niet met haar naam in de krant. 'Alle politici liegen en stelen', zegt ze. Ze is weinig hoopvol over de verkiezingen: 'Er verandert toch niets.'  \n  \nOnvermoeibaar gaat Jahodová van gesprek naar gesprek, met engelengeduld praat ze over democratie met mensen die van politiek weinig moeten hebben. Of die op ANO stemmen. 'Ja, ik stem op Babis', zegt een oudere man die zijn hond uitlaat vlak bij de thermische baden waar deze streek bekend om staat, 'hij krijgt tenminste dingen voor elkaar.'  \n  \nDit democratische handwerk is essentieel, legt Jahodová uit, terwijl ze met een vastberaden blik achter haar paarse montuur naar nieuwe gesprekspartners tuurt. Daar ontleent de beweging ook haar naam aan: als een miljoen mensen ook maar een moment aan democratie denken, kan dat een verschil maken.  \n  \nDe afgelopen jaren maakte de beweging vooral furore met enorme protesten tegen de regering. Maar volgens Jahodová zijn een-op-eengesprekken de kern. 'Tsjechen moeten actiever over politiek nadenken en zich bewust worden van de rol die ze zelf kunnen spelen.' Al is het maar door eens in de zoveel jaar een stembiljet in te vullen.  \n  \nOok geeft Miljoen Momenten voor Democratie de Tsjechen een duwtje in de goede richting. Ze adviseren een stem uit te brengen op twee oppositiepartijen die beloven de rechtsstaat te waarborgen en een eind te maken aan de financiële malversaties van Babis. Dit zijn twee blokken: SPOLU en Piráti a Starostové ( Piraten en Burgemeesters), beide coalities van kleinere partijen.  \n  \nZe hebben de handen ineengeslagen om de hoge kiesdrempel van 5 procent te trotseren en om straks tegenwicht te kunnen bieden aan ANO. Zelfs als Babis' partij (nu met 26 procent koploper) de verkiezingen wint, hopen de twee blokken (elk circa 20 procent) samen veel meer stemmen te halen. Ze weigeren met ANO te regeren en willen Babis zo buitenspel zetten.  \n  \nJahodová hoopt dat meer Tsjechen gaan stemmen. 'Het zijn de belangrijkste verkiezingen sinds de Fluwelen Revolutie in 1989. Nog vier jaar Babis zou rampzalig zijn.' Of ze vandaag mensen heeft weten te overtuigen? Jahodová denkt van wel, zegt ze in de lijnbus terug naar Praag. Heuvels die als gigantische molshopen in het vlakke landschap staan, trekken voorbij. 'Bij een politiek onderwerp op tv, denkt iemand terug aan het korte gesprek dat we hadden. En dan gaat die persoon misschien toch stemmen.'","intensity":0,"negativity":0,"cluster_id":44,"similar_texts":"text386"},{"id":"91","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=596f3297129f7c841f81#/pages/12-13","title":"Mysterieuze dood ’hofgoochelaar’ opgelost","text":"Mysterieuze dood ’hofgoochelaar’ opgelost\n\nCornel Hauer, alias Larette. \n\ndoor Corrie Verkerk\n\nAMSTERDAM Hij betoverde zijn publiek en trad op voor koninklijke huizen. Tot ’hofgoochelaar’ Larette in mei 1943 zelfmoord pleegde in zijn Amsterdamse goochelwinkel. Schrijver Michel van Zeist ontdekte tot nog toe onvindbare documenten die een nieuw licht laten schijnen op zijn door raadsels omhulde dood.\n\nOp de late avond van 14 mei 1943 klopten twee officieren van de Duitse Wehrmacht op de deur van Larettes woning/goochelstudio aan de Willemsparkweg. Cornel Hauer – zijn échte naam – verdween naar een zijkamertje, pakte een pistool en maakte een eind aan zijn leven. „Over de aanleiding tot die wanhoopsdaad deden jarenlang de meest uiteenlopende verhalen de ronde”, weet Michel van Zeist. Kwamen de Duitsers de Joodse entertainer oppakken? Was hij verraden? Of wilden ze alleen maar, zoals zijn weduwe later zei, een paar goocheltrucs kopen? De onlangs overleden schrijver K. Schippers wist zelfs te melden dat ze hem kwamen vragen voor een optreden. \n\nTijdens het schrijven van zijn boek Hofgoochelaar Larette en zijn mysterieuze dood vond Van Zeist antwoorden in diens overlijdensakte en het oude politierapport dat hij in handen kreeg. Op de akte staat de tijd van overlijden: 00.26 uur. „Dat maakt het verhaal over twee onschuldige Duitsers die een goocheltrucje wilden kopen of een voorstelling boeken onaannemelijk.” \n\nIn het politierapport wordt een van de al jaren rondzoemende verhalen bevestigd. De Duitse militairen bonsden op Larettes deur omdat de dove goochelaar zijn radio keihard had afgestemd op de verboden Engelse zender. ’Deze officieren hebben het persoonsbewijs van Hauer mede genomen en zouden dit bij de Criminal Polizei deponeeren’, noteerde rechercheur van dienst Donkelaar destijds. Larette zag geen uitweg meer. Tegen zijn vrouw zei hij: „Mij krijgen ze niet te pakken!” \n\nOp zijn 54e werd de ’hofgoochelaar’ begraven op het rooms-katholieke kerkhof in Buitenveldert. Zijn ouders hadden zich jaren eerder tot dat geloof laten bekeren. Maar voor de Duitsers bleef Larette een Jood. Optreden kon hij, kort na de bezetting, officieel niet meer. Toch bleef hij dat, vermoedelijk tot twee weken voor zijn dood, ’illegaal’ doen. Van Zeist: „Hij trok zich weinig aan van de bepalingen van de Duitsers.” \n\nTot het hem fataal werd.\n\nIn zijn boek over Larette beschrijft Van Zeist niet alleen diens noodlot maar ook zijn succesvolle loopbaan. De van oorsprong Oostenrijkse ’magiër’ belandde in de jaren twintig van de vorige eeuw in Nederland, waar hij faam verwierf als ’de man met de dubbele vingers’, ’het grootste vraagteken van dezen tijd’ en ’de eenigste die voor Hare Majesteit is opgetreden’.\n\nIn augustus 1945 haalde Larette nog even het nieuws. In diverse kranten werd geschreven dat hij voor de zevenjarige kroonprinses Beatrix een papieren feestmuts en een portret van koningin Wilhelmina tevoorschijn had getoverd. Het moet vermoedelijk om een naamsverwisseling of een imitator zijn gegaan, denkt Van Zeist. Want zelfs voor ’de grootste wereldgoochelaar’ was dit een truc te ver.\n\nLarette pleegde in 1943 zelfmoord in zijn winkel","intensity":0,"negativity":1,"cluster_id":1,"similar_texts":"text101"},{"id":"92","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/11/1","title":"Neef en vertrouweling van Ridouan Taghi opgepakt","text":"### Jaouad F. komt ook voor in onderzoeken Marengo-proces\n\nVerschillende goed ingevoerde bronnen in het criminele milieu bevestigen de aanhouding van F. (bijnaam 'Bolle'). De 27-jarige F., geboren in Breda, werd aangehouden in de kustplaats Tétouan door zwaarbewapende eenheden van de Marokkaanse politie. Volgens ingewijden zien de Marokkaanse opsporingsdiensten hem als een betrokkene bij de moord op de zoon van een hoge rechter in november 2017 in Marrakesh.  \n  \nDe twee schutters hadden opdracht om Mustapha F. te vermoorden, volgens justitie een succesvolle drugssmokkelaar en gekende rivaal van Taghi, maar troffen door een blunder de zoon van de rechter, een 26-jarige geneeskundestudent. Die droeg net als F. een wit T-shirt en zat op de stoel waar F. kort daarvoor had gezeten. De schutters zijn inmiddels veroordeeld tot de doodstraf, de Marokkaanse autoriteiten zijn nog steeds op zoek naar andere betrokkenen. Zo is er een uitleveringsverzoek gedaan voor een verdachte uit het Marengo-proces die volgens de Marokkanen ook een rol had. Ook een broer van Taghi is in deze zaak tot een lange celstraf veroordeeld.  \n  \nDe Nederlandse opsporingsdiensten zullen in hun nopjes zijn met de aanhouding. Jaouad F. komt veelvuldig voor in tal van grote strafonderzoeken, waaronder het Marengo-proces, en wordt gezien als een vertrouweling van Taghi. Zo heeft hij rechtstreeks contact met hem en andere kopstukken uit het Marengo-dossier, blijkt uit onderschepte communicatie. Jaouad F. wordt op dit moment niet vervolgd in het Marengo-proces.\n\nSpil\n\nJaouad F. speelt ook een directe rol in het conflict tussen Mustapha F. en Taghi. In januari 2016 stuitte de politie in een loods in Montfoort op een speciaal geprepareerde observatiebus, die door de politie wordt toegeschreven aan de organisatie van Mustapha F. In deze bus werd een foto gevonden van Jaouad F., waarna in het criminele circuit het verhaal rondging dat er over en weer op elkaar wordt gejaagd. Na de vergismoord op de zoon van de rechter werden niet alleen de schutters opgepakt, maar ook Mustapha F. Hij wordt in Marokko vervolgd voor witwassen.  \n  \nHet Openbaar Ministerie wil geen vragen over de zaak beantwoorden en verwijst naar de Marokkaanse autoriteiten. Ook advocaat Inez Weski, die Taghi bijstaat in het Marengo-proces, wil niet op de kwestie reageren.","intensity":0,"negativity":0,"cluster_id":50,"similar_texts":"text44"},{"id":"93","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/26/4","title":"Netflix maakt abonnementen duurder, alleen prijs Basis-abonnement blijft gelijk","text":"De prijzen van Netflix gaan omhoog voor Nederlandse abonnees.  \n  \nHet Standaard-abonnement wordt per maand 3 euro duurder en Premium zal 2 euro meer gaan kosten. De prijs van het Basic-abonnement wordt niet aangepast: dat blijft staan op 7,99 euro.  \n  \nHet verschil in de abonnementen zit in de beeldkwaliteit. Iemand met een Standaard-abonnement krijgt HD-beeldkwaliteit, bij Premium wordt 4K-kwaliteit geleverd. Een Basic-abonnement heeft een minder hoge kwaliteit. Ook kunnen niet meerdere mensen op één account inloggen, wat bij Standaard en Premium wel het geval is.  \n  \nHet Standaard-abonnement gaat van 10,99 euro naar 13,99 euro per maand. Voor het Premium-abonnement betalen abonnees nu 13,99 euro. Dat wordt nu 15,99 euro.   \n  \nHet is de eerste keer in vier jaar tijd dat Netflix de prijzen verhoogt. De hogere prijzen gelden niet alleen voor nieuwe abonnees, bestaande klanten krijgen per direct een aangepaste rekening. Of Netflix hierdoor abonnees zal gaan verliezen, is onduidelijk. Uit een poll op de website van deze krant laat 54 procent van de 7.837 respondenten weten dat ze bij Netflix blijven. 46 procent vindt de nieuwe bedragen te hoog.  \n  \nMaxime Segers","intensity":0,"negativity":0,"cluster_id":51,"similar_texts":"text440"},{"id":"94","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=7939c7b782003d8327ee#/pages/24-25","title":"Netflix wordt duurder","text":"Netflix wordt duurder\n\nStreaming \n\nDe meeste Nederlandse abonnees van Netflix gaan per direct meer betalen. Een abonnee met een Standaard-account is €3 per maand meer kwijt, voor Premium moet voortaan €2 extra worden betaald. Alleen voor het ’basic’-abonnement blijft de prijs gelijk, meldt het bedrijf op de eigen website. Het verschil in de abonnementen zit vooral in de beeldkwaliteit. Een basic-abonnee blijft €7,99 per maand betalen. Een Standaard-abonnement gaat nu €13,99 kosten, Premium wordt verhoogd tot €15,99 per maand. Het is de eerste keer in vier jaar tijd dat Netflix ook voor bestaande klanten de prijzen verhoogt.","intensity":0,"negativity":0,"cluster_id":51,"similar_texts":"text626"},{"id":"95","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/19/2","title":"Newcastle United in Saudische handen","text":"### Overname\n\nDe overname van de Engelse voetbalclub Newcastle United door het Saudische investeringsfonds Public Investment Fund (PIF) is afgerond. De Premier League heeft de transactie goedgekeurd. De koepelorganisatie besloot in te stemmen met de overname nadat het 'juridisch bindende garanties' had gekregen dat de staat Saudi-Arabië geen zeggenschap zou krijgen bij de club. PIF brengt 354 miljoen euro in.","intensity":0,"negativity":0,"cluster_id":73,"similar_texts":"text820"},{"id":"96","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/1","title":"Onderzoek naar corruptie Kurz","text":"De Oostenrijkse bondskanselier Sebastian Kurz van de Volkspartij (ÖVP) wordt verdacht van corruptie en omkoping. Aanklagers zijn een onderzoek begonnen naar de handel en wandel van de regeringsleider en negen andere personen uit zijn directe omgeving. De oppositie roept om het aftreden van de christendemocraat. Waarnemers houden rekening met een politieke crisis. Het ministerie van Financiën blijkt advertenties in een Oostenrijkse krant te hebben gekocht in ruil voor berichtgeving ten gunste van de ÖVP en 'verfraaide opiniepeilingen'.","intensity":0,"negativity":2,"cluster_id":67,"similar_texts":"text714"},{"id":"97","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/12/4","title":"Onderzoek naar Oostenrijkse bondskanselier","text":"De Oostenrijkse bondskanselier Sebastian Kurz wordt verdacht van corruptie en omkoping. Aanklagers zijn een onderzoek begonnen naar de handel en wandel van de regeringsleider en negen andere personen uit zijn directe omgeving. Kurz en zijn partij ÖVP worden ervan verdacht advertenties in een Oostenrijkse krant te hebben gekocht in ruil voor berichtgeving ten gunste van de ÖVP en 'verfraaide opiniepeilingen'. De oppositie roept om het aftreden van de christendemocraat.","intensity":0,"negativity":1,"cluster_id":67,"similar_texts":"text62"},{"id":"98","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/10/4","title":"Onderzoek naar Oostenrijkse bondskanselier Kurz wegens corruptie en omkoping","text":"De Oostenrijkse bondskanselier Sebastian Kurz wordt verdacht van corruptie en omkoping. Aanklagers die zich speciaal met corruptie bezighouden, zijn een onderzoek begonnen naar de regeringsleider en negen andere personen uit zijn directe omgeving. De oppositie roept om het aftreden van de christen-democraat. Waarnemers houden rekening met een politieke crisis. De Oostenrijkse politie deed woensdag huiszoekingen op de werkplekken van naaste medewerkers van Kurz in het kantoor van de christen-democraat en in het hoofdkwartier van Kurz' Volkspartij (ÖVP). Justitie bevestigde later het verband tussen de huiszoekingen en het onderzoek. De agenten richtten hun vizier op de woordvoerder van Kurz, zijn mediacoördinator en zijn voornaamste politieke strateeg. Ook het ministerie van Financiën en het kantoor van een mediagroep kregen bezoek. Het ministerie van Financiën blijkt advertenties in een Oostenrijkse krant te hebben gekocht in ruil voor berichtgeving ten gunste van de ÖVP en 'verfraaide opiniepeilingen'. Kurz zou vanaf 2016 bij het misbruik van belastinggeld betrokken zijn geweest, toen nog als minister van Buitenlandse Zaken.","intensity":0,"negativity":2,"cluster_id":64,"similar_texts":"text62"},{"id":"99","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=0d20fe7e6db1e04b2996#/pages/40-41","title":"Op deze band kun je rekenen","text":"Op deze band kun je rekenen\n\nTitel: Kite\n\nArtiest: Claw Boys Claw\n\nVoor de boekhouders: met Kite zijn we toe aan het dertiende studioalbum van Claw Boys Claw. De band rond Peter te Bos (zang) en John Cameron (gitaar) kruipt richting haar 40-jarig bestaan in 2023, maar met uitzondering van de periode 1997-2008 kun je als fan of bewonderaar gewoon om de paar jaar op de Amsterdamse rockers rekenen. Aan inspiratie nooit, maar dan ook nooit gebrek, liet Te Bos zich onlangs nog ergens ontvallen. Dat is wel te horen, want Kite telt een veelvoud aan verschillende Claw Boys Claw-smaken. Zo gaat de band geweldig los op de gitaren in een nummer als Nightmare, gaan ze in Shaky en Giant moon voor een theatraal griezelsfeertje en is de psychedelische ballade Hypno wéér wat anders. Gelukkig weten we dat we het wel aan deze band kunnen overlaten daar één geheel van te maken. Fans zullen maar wat blij zijn met Kite, want wat een avontuur weer.\n\nB.W.","intensity":0,"negativity":0,"cluster_id":46,"similar_texts":"text651"},{"id":"100","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/35/1","title":"Overeem niet, maar wie dan wel tegen Rico?","text":"Verrast en teleurgesteld, klinkt het in kamp-Verhoeven, maar dat zijn poeslieve bewoordingen voor het gevoel dat kickbokser Rico Verhoeven (32) overhoudt aan het nieuws dat Alistair Overeem is afgehaakt voor het wereldtitelgevecht op 23 oktober. Eerder dit jaar zegde Jamal Ben Saddik vlak voor een titelgevecht af met een rugblessure, waardoor Verhoeven uiteindelijk een vriendschappelijk viermanstoernooi vocht en won. Gisteren hoorde The King of Kickboxing dat Overeem een blessure heeft opgelopen.  \n  \n,,Zelfs op 90 of 80 procent zou ik die ring nog instappen. Maar op 40 procent, zoals het nu is, gaat dat gewoon niet'', aldus de 41-jarige Overeem, die volgens Glory tot begin volgend jaar uit de roulatie is. Een knauw voor Verhoeven, die al maanden in voorbereiding is op het gevecht met de uit de UFC teruggekeerde vechtsportlegende. Maar ook voor Glory, dat van het onderlinge treffen het uithangbord had gemaakt.  \n  \n23 oktober nadert en Glory moet op zoek naar een vervanger. Verhoeven wil sowieso in actie komen. Vanwege het korte tijdsbestek tot fight night is de verwachting dat het huidige programma op de schop gaat en dat één van de andere vechters die in training is voor het evenement, naar voren wordt geschoven.  \n  \nDan kom je al snel uit bij Jamal Ben Saddik (nummer 2 op de ranglijst achter Verhoeven), Benjamin Adegbuyi (derde) of Antonio Plazibat (zevende). De 36-jarige Roemeen Adegbuyi is een trainingspartner van Verhoeven en hij achtte het gisteren onwaarschijnlijk dat hij naar voren geschoven zou worden. Hij hoopt na een zege op 23 oktober voor de wereldtitel op te mogen. ,,Ik heb Rico geholpen met voorbereiden op het gevecht met Alistair en hij mij op de wedstrijd tegen Jamal. Het zou gek zijn als we, met nog maar twee weken te gaan, opeens tegen elkaar moeten vechten.''  \n  \nDe 31-jarige Ben Saddik daarentegen aast al lang op de wereldtitel en een bijbehorend gevecht en heeft een onderling verleden met Verhoeven (beiden versloegen elkaar één keer). Er is veel meer rivaliteit tussen die twee dan tussen Verhoeven en Adegbuyi. Verhoeven vond niet voor niets in eerste instantie dat Ben Saddik voorlopig zijn kans heeft gehad afgelopen winter, toen de Belgische Marokkaan dus moest afzeggen met een rugblessure.  \n  \nBen Saddik lijkt, ook gezien zijn positionering op de ranglijst, wel de beste papieren in handen te hebben. Glory ziet hem als de meest aansprekende naam op dit moment. Het lijkt erop dat een akkoord van 'Team Rico' op de naam Ben Saddik genoeg moet zijn om een nieuwe headliner voor 23 oktober binnen te slepen. ,,Ik bereid me voor op mijn gevecht tegen Adegbuyi en daar ben ik klaar voor'', bleef Ben Saddik nog op de vlakte. ,,Verder is het aan Glory.''  \n  \nGlory is op dit moment druk bezig met een oplossing en presenteert mogelijk vandaag al het nieuwe programma voor de 23ste. Glory was voornemens een soortgelijk evenement neer te zetten als Verhoeven vs. Badr Hari, ook in een volle Gelredome, met Overeem nu in de rol van uitdager. Er zijn meer dan 27.000 mensen welkom.  \n  \nDe grootste vraag zal zijn of een vervanger voor Overeem dezelfde attentiewaarde (en dus invloed op de kaartverkoop en pay-per-views) op kan leveren.","intensity":0,"negativity":1,"cluster_id":53,"similar_texts":"text446"},{"id":"101","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/15/3","title":"Overheid opnieuw op de vingers getikt","text":"De overheid is opnieuw door een rechter op de vingers getikt over de zogeheten spaartaks. De overheid gaat ervan uit dat belastingplichtigen een deel van hun vermogen beleggen, maar veel mensen doen dat niet. Daardoor wordt deze groep voor veel hogere inkomsten belast dan zij feitelijk hebben genoten. Volgens het gerechtshof in Den Haag is deze box 3-heffing voor 2015 tot en met 2018 daarom in strijd met het Europese verdrag voor de Rechten van de Mens. Het oplossen van het probleem wordt aan de politiek gelaten. Onder meer de Bond voor Belastingbetalers voert al jaren een juridische strijd over de spaartaks. De overheid werkt inmiddels aan aanpassingen van de box 3-heffing.","intensity":1,"negativity":1,"cluster_id":34,"similar_texts":"text509"},{"id":"102","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/13/1","title":"Overleg over Duitse stoplicht-coalitie kan van start","text":"Tien dagen na de Duitse verkiezingen zijn de Groenen vastberaden om vaart te zetten achter de vorming van een nieuwe regering. Gisteren kondigden partijvoorzitters Annalena Baerbock en Robert Habeck na de eerste verkenningsgesprekken aan interesse te hebben in een 'stoplichtcoalitie', in de kleuren van de partijen SPD, FDP en Groenen. \"Het verkiezingsresultaat moet nu omgezet worden in politieke actie\", zei Habeck.  \n  \nAnderhalf uur later sloot de liberale FDP zich aan bij de zet van de Groenen. Vandaag zullen de drie partijen al beginnen met hun overleg. Daarmee wordt een mogelijke 'Jamaica-coalitie', in de kleuren van de CDU, FDP en Groenen, in de wachtkamer geparkeerd. Hoewel de FDP en de christendemocratische CDU meer met elkaar gemeen hebben, zou het volgens partijvoorzitter Christian Lindner de wens van de kiezers zijn om eerst naar een stoplichtcoalitie te kijken.  \n  \nEen enquête van onderzoeksbureau Forsa, in opdracht van tv-zender RTL, ondersteunt die gedachte. De CDU kan volgens 74 procent van de ondervraagden nu het best in de oppositie terechtkomen. Zelfs onder CDU-kiezers vond bijna de helft van de ondervraagden een Jamaicacoalitie geen goed idee. Hoewel de partij op slechts 1,6 procentpunt achter de sociaaldemocratische SPD eindigde, leed die een historisch verlies van 9 procentpunt ten opzichte van de verkiezingen in 2017.  \n  \nZowel de Groenen als de FDP benadrukten gisteren dat de weg naar een Jamaicacoalitie vrij blijft. Het is nog altijd de vraag of de FDP zich comfortabel zal voelen in een stoplichtcoalitie en of de SPD en de Groenen niet te veel compromissen zullen moeten sluiten in hun plannen voor het minimumloon, belastingverhogingen en strengere klimaatregels. Toch zou het volgens FDP-voorzitter Lindner gelukt zijn om in de verkenningsgesprekken tussen zijn partij en de Groenen, die een cruciale rol spelen in de formatie, een 'vooruitgangsvriendelijk midden' te vinden.  \n  \nOndertussen lijken veel CDU-politici de hoop te verliezen dat hun partij zal regeren. Markus Söder, voorzitter van zusterpartij CSU, zei gisteren dat de zet van de Groenen en de FDP een 'de facto afwijzing van Jamaica' is. Hij vindt dat er parallel gesprekken hadden moeten plaatsvinden tussen zowel de stoplichtpartners als de Jamaicapartners. \"De Jamaicacoalitie verdient ook een kans\", reageerde CDU-gezondheidsminister Jens Spahn.  \n  \nDe roep binnen de CDU om de partij te vernieuwen was gisteren groot. \"Na zestien jaar regeren staan we op een keerpunt\", zei CDU-landbouwminister Julia Klöckner. \"Hoe moeilijk het ook is, we moeten deze situatie als een kans zien. Er moet een nieuwe dynamiek in onze partij ontstaan.\"  \n  \n\"De stoplicht-trein heeft het station verlaten\", vatte CDU-economieminister Peter Altmaier de situatie in een tweet samen. \"De CDU/CSU staat erbij en kijkt ernaar.\"","intensity":0,"negativity":0,"cluster_id":14,"similar_texts":"text82"},{"id":"103","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=0cb4f9345397860afb42#/pages/14-15","title":"Polen legt bom onder EU","text":"Polen legt bom onder EU\n\nVoor het Constitutioneel Hof in Warschau werd door aanhangers van de EU geprotesteerd. \n\nfoto REUTERS \n\nHoogste hof stelt Pools recht boven Europees recht\n\nVan onze correspondent\n\nWARSCHAU Als in een waar verhaal van Franz Kafka oordeelde het Constitutioneel Hof in Warschau gisteren dat de Poolse wet belangrijker is dan EU-recht. Terwijl voor de andere 26 lidstaten van de Europese Unie zonneklaar is, dat de Brusselse regels voorgaan.\n\nMet het omstreden besluit van de hoogste Poolse rechters, die volledig onder controle van de nationalistische regering staan, is een kleine bom gebarsten. Al jarenlang werd gevreesd dat de bejaarde machthebber Jaroslav Kaczynski, vice-premier en voorzitter van de PIS-regeringspartij, zinspeelt op een ’Pol-exit’, een vertrek uit de Unie.\n\n„De Europese Commissie zal alle middelen inzetten om te zorgen dat Polen het EU-verdrag respecteert”, dreigde eurocommissaris Didier Reynders (Justitie). Terwijl de onafhankelijke rechtspraak in Polen al sinds Kaczynski’s overname van de regering in 2015 systematisch gesloopt werd, kondigde Reynders nu wederom „snelle actie” aan. \n\nDe commissie is al vijf jaar in een juridische strijd met de Poolse conservatief-rechtse machthebbers verwikkeld over hervormingen in het land, die volgens Brussel steeds verder de democratie en rechtsstaat ondermijnen, en daarmee indruisen tegen EU-normen en waarden. Bij het EU-hof in Luxemburg heeft Warschau al verschillende zaken verloren. Ingewijden zeggen dat met de uitspraak van het Constitutioneel Hof nu gebeurt waar veel juristen al jaren voor vrezen. Niet alleen zet Warschau zijn ramkoers door, maar door de uitspraak zijn EU-burgers en bedrijven in Polen niet langer door EU-recht beschermd .\n\nInmiddels heeft Kaczynski op vele belangrijke posities in het grootste Oost-Europese land jaknikkers neergezet. Bij het Constitutioneel Hof heeft hij tegen de regels kameraden geplaatst, net als bij het Hooggerechtshof in Warschau. Daar is het Europees Hof van mening dat illegale tuchtkamers aan het werk zijn, om hun collega-rechters te ontslaan.\n\nIn Warschau sprak Julia Przylebski gisteren het lang verwachte oordeel. De voorzitster van het Constitutioneel Hof is een goede vriendin van Kaczynski en kwam volgens critici illegaal in functie. Maar in het ’Trybunal Konstytucyjny’ zei ze gisteren: „De poging van het Europees Hof om zich met de Poolse justitie te bemoeien, gaat in tegen de regels.” Want de Poolse grondwet zou voorrang hebben. Ze beklemtoonde de ’nationale soevereiniteit’.\n\nMaar het Europese Hof, en tientallen rechters uit Nederland, die de afgelopen jaren zowel in Warschau als in ons land in vele steden voor hun bedreigde Poolse collega’s protesteerden, zijn van mening dat de Poolse tuchtkamers illegaal zijn.\n\nVolgens Jeroen Lenaers (CDA) drijft Polen steeds verder af van de koers van de Europese Unie. „De Poolse autoriteiten en de regerende PiS-partij beweren dat ze niet uit zijn op een Pol-exit maar dat is moeilijk te geloven als je naar hun handelen kijkt.” Lenaers, kort en krachtig: „Genoeg is genoeg.” Zijn collega Tineke Strik van GroenLinks stelt: „De Poolse regering kan niet verwachten dat zij kan blijven profiteren van de voordelen van de Europese samenwerking als ze de Europese rechtsorde in twijfel trekt.”\n\nWarschau, dat zwaar leunt op de tientallen miljarden EU-subsidie, zou echter gevoelig kunnen zijn voor de 36 miljard euro uit het corona-reddingsfonds. Dat wordt door Brussel voorlopig niet uitgekeerd zolang er onduidelijkheid over de onafhankelijke rechtsstaat in Polen bestaat. \n\nEC kondigt ’snelle actie’ aan","intensity":0,"negativity":1,"cluster_id":57,"similar_texts":"text478"},{"id":"104","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/6/2","title":"Polen tergt Europa met keuze voor 'eigen wetten eerst'","text":"De uitspraak van het Poolse constitutionele hof kwam er gistermiddag op verzoek van premier Mateusz Morawiecki. Volgens Brussel is zelfs dat hof al ongrondwettelijk, door de politieke benoemingen van rechters die er hebben plaatsgehad.  \n  \nCDA en GroenLinks in het Europese Parlement willen dat Brussel scherp reageert en om te beginnen alle betalingen aan Polen stopzet. Dat kan meteen al flink in de papieren lopen, omdat Polen op 36 miljard euro uit Brussel rekent voor economisch herstel na de coronacrisis. De uitkering daarvan is voorlopig al bevroren.  \n  \n,,De EU kan niet blijven toekijken terwijl de rechtsstaat op deze manier wordt ondermijnd door Warschau'', aldus CDA'er Jeroen Lenaers. ,,Regeringen die onze gezamenlijke afspraken keer op keer breken of ontkennen, hebben geen recht op Europees geld.''  \n  \nDoor het Poolse nationale recht boven het Europese te stellen zou Polen zich ook niet langer gebonden kunnen voelen aan arresten van het Europese Hof van Justitie en ontstaat er rechtsongelijkheid.\n\nSchendingen\n\nHet Hof in Polen stelt dat 'Polen niet kan functioneren als een soeverein en democratisch land' als het de EU toestaat invloed uit te oefenen op beleidsterreinen waarop het geen macht heeft afgestaan. De regering juicht het arrest toe en zegt dat het hof duidelijk maakt dat de EU niet tussenbeide kan komen in het Poolse justitiële stelsel. Brussel klaagt al jaren over politieke benoemingen bij Poolse rechtbanken, gebrekkige mediavrijheid en schending van grondrechten door discriminatie op grond van seksuele aanleg.  \n  \n,,Wij zijn bezorgd over de situatie en zullen Polen opnieuw duidelijk maken dat Europees recht voorrang heeft op nationaal recht'', aldus EU-commissaris van Justitie Didier Reynders. ,,Dat is al zo sinds de Unie is opgericht.''","intensity":0,"negativity":0,"cluster_id":28,"similar_texts":"text582"},{"id":"105","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/22/3","title":"Premier League keurt overname Newcastle door Saoedisch investeringsfonds goed","text":"VoetbalDe overname van de Engelse voetbalclub Newcastle United door het Saoedische investeringsfonds Public Investment Fund (PIF) is afgerond. De Premier League heeft de transactie goedgekeurd. De organisatie besloot in te stemmen met de overname nadat het 'juridisch bindende garanties' had gekregen dat de staat Saoedi-Arabië geen zeggenschap zou krijgen bij de club. PIF, dat 80 procent van de fondsen inbrengt in de deal van 300 miljoen pond (354 miljoen euro), wordt beschouwd als onafhankelijk.  \n  \nEen geschil tussen Saoedi-Arabië en Qatar was eerder het grootste struikelblok. Het Qatarese beIN Sports bezit de tv-rechten voor de Premier League in het Midden-Oosten, maar die zender was vanwege een boycot door de Saoedische regering niet te ontvangen voor de Saoedische fans. Die zochten daarom hun toevlucht tot BeoutQ, een piratenzender. Qatar beschuldigde het Saoedische regime ervan dat het achter de piratenzender zat. Het geschil is bijgelegd. Daardoor konden Newcastle en PIF de deal eindelijk afronden","intensity":0,"negativity":0,"cluster_id":73,"similar_texts":"text760"},{"id":"106","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=edbc88055cf59384769b#/pages/32","title":"protest in amerika na misbruikaffaire","text":"protest in amerika na misbruikaffaire\n\nVoetbalsters uit de Amerikaanse competitie NWSL hebben geprotesteerd naar aanleiding van het onlangs naar buiten gekomen misbruikschandaal. Zo legden speelsters van Washington Spirit en Gotham FC hun duel in de zesde minuut tijdelijk stil en gingen gearmd in de middencirkel staan. Oud-voetbalsters Sinead Farrelly en Meleana Shim kwamen vorige week naar buiten met beschuldigingen van seksueel misbruik door coach Paul Riley. De Engelsman, die de beschuldigingen ontkent, werd direct ontslagen bij North Carolina Courage. Vanwege het schandaal werd afgelopen weekeinde niet gevoetbald in de vrouwencompetitie.","intensity":0,"negativity":1,"cluster_id":52,"similar_texts":"text759"},{"id":"107","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/18/4","title":"Protest vrouwelijke voetballers tegen misbruik","text":"Vrouwelijke voetballers uit de Amerikaanse competitie NWSL hebben in de wedstrijden van woensdag geprotesteerd naar aanleiding van het misbruikschandaal dat onlangs naar buiten kwam. Zo legden spelers van Washington Spirit en Gotham FC hun duel in de zesde minuut tijdelijk stil. De spelers gingen gearmd in de middencirkel staan.  \n  \nBij de twee andere wedstrijden van woensdag werd op dezelfde wijze geprotesteerd. 'Vanavond nemen we onze plek op het veld weer in, omdat we ons plezier niet willen laten afnemen', staat in een verklaring van de spelersvakbond.","intensity":0,"negativity":2,"cluster_id":52,"similar_texts":"text445"},{"id":"108","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=0897f9e7e4259687e4f1#/pages/24-25","title":"Rechter laakt spaartaks","text":"Rechter laakt spaartaks\n\nSchending mensenrechten\n\nVolgens het gerechtshof in Den Haag is de box 3-heffing in strijd met het Europese verdrag voor de Rechten van de Mens. Het oplossen van het probleem met de spaartaks wordt echter aan de politiek overgelaten. Het hof ziet in deze door een belastingbetaler aangespannen zaak geen aanleiding voor ingrijpen van de rechter. Het gaat om een slepende kwestie en eerder zijn al vergelijkbare uitspraken gedaan. \n\nDe uitspraak betrof een zaak over spaartaks voor de jaren 2015-2018. Per 1 januari 2017 is de box 3-heffing wel gewijzigd. Maar ook daarna voldoet de spaartaks nog niet, vindt het hof.","intensity":0,"negativity":0,"cluster_id":34,"similar_texts":"text340"},{"id":"109","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/2","title":"Rechter: pil gratis is aan de politiek","text":"De vraag of de overheid anticonceptie moet vergoeden is niet aan de rechter, maar aan de politiek. Dat heeft de rechtbank in Den Haag bepaald. Een aantal organisaties had mede namens ruim 7000 burgers geëist dat de Staat anticonceptie vergoed. Vrouwenrechtenorganisatie Bureau Clara Wichmann en burgerbeweging DeGoedeZaak vinden het discriminerend dat vrouwen opdraaien voor de kosten van anticonceptie. GroenLinks, PvdA en SP willen via een wetswijziging de pil bij de huisarts gratis verkrijgbaar maken.","intensity":0,"negativity":0,"cluster_id":62,"similar_texts":"text527"},{"id":"110","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/40/1","title":"Regisseur Lieven Van Baelen weet hoe hij de snelheid van het racecircuit moet overbrengen ★★★☆☆","text":"### Recensie\n\nDe openingsscènes van het Belgische drama Rookie ruiken naar asfalt, motorolie en bier. Overlopend van adrenaline toont de film hoe motorcoureur Nicky (Matteo Simoni) aan een race meedoet en zich na afloop ontspant op de gelegenheidscamping die bij het parcours is opgetrokken.  \n  \nMooi volk is het, die verzameling stevig zuipende amateurcoureurs, monteurs en wat zich verder tussen de gammele caravans ophoudt. Nicky voelt zich duidelijk in het wereldje thuis. Hij is er de man. Ook de camera, die hem overal volgt, lijkt betoverd door zijn charisma.  \n  \nHet is een prachtig begin, waarmee de Vlaamse filmmaker Lieven Van Baelen laat zien wat hij in huis heeft. Van Baelen, een ervaren cameraman die met Rookie zijn eerste speelfilm regisseerde, weet hoe hij de snelheid en sensatie van het racecircuit moet overbrengen. Net zo gemakkelijk vangt hij het milieu rondom het amateurcircuit, een minder snelle wereld waarin succes en maatschappelijk falen dicht bij elkaar liggen.  \n  \nHet hoge niveau van de beginscènes weet Van Baelen in Rookie niet vast te houden, maar de sfeertekening blijft overtuigend. Daar had hij best wat meer op mogen vertrouwen, in plaats van te leunen op een overvol scenario, dat geschreven lijkt met een grote angst de kijker te vervelen.  \n  \nNicky krijgt een ongeluk, moet revalideren en ziet zijn toekomstdromen in rook opgaan. Hij probeert zijn neef Charlie, de zoon van zijn oudere broer, in zijn plaats te laten racen. Belangrijk detail: die oudere broer kwam om bij een motorongeluk.  \n  \nZo zijn er nog veel meer verwikkelingen, sommige geslaagd (zoals de goed getroffen, stilzwijgende band tussen Nicky en schoonzus Vero, gespeeld door Veerle Baetens), andere ronduit overbodig (een drugsdeal, een vete met een rivaal). Geen trauma uit het leven van een gevallen sportheld wordt geschuwd.  \n  \nDe clichés doen Rookie bijna de das om, maar dan zijn er altijd nog de opwindende motorraces. Ook het mooie inkijkje in een rommelige subcultuur, de sterke hoofdrollen van Simoni en Baetens en het camerawerk van Glynn Speeckaert houden Rookie op de rit. Het best zijn de scènes die het minst belangrijk zijn voor de plot, zoals een zomerse middag bij Vero in de achtertuin, waar niets en toch van alles gebeurt.   \n  \nRookie  \n  \nDrama  \n  \nRegie Lieven Van Baelen  \n  \nMet Matteo Simoni, Veerle Baetens, Valentijn Braeckman, Tibo Vandenborre  \n  \n100 min., in 8 zalen.","intensity":0,"negativity":0,"cluster_id":15,"similar_texts":"text174"},{"id":"111","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/6/1","title":"Remkes en Koolmees pionieren met dun regeerakkoord: 'We doen echt iets nieuws'","text":"'We gaan echt iets nieuws proberen, noem het een experiment: een beknopt regeerakkoord', zei Koolmees woensdag in het Logement aan het Plein in Den Haag, waar de onderhandelingen de komende weken plaatsvinden.  \n  \nDe betrokken partijen gaan 'pionieren', verwacht Remkes. 'Formatiebesprekingen worden op een nieuwe leest geschoeid. Wordt het een eenvoudig traject? Nee, zeker niet.'  \n  \nWat is het plan? De informateurs en de vier formatiepartijen zijn voornemens een dun en beknopt regeerakkoord op te stellen. Gebruikelijk is dat de formerende partijen het beleid voor de volgende vier jaar tot achter de komma uitstippelen. In wekelijkse coalitie-overleggen worden eventuele struikelblokken achter de schermen weggepoetst, waardoor de Kamer al jaren het gevoel heeft dat er eigenlijk geen invloed meer kan worden uitgeoefend op het kabinetsbeleid.  \n  \nNa de toeslagenaffaire en de vertrouwenscrisis rond VVD-leider Mark Rutte besloot de Kamer dat de Haagse bestuursstijl radicaal op de schop moet: meer afstand tussen Kamer en kabinet en meer dualisme.  \n  \nDaarom willen informateurs Koolmees en Remkes de onderhandelingen anders invullen. De vier partijen moeten het in het dunne regeerakkoord eens worden over wat zij de komende vier jaar willen bereiken. De belangrijkste thema's zijn bekend: de woningnood, de klimaatopgave, het stikstofvraagstuk, de groeiende ongelijkheid en arbeidsmarkt. De partijen spreken af wat de doelen zijn, bijvoorbeeld een CO2-reductie van 55 procent. Voor de 'hoe-vraag' zijn de ministers verantwoordelijk. 'Het is aan ministers dat regeerprogramma verder uit te werken', legt Remkes uit. 'Dat betekent meer afstand tussen kabinet en coalitiepartijen.'\n\nWerkende weg\n\nOf deze inzet tot het gewenste resultaat zal leiden, moet de komende weken blijken. 'We zullen werkende weg moeten kijken hoe dat gaat, hoe je dat vorm moet geven', aldus Koolmees. Want hoe wordt voorkomen dat het regeerprogramma van de ministers niet alsnog gewoon een vuistdik regeerakkoord wordt waar het beleid dus toch tot achter de komma is uitgewerkt?  \n  \nOok voor de formerende partijen is het allemaal nieuw. VVD-onderhandelaar Sophie Hermans: 'Hoe het regeerakkoord en het regeerprogramma zich tot elkaar verhouden, daar moeten we met elkaar achter komen.'  \n  \nDe informateurs en de vier onderhandelende partijen zullen zich ervan bewust zijn dat de coalitie waarover onderhandeld wordt geen meerderheid in de Eerste Kamer heeft. Er is steun van de oppositie nodig. Remkes deed een nadrukkelijk beroep op de partijen die niet aan de formatietafel zitten, in het bijzonder de PvdA en GroenLinks. 'Ik ga ervan uit dat partijen in de eerste plaats op aarde zijn om verantwoordelijkheid te dragen.' Als Lilianne Ploumen en Jesse Klaver daarvoor open staan, kunnen zij input leveren. 'Het is geen closed shop.'  \n  \nPvdA-leider Ploumen voelt daar niets voor. 'VVD en CDA zijn een half jaar bezig geweest om ons van tafel te krijgen. Dat is ze gelukt. Nu zitten zij te piepen dat we niet constructief zijn, terwijl wij altijd open hebben gestaan voor volwaardige onderhandelingen over een meerderheidskabinet.' Dat vindt ook GroenLinks-voorman Klaver. 'Als ze willen onderhandelen, hoor ik het wel. Maar dan alleen over een meerderheidskabinet.'  \n  \nRemkes en Koolmees kregen dinsdag groen licht van de Kamer om na bijna zeven maanden te beginnen met de inhoudelijke formatiebesprekingen. Hoeveel tijd zij uittrekken voor de volgende fase, wilden ze woensdag niet zeggen. Er is wel een deadline, verzekerde Remkes. 'Maar we gaan niet vertellen wanneer die is.'","intensity":1,"negativity":1,"cluster_id":20,"similar_texts":"text215"},{"id":"112","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=fb59587327053f9a9c9c#/pages/22-23","title":"Rituals betreurt ophef samenwerking zussen","text":"Rituals betreurt ophef samenwerking zussen\n\nLieke en Jetteke van Lexmond\n\nCosmeticabedrijf Rituals betreurt de ophef die is ontstaan over de samenwerking met de zussen Lieke en Jetteke van Lexmond. Dat meldt het bedrijf woensdag in een verklaring op de website. Rituals kwam vooral online onder vuur te liggen vanwege het aanbieden van de zogenoemde Moon Calender van de zussen, die zeggen dat ze „leven volgens de maancyclus”. Lieke en Jetteke van Lexmond hebben in het verleden meerdere malen beklemtoond dat de maan invloed had op zaken als de bestorming van het Capitool op 6 januari.","intensity":0,"negativity":1,"cluster_id":54,"similar_texts":"text470"},{"id":"113","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=efd2c04a06a0a686559b#/pages/32","title":"Rode Duivels tasten wéér mis","text":"Rode Duivels tasten wéér mis\n\nEn weer staan de Rode Duivels met superspits Romelu Lukaku met lege handen. Frankrijk gaat naar de finale van de Nations League. \n\nFOTO GETTY IMAGES \n\n❮❯\n\nNa 2-0 voorsprong laten Belgen finaleplaats door vingers glippen \n\nAMSTERDAM Eindelijk leek de gouden generatie van de Belgen af te gaan rekenen met de reputatie van ploeg die nooit een finale haalt. Met een 2-0 voorsprong bij de rust tegen Frankrijk was de finale van de Nations League binnen handbereik, maar de Rode Duivels zakten in de tweede helft te ver terug op eigen helft en betaalden daarvoor een zware prijs. Frankrijk zette een stormloop in en werd daarvoor beloond (3-2). \n\nEn zo spelen Frankrijk en Spanje zondagavond in Milaan de finale van de Nations League en moet de nummer één van de FIFA-ranking wederom toekijken. Het is al het vijfde toernooi op rij, waarin de Rode Duivels ver komen, maar waarin de eindstrijd een brug te ver is. Twee keer de kwartfinale en drie keer de halve finale, dat is tot nu toe de score van wat wordt gezien als de meest getalenteerde Belgische lichting ooit.\n\nOp het WK 2018 in Rusland waren de Fransen ook al te sterk geweest in de halve finale. Een nederlaag die de Rode Duivels veel pijn heeft gedaan, want op dat WK opereerde de gouden generatie van de Belgen op zijn best. Daarom was de ploeg van bondscoach Roberto Martinez extra gebrand op revanche. \n\nHet zag er aanvankelijk heel goed uit voor de ploeg van Martinez, die via een van richting veranderd schot van Yannick Carrasco fortuinlijk op 1-0 kwam. De voorsprong gaf de Rode Duivels vleugels en wie anders dan superspits Lukaku verzilverde het overwicht. Met een geweldige wegdraaiende beweging legde hij Lucas Hernandez in de luren, waarna Lukaku met een machtige knal in het dak van het doel de Belgen op rozen zette. De 68e goal in zijn 101e interland en zijn tiende in acht Nations League-duels, waarmee Lukaku topscorer van het toernooi is geworden.\n\nDe eerste finale van een toernooi sinds het EK 1980, toen de Belgen verloren van West-Duitsland, lonkte voor de Rode Duivels. Maar in plaats van te blijven voetballen kroop het team van Martinez in de tweede helft naar achter en gaf het initiatief aan Frankrijk. Een wedstrijdbeeld dat ook tijdens het EK regelmatig zichtbaar was en niet los is te zien van de hoge leeftijd van met name het defensieve gedeelte van de ploeg. De dertigers achterin kiezen vaker voor zekerheid en hebben meer en meer moeite om met veel ruimte in de rug te verdedigen.\n\nZeker tegen een supersnelle aanvaller als Kylian Mbapp. Een goede voorbereidende actie van Mbappé en slimme spitsengoal van Karim Benzema zette het verval van de afwachtende Belgen in gang. De Fransen bleven maar stormen en een domme overtreding van Youri Tielemans, een van de zwakste schakels aan de zijde van de Belgen, op Antoine Griezmann gaf Mbappé de kans om op het scorebord te komen. De na interventie van VAR Pol van Boekel gegeven strafschop werd onberispelijk benut (2-2). \n\nDe Belgen kwamen daarna niet meer uit de touwen waarin ze zichzelf hadden laten drukken, waarmee een hoge prijs werd betaald voor het strijdplan van Martinez in de tweede helft. Het is niet voor het eerst dat de Spanjaard, die veel wordt genoemd als opvolger van Ronald Koeman bij Barcelona, op het moment suprême niet overtuigt. Ook met zijn wissels was Martinez afwachtend. Zo bleef Eden Hazard opvallend lang op het veld, hoewel hij verre van topfit oogde. \n\nHet past in het beeld van Martinez, die maar hardnekkig vasthoudt aan de oude, vertrouwde namen, ook als die kwakkelen met hun fysiek, zoals Eden Hazard, of al lang niet meer in een topcompetitie spelen, zoals Toby Alderweireld (Al-Duhail in Qatar). Met doelman Thibaut Courtois, middenvelder De Bruyne en spits Lukaku hebben de Belgen drie wereldtoppers in de gelederen, maar daaromheen begint het brozer te worden, ook doordat Martinez weinig vers bloed toevoegt.\n\nNa de 2-2 was het wachten op de winnende goal van de Fransen, maar bij een zeldzame uitbraak drie minuten voor tijd leek alles toch nog op zijn pootjes terecht te komen voor de Rode Duivels. Een voorzet van Carrasco werd feilloos benut door Lukaku, maar de spits bleek dit vanuit buitenspelpositie te hebben gedaan. Het venijn zat in de staart, want daarna trapte eerst Paul Pogba nog een vrije trap op de lat, waarna Théo Hernandez, die voor het eerst bij Les Bleus samenspeelde met broer Lucas, de winnende goal binnentrapte en Frankrijk richting de finale van de Nations League schoot.\n\nBelgië-Frankrijk 2-3 (2-0). 37\\. Carrasco 1-0, 41. Lukaku 2-0, 62. Benzema 2-1, 69. Mbappé 2-2 (strafschop), 90+1. T. Hernandez 2-3. Frankrijk naar finale Nations League.\n\nFrankrijk knokt\n\nzich overtuigend \n\nterug in wedstrijd","intensity":0,"negativity":2,"cluster_id":55,"similar_texts":"text475"},{"id":"114","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/3","title":"Roglic wint opnieuw wielerkoers, nu Milaan-Turijn","text":"Primoz Roglic wist woensdag Milaan-Turijn te winnen. De Sloveen van Jumbo-Visma liet in de laatste 200 stijgende meters de Brit Adam Yates achter. Voor Roglic was het de tweede overwinning in vijf dagen. Zaterdag was hij al de beste in de Ronde van Emilia.","intensity":0,"negativity":0,"cluster_id":24,"similar_texts":"text241"},{"id":"115","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/10/2","title":"Rotterdam mag na drugsvondst niet meteen de woning sluiten voor hele gezin","text":"In 2019 besloot burgemeester Aboutaleb het huis te sluiten na een drugsvondst. In de kamer van de meerderjarige zoon van het gezin werden harddrugs, geld en spullen gevonden die duidden op drugshandel.  \n  \nVolgens de Opiumwet mag een burgemeester een woning voor zes maanden sluiten als er sprake is van drugshandel of activiteiten die daartoe kunnen leiden. Zo'n sluiting moet een signaal afgeven aan andere dealers en ervoor zorgen dat er niemand in de woning blijft rondhangen. Naast de verdachte worden ook alle andere bewoners uit huis gezet. Ze moeten zelf een nieuwe woning zoeken.  \n  \nAboutaleb maakte de afgelopen jaren veel gebruik van deze bevoegdheid. Rotterdam ziet sluiting van een huis na de vondst van drugs als een belangrijk wapen in de strijd tegen de ondermijnende criminaliteit. In 2016 sloot de burgemeester 53 woningen, in de jaren daarna steeds meer. In 2019 waren het er al 131. Vanwege de coronacrisis zette deze toename in 2020 niet door, omdat Aboutaleb in die periode geen mensen op straat wilde zetten.  \n  \nIn de zaak waarover de Raad van State zich heeft uitgesproken werd het huis ook bewoond door de moeder, een ernstig zieke vader en twee minderjarige kinderen. De ouders gingen na het besluit van Aboutaleb in hoger beroep bij de Afdeling bestuursrechtspraak van de Raad van State.  \n  \nWoensdag haalden zij hun gelijk. Hoewel de Raad van State onderschrijft dat Aboutaleb de bevoegdheid heeft een woning te sluiten, had hij er in dit geval van af moeten zien en het moeten laten bij een waarschuwing. De gezinsleden van de meerderjarige jongen hadden niets te maken met de drugsvondst. Zij konden moeilijk een vervangende woning vinden. Daarnaast had de verhuurder gemeld dat het huurcontract vanwege het sluitingsbevel ontbonden kon worden, waardoor de ouders op een 'zwarte lijst' zouden komen te staan.  \n  \nHoewel de woning in de praktijk nooit is gesloten, hingen de gevolgen van het sluitingsbevel wel in de lucht. Met de uitspraak zijn deze van de baan.  \n  \nDe uitspraak staat niet op zichzelf. Eerder dit jaar adviseerde de advocaat-generaal van de Raad van State al om een maatregel als woningsluiting te toetsen aan 'evenredigheid': burgemeesters moeten niet alleen nagaan of ze wettelijk bevoegd zijn, maar ook de noodzakelijkheid en geschiktheid van de maatregel meewegen.  \n  \nAdvocaat Remko Wijling, die in zijn praktijk regelmatig te maken heeft met woningsluitingen, zegt dat de burgemeester zich voortaan meer bewust zal moeten zijn van alle belangen als hij een woning wil sluiten.  \n  \nOmbudsman van Rotterdam Anne Mieke Zwaneveld is blij met de uitspraak. 'Hoe kom je als burger aan je recht als iemand alle bevoegdheden heeft voor woningsluiting? Er zijn nog tientallen onschuldige mensen die hiermee zitten. Ik hoop dat deze uitspraak in veel zaken leidt tot een heroverweging van deze maatregel.'  \n  \nDe woordvoerder Aboutaleb zegt in een reactie eerst de uitspraak van de rechter te zullen bestuderen.","intensity":0,"negativity":0,"cluster_id":2,"similar_texts":"text11"},{"id":"116","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/06/geweld-tegen-gevangenen-vastgelegd-a4061012#20211007-79847-112","title":"Rusland onderzoekt misbruik gevangenen na gelekte video’s","text":"Rusland Videobeelden van seksueel geweld tegen gevangenen zorgen voor ophef in Rusland. De autoriteiten grijpen verrassend snel in.  ,Het meest verrassend aan deze week gepubliceerde video’s waarin Russische gevangenen worden gemarteld is niet dat er wordt gemarteld in Russische gevangenissen. Dat was bekend. Verrassender is dat het gelukt is om de filmpjes naar buiten te krijgen, en dat de Russische autoriteiten onmiddellijk maatregelen nemen.\n\nOp dinsdag publiceerde Gulagu.net (‘Nee tegen Goelag’), een groep die zich inzet voor de rechten van Russische gevangenen, drie korte video’s. Te zien is hoe gevangenen worden geslagen en seksueel misbruikt. Een man wordt verkracht met een dikke bezemsteel. Een andere man ligt vastgebonden op zijn buik op de grond, er wordt over hem heen geplast en hij krijgt een voet op zijn hoofd. Vier naakte mannen, vol tatoeages en met angstige blikken op hun gezicht, houden elkaars genitaliën vast. De beelden zijn afkomstig uit het tuberculoseziekenhuis van een gevangenis in de regio Saratov, ruim 800 kilometer ten zuidoosten van Moskou.\n\nMeer dan duizend video’s\n\nVolgens Vladimir Osetsjkin, de oprichter van Gulagu.net die vanuit Frankrijk opereert, beschikt zijn organisatie over veertig gigabyte aan video’s, foto’s en documenten over misbruik in meerdere gevangenissen tussen 2018 en 2020. Hij zegt bewijs te hebben dat meer dan tweehonderd gevangenen zijn gemarteld, waarvan er veertig op video staan. Het zou gaan om meer dan duizend video’s.\n\nDe komende weken wil Osetsjkin meer video’s gaan publiceren, onder meer op zijn YouTube-kanaal. Woensdag verschenen daar beelden uit twee andere gevangenissen, met een toelichting van Osetsjkin. Het misbruik wordt volgens hem gepleegd door leden van de geheime dienst FSB en gevangenisautoriteit FSIN.\n\nDe video’s zouden naar buiten zijn gesmokkeld of gestuurd door een IT-specialist die vijf jaar gevangen zat in Saratov. Hij werd zelf misbruikt, en werd later ingezet als computerexpert in de gevangenis. Zo kreeg hij toegang tot de opgeslagen video’s. Er was dus geen sprake van een externe hack, zoals bij de beelden van mishandelde gevangenen in de Iraanse Evin-gevangenis die eind augustus naar buiten kwamen.\n\nLees ook over de gevangenis waar Aleksej Navalny is opgesloten\n\nEen mogelijke verklaring voor het opnemen van het misbruik, is dat gevangenen daarmee worden gechanteerd om anderen te verraden of valse verklaringen te tekenen. Een andere verklaring is dat de opnames bedoeld zijn om aan superieuren te laten zien dat er is ‘opgetreden’.\n\nZeven strafzaken\n\nDe Russische autoriteiten reageerden opmerkelijk snel op de onthullingen. Kremlin-woordvoerder Dmitri Peskov zei dinsdag dat er „ernstige gevolgen” zouden zijn als de authenticiteit van het materiaal zou worden bevestigd. FSIN-chef Aleksandr Kalasjnikov stuurde meteen een onderzoeksteam naar Saratov. Dezelfde avond waren vier leidinggevenden in de gevangenis hun baan kwijt.\n\nWoensdag maakten de regionale autoriteiten in Saratov bekend dat er zeven strafzaken zijn geopend, vijf vanwege seksueel geweld en twee vanwege machtsmisbruik. Het is geen structurele aanpak van de misstanden, maar wel een aanwijzing dat de autoriteiten overtuigd lijken van de authenticiteit van de video’s.\n\nTatjana Loksjina, verantwoordelijk voor Europa en Centraal-Azië bij mensenrechtenorganisatie Human Rights Watch en gevestigd in Moskou, wil nog geen uitspraak doen over de betrouwbaarheid van de beelden. „We moeten dat nog verifiëren.” Ze verwijst naar eerdere zaken waarbij gevangenen werden gemarteld, in Irkoetsk en Jaroslavl, waar de daders in rechtszaken zijn veroordeeld. „Er is duidelijk een groot probleem met marteling in het Russische gevangenissysteem.”\n\nDat sommige gevangenen in de video’s herkenbaar zijn, is volgens Loksjina extra zorgelijk. „Onze belangrijkste zorg is de veiligheid van de gevangenen, en deze mannen lopen nu nog meer gevaar.” Het motief voor geweld kan futiel zijn, zegt Loksjina. „Gevangenen worden ‘gestraft’ omdat ze klagen over slechte omstandigheden, of omdat ze niet genoeg respect tonen aan bewakers.”\n\nWaarschijnlijk gaat het om ‘reguliere’ gevangenen, geen politieke gevangenen. In Rusland zitten relatief veel mensen gevangen. Volgens een rapport van de Raad van Europa ging het begin 2020 om 356 gevangenen per 100.000 inwoners, het op een na hoogste percentage in Europa.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":1,"cluster_id":9,"similar_texts":"text367"},{"id":"117","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=1c64cb33f9bfbcadd5bb#/pages/12-13","title":"Rust terug in de Biesbosch","text":"Rust terug in de Biesbosch\n\nDe Biesbosch is voortaan ’s nachts verboden gebied.\n\ndoor Sebastian Schramm\n\nDORDRECHT Recreanten zijn voortaan tussen zonsondergang en -opkomst niet meer welkom in grote delen van de Biesbosch.\n\nDat blijkt uit de nieuwe recreatiezonering die door Staatsbosbeheer voor het Nationaal Park en Natura2000-gebied is opgesteld. De maatregel die binnenkort ingaat, is bedoeld om de nachtrust van in het natuurgebied levende dieren niet te verstoren. Het is momenteel niet verboden om er in het donker te vertoeven. „Na zonsondergang is de Biesbosch een lastig gebied om te varen”, stelt Staatsbosbeheer. „Ook wandelaars kunnen de weg kwijtraken. Verstoring van vogels en andere dieren is in de nacht vaak erg groot en kan tot definitief verlaten van het nest leiden.”\n\nDe vele illegale feesten zijn al langer een doorn in het oog van de beheerder. Door het verblijf tijdens het donkere deel van de dag strafbaar te stellen, kan daar nu ook makkelijker tegen worden opgetreden.\n\nHet blijft overigens wel toegestaan om in het donker van de openbare weg in de Biesbosch gebruik te maken. Ook kan bij Staatsbosbeheer ontheffing worden aangevraagd voor bijzondere excursies, zoals bij volle maan. Voor pleziervaartuigen worden zones aangewezen om ’s avonds voor anker te gaan. Tussen 1 november en 1 maart wordt ook het varen door de Biesbosch verder aan banden gelegd.","intensity":0,"negativity":1,"cluster_id":47,"similar_texts":"text425"},{"id":"118","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/2/4","title":"Rustig","text":"Eerst is het nog koud en op veel plaatsen grijs en mistig. In de loop van de dag komt de zon door en wordt het zo'n 17 graden. Morgen is het rustig en droog. Vooral in de middag is het vrij zonnig bij een temperatuur van 16 graden. pagina V21","intensity":0,"negativity":0,"cluster_id":69,"similar_texts":"text81"},{"id":"119","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/53/2","title":"Rustig weekeinde","text":"### Weer\n\nEen hogedrukgebied boven de Noordzee zorgt voor een hoge barometerstand. Door de hoge luchtdruk en de kleine luchtdrukverschillen hebben we tot en met zondag met een droog en rustig weertype te maken. De wind houdt het kalm en waait in de middag zwakjes vanaf het land.  \n  \nIn de onderste lagen van de atmosfeer is de lucht vrij vochtig, daardoor begint de vrijdag veelal grijs en op veel plaatsen mistig. In de loop van de dag komt de zon er voorzichtig bij. In de middag schijnt op steeds meer plaatsen de zon geregeld, maar er zijn ook regio's waar het de hele dag grijs kan blijven. Na een vrij koude ochtend wordt het in de middag met de zon erbij 15 tot 17 graden. Bij veel bewolking is het beduidend frisser.  \n  \nIn het weekend is de kans op mist in de ochtend opnieuw aanwezig, vooral op zondag. Daarbij is het in de eerste ochtenduren ronduit koud, met op beschutte plaatsen een temperatuur van maar net boven nul en aan de grond mogelijk zelfs een graadje vorst. Zaterdagmiddag is het bijna overal vrij zonnig en wordt het maximaal 17 graden.  \n  \nOp zondag zijn er vooral in het westen meer wolken en kan in de avond een beetje regen vallen. Na het weekend staat er meer wind en wordt het wisselvallig.","intensity":0,"negativity":0,"cluster_id":74,"similar_texts":"text91"},{"id":"120","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=0b2dfaeeffc67b391021#/pages/32","title":"Saki terug bij Glory","text":"Saki terug bij Glory\n\nAmsterdam Gökhan Saki maakt op 23 oktober in de Gelredome zijn rentree in de Glory-ring. De 37-jarige Turkse Nederlander was de afgelopen jaren actief als MMA-vechter. ’The Rebel’, geboren in Schiedam, kwam in 2015 voor het laatst in actie als kickbokser. Het is nog onduidelijk wie zijn tegenstander wordt. Glory is druk op zoek naar een nieuwe opponent voor Rico Verhoeven, die zijn tegenstander Alistair Overeem deze week zag wegvallen met een blessure. Men zet in op een vechter die al in training was voor 23 oktober. Dat houdt in dat er verschuivingen gaan plaatsvinden op de vechtkaart. Saki is indirect de vervanger van Overeem, maar zal niet direct als hoofdact fungeren. Jamal Ben Saddik lijkt de grootste kanshebber voor een gevecht tegen Verhoeven.","intensity":0,"negativity":1,"cluster_id":53,"similar_texts":"text542"},{"id":"121","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/41/1","title":"Secuur en indringend legt Slalom bloot hoe seksuele intimidatie begint, hoe verleidelijk het kan zijn, hoe alledaags ook ★★★★☆","text":"### Recensie\n\nZe is 15 en kan zichzelf wel redden. Lyz (Noée Abita) vindt het geen probleem dat haar moeder haar achterlaat in een skiresort in de Franse Alpen. Lyz is als jong talent geselecteerd voor een prestigieuze skiopleiding, die wordt geleid door voormalig skikampioen Fred (Jérémie Renier). Haar moeder vertrekt naar Marseille, waar ze een baan heeft gevonden. Lyz' vader is afwezig.  \n  \nIn haar appartementje bij de skipiste slaat de eenzaamheid wel degelijk toe, maar Lyz is te koppig - en verlangt te veel naar vrijheid - om dat toe te geven. Ze stort zich met succes op het skiën en is algauw het lievelingetje van Fred, die in haar een olympisch kampioen ziet.  \n  \nFred is een coach die zijn pupillen afwisselend ophemelt en afbreekt. Het is een tactiek die volgens hem tot betere prestaties leidt, maar bij Lyz vooral verwarring oogst. Op zoek naar aandacht probeert ze hem gunstig te stemmen. Waartoe dat leidt, valt te raden.  \n  \nSlalom lijkt op precies het goede moment gemaakt, nu in de nasleep van de #MeToo-beweging steeds meer misbruikschandalen in de sportwereld boven water komen. Die timing is grotendeels toeval, want de Franse regisseur en scenarist Charlène Favier werkte al lang voor #MeToo aan het scenario van haar speelfilmdebuut. Hoewel de film niet strikt autobiografisch is, baseerde ze het verhaal op haar eigen ervaringen als sporttalent. Ze groeide op in Val d'Isère, waar de film werd opgenomen.  \n  \nHet is goed te merken dat Favier weet waarover ze het heeft. Secuur en indringend legt Slalom bloot hoe seksuele intimidatie begint, hoe verleidelijk het kan zijn, hoe alledaags ook. Het woord 'misbruik' wordt nooit genoemd; voor Lyz en Fred is het een relatie. Een verkeerde, rommelige, smerige relatie, dat wel.  \n  \nMet spectaculair gefilmde skiscènes, sterk acteerwerk en een overtuigende dynamiek tussen de tieners in de opleiding is Slalom meer dan alleen een #MeToo-film. Toch is Favier in het schetsen van de complexe verhouding tussen Lyz en Fred op haar best. Ze schrikt niet terug voor moeilijke vragen, zoals die naar de rol van Lyz' verlangens en opstandigheid, maar ze is ook niet bang om de bittere gevolgen te laten zien van ieders foute beslissingen. De seksscènes in Slalom zijn rauw en hartverscheurend.  \n  \nZonder van Fred een eendimensionale engerd te maken (het is duidelijk dat hij zichzelf veracht), legt Slalom haarfijn uit hoe het ook alweer zit: het is aan de volwassene om de tiener te weerstaan, niet andersom.\n\nSlalom\n\nDrama\n\nRegie Charlène Favier\n\nMet Noée Abita, Jérémie Renier, Muriel Combeau, Axel Auriant\n\n92 min., in 25 zalen.","intensity":0,"negativity":2,"cluster_id":59,"similar_texts":"text514"},{"id":"122","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/10/1","title":"Senaat VS bereikt deal over schuldenplafond","text":"Democraten en Republikeinen in de Amerikaanse Senaat hebben overeenstemming bereikt over de hoogte van het schuldenplafond van de Amerikaanse overheid. Dat plafond wordt nu tot in december verhoogd. De kwestie was weken een fel twistpunt tussen de Congresleden. De Amerikaanse regering nadert bijna de grens van het totale bedrag dat ze mag lenen. Als het plafond van 28,4 biljoen dollar, omgerekend 24,5 biljoen euro, niet zou worden opgehoogd, zouden de VS voor 18 oktober niet meer aan alle financiële verplichtingen kunnen voldoen. Nu is afgesproken om de limiet aan het totaalbedrag dat de VS mogen lenen met 480 miljard dollar te verhogen, meldt een ingewijde.\n\nGeen fusie Barneveld en Scherpenzeel\n\nDemissionairn minister Kajsa Ollongren van Binnenlandse Zaken zet een streep door de plannen om van Scherpenzeel en Barneveld in 2023 één gemeente te maken. Dat laat ze donderdag in een brief aan de Provinciale Staten van Gelderland weten. Volgens het provinciebestuur van Gelderland was herindeling de beste oplossing voor Scherpenzeel om in de toekomst daadkrachtig te kunnen blijven. Maar de minister zegt nu dat Scherpenzeel 'de bestuurskrachtproblemen met meer urgentie' heeft aangepakt door de druk vanuit de provincie. Tegen de herindeling was in Scherpenzeel veel verzet. Ollongren wil met de betrokken partijen in gesprek over een herstel van de normale bestuurlijke verhoudingen.\n\nBelgische jongen (18) na klopjacht opgepakt\n\nEen 18-jarige jongen die met een vuurwapen op weg zou zijn geweest naar een hogeschool in het Belgische Kortrijk is donderdag gearresteerd. Hij bleek geen echt wapen te hebben, maar een replica waarmee je plastic balletjes kunt schieten. Na een melding over een bewapende man begon de politie een zoektocht, onder meer in het nabijgelegen Waregem, waar uit voorzorg ook scholen en openbare gebouwen werden gesloten. De 18-jarige jongen is bekend bij politie en justitie, aldus een woordvoerder. Media melden dat hij psychische problemen zou hebben.","intensity":0,"negativity":0,"cluster_id":70,"similar_texts":"text755"},{"id":"123","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=9512213696faf999e974#/pages/1","title":"Spetterend afscheid van KDC-10","text":"Spetterend afscheid van KDC-10\n\nMet een afscheidsdouche om kippenvel van te krijgen begon het laatste KDC-10 tank- en transportvliegtuig van de Koninklijke Luchtmacht gisteren vanaf vliegbasis Eindhoven aan een ereronde boven Nederland. Het ’werkpaard’ is na ruim een kwart eeuw trouwe dienst afgezwaaid, al is er van ’een welverdiend pensioen’ geen sprake. De toestellen, die voor vele duizenden Nederlandse militairen op uitzending het laatste en eerste ’lijntje met thuis’ waren, zijn verkocht aan een Amerikaans bedrijf en worden vervangen door de Airbus A330.\n\nFoto ANP/HH\n\nIconische kist\n\nPagina T9","intensity":1,"negativity":0,"cluster_id":48,"similar_texts":"text435"},{"id":"124","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/2/5","title":"Sven Kockelmann naar omroep WNL","text":"### personalia\n\nPresentator en journalist Sven Kockelmann maakt de overstap naar omroep WNL. Hij wordt vanaf december een van de presentatoren van de talkshow Op1. Kockelmann vormt een duo met Fidan Ekiz, die eerder De Vooravond presenteerde. Kockelmann vertrekt na 28 jaar bij de KRO-NCRV. Hij was daar verslaggever voor Brandpunt en presenteerde voor die omroep tal van radio- en televisieprogramma's als Recht door Zee, Goedemorgen Nederland en Oog in Oog. Momenteel presenteert hij het NPO Radio 1-programma 1 op 1.","intensity":0,"negativity":1,"cluster_id":60,"similar_texts":"text71"},{"id":"125","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/5/1","title":"Syrië krijgt weer toegang bij Interpol","text":"Syrië krijgt weer toegang tot het communicatienetwerk van Interpol, zo maakte de internationale criminele politieorganisatie afgelopen weekend bekend. Zo krijgt het land toegang tot databases met onder andere vingerafdrukken, paspoortinformatie en arrestatiebevelen. Dit zou het kunnen gebruiken om dissidenten in Europa op te sporen.  \n  \nDe grootste troef is dat het Syrische regime nu internationale arrestatiebevelen kan laten uitvaardigen. Personen die gedagvaard zijn voor een serieuze misdaad kunnen op de 'rode lijst' worden gezet. Hun naam wordt dan verstuurd naar de 194 landen die lid zijn zodat als mensen bijvoorbeeld proberen te reizen, een nationale politie-eenheid ze kan arresteren, om ze uiteindelijk uit te leveren.  \n  \nMaar niet alleen zware criminelen komen op de rode lijst te staan. Ook activisten, journalisten en advocaten duiken regelmatig op. Rusland, China en Turkije staan bekend om het gebruiken van de lijst om dissidenten in het buitenland in handen te krijgen.  \n  \n\"Er gaat behoorlijk wat mis,\" zegt Bob Kaarls, specialist in Interpol uitleveringszaken. Hij behandelde de afgelopen tien jaar honderden zaken waarbij mensen onterecht op de rode lijst terechtkwamen. \"Het grote probleem is dat de controle in heel veel gevallen onder de maat blijft,\" zegt Kaarls.  \n  \nVorig jaar werden er meer dan 13.500 mensen aan de rode lijst toegevoegd. Daarbovenop zijn er nog tienduizenden opsporingsverzoeken; verzoeken waardoor politiediensten uit verschillende landen informatie kunnen uitwisselen. \"Er zijn slechts tussen de dertig en veertig mensen die al die berichten moeten checken, dus ze kunnen niet alles bekijken,\" zegt Bruno Min, Interpol-onderzoeker bij de Britse NGO Fair Trials.  \n  \nVooral Turkije zet graag mensen op de lijst vanwege vergrijpen als terrorisme, terwijl het dan om lidmaatschap van een politieke organisatie blijkt te gaan, ziet Kaarls. Een ander mechanisme is dat via een Interpol database een paspoort kan worden aangegeven als vermist, zodat dissidenten niet meer kunnen reizen.  \n  \nZulke handelingen zouden Syriërs in Europa nu ook kunnen treffen. \"Natuurlijk ben ik bezorgd,\" zegt Salim Abbara (38), een activist die in 2014 naar Nederland vluchtte. \"Ik was actief tegen het Syrische regime, de autoriteiten daar kunnen zeggen dat ik een terrorist ben.\"  \n  \nAangezien het grootste deel van de Syriërs in Europa een vluchtelingenstatus kreeg, zouden ze in principe veilig moeten zijn. Sinds 2015 mogen vluchtelingen niet meer op de rode lijst worden gezet. Maar dat gaat regelmatig mis. En dan kan het negen maanden tot een jaar duren voordat het lukt om iemands naam er af te krijgen. \"Dit wordt een grote test voor Interpol en een grote test voor de landen waar vluchtelingen wonen, hoe ze de mensen die ze horen te beschermen kunnen isoleren van mogelijk Syrisch misbruik van Interpol\", aldus Bruno Min.","intensity":0,"negativity":0,"cluster_id":61,"similar_texts":"text585"},{"id":"126","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/14/1","title":"Taiwan versterkt defensie in reactie op Chinese dreiging","text":"De relatie tussen China en Taiwan is slechter dan ooit in de afgelopen veertig jaar. Dat zei de Taiwanese minister van defensie gisteren in het parlement in Taipei, bij de verdediging van nieuwe militaire uitgaven. Hij speculeerde op de mogelijkheid van een Chinese invasie van het zelfstandige eiland.  \n  \nVolgens minister Chiu Kuo-cheng is Peking militair in staat tot een invasie en hij verwacht dat die binnen enkele jaren werkelijkheid kan worden. Aan de andere kant zijn de machthebbers in China zich terdege bewust van de grote risico's van militair optreden, zo verklaarde Chiu. Er zijn eerder grote spanningen geweest rond Taiwan, zoals in de jaren negentig.  \n  \nEen invasie zou kunnen leiden tot een oorlog tussen China en de Verenigde Staten, die Taiwan militair steunen. De Amerikaanse president Joe Biden probeerde dinsdagavond olie op de golven te gooien, na contact met de Chinese leider Xi Jinping. Volgens Biden is er niets veranderd in de afspraken die beide grootmachten eerder hebben gemaakt rond het eiland.  \n  \nDe VS erkennen Taiwan niet als onafhankelijk land, omdat Peking dat niet accepteert. China beschouwt Taiwan, dat een eigen democratisch bestuur kent, als een opstandige provincie. Washington heeft zich wel verplicht om de regering in Taipei militair te steunen zodat die zichzelf kan verdedigen, maar een echt bondgenootschap is dat niet.  \n  \nBiden verwees naar een 'overeenkomst' over Taiwan, zonder duidelijk te maken wat hij precies bedoelde. De regering in Taipei vroeg direct opheldering en kreeg de bevestiging dat de Amerikaanse steun aan het eiland 'in steen gebeiteld' is.\n\nMassale militaire activiteit\n\nDe waarschuwing van minister Chiu komt na verhoogde militaire activiteit rond Taiwan. Op vrijdag en in het weekend waagden in totaal bijna 150 toestellen van de Chinese luchtmacht zich in een luchtverdedigingszone rond het eiland. Dat gebeurt vaker, maar nooit eerder zo massaal.  \n  \nEen stevige impuls in de Taiwanese militaire uitgaven is nodig, vindt Chiu. Hij wil de komende jaren meer dan 7 miljard euro extra uitgeven, vooral voor versterking van de marine. Taiwan moet onder meer eigen raketten ontwikkelen die vijandige schepen tot zinken kunnen brengen.\n\nMarine als speerpunt\n\nChina is ook bezig om zich te bewapenen, met de marine als speerpunt. De Aziatische grootmacht heeft nu al meer oorlogsschepen dan enig ander land, al zijn de VS in tonnage en vuurkracht nog sterker. De Amerikaanse marine vaart op dit moment ten noorden van Taiwan, samen met een Brits vliegdekschip dat door een Nederlands fregat wordt begeleid.  \n  \nDie marine-activiteiten van westerse landen in Oost-Aziatische wateren werken China op de zenuwen. Dat kan aanleiding zijn geweest voor Peking om de luchtmacht richting Taiwan te sturen, samen met de viering van de nationale feestdag op 1 oktober.  \n  \nAl wordt Taiwan door weinig andere landen diplomatiek erkend, toch zijn er contacten op hoog niveau. Een delegatie van de Franse senaat kwam gisteren, de nationale feestdag, aan in Taipei. De groep, onder leiding van de voormalige Franse minister van defensie Alain Richard, heeft onder meer een ontmoeting met de Taiwanese president Tsai Ing-wen.  \n  \nTsai waarschuwde onlangs voor de 'rampzalige gevolgen' van een Chinese invasie van haar land, net zoals minister van defensie Joseph Wu dat in augustus deed in een interview in Trouw. Een invasie zou het evenwicht in Oost-Azië verstoren en belangrijke scheepvaartroutes hinderen. Taiwan is bovendien de grootste producent van hoogwaardige computerchips, waar op dit moment wereldwijd al een tekort aan bestaat.","intensity":0,"negativity":1,"cluster_id":5,"similar_texts":"text658"},{"id":"127","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/1","title":"Tijsterman als bondscoach is 'mijlpaal voor het handbal'","text":"Het voelt bijna weer als normaal, zegt ze, maar dan nog wel tussen aanhalingstekens. Na twee jaar staat Monique Tijsterman weer langs het veld als coach. En niet zomaar een coach, want na het vertrek van Emmanuel Mayonnade werd ze door het Nederlands Handbal Verbond (NHV) aangesteld tot bondscoach van de nationale vrouwenploeg. \"Het voelt fantastisch\", verklapt ze na de met 38-27 gewonnen EK-kwalificatiewedstrijd tegen Wit-Rusland in Almere. \"Dit is wel wat ik heb gemist.\"  \n  \nTijsterman is de eerste Nederlandse vrouwelijke bondscoach van de handbalsters. Natuurlijk vindt ze dat een eer, maar ze wil er ook niet te lang bij stilstaan. Sjors Röttger, de algemeen directeur van het NHV, vindt het daarentegen een mijlpaal in de geschiedenis van de sport. \"Meer vrouwen aan de macht, ook op het handbalveld\", zegt hij glimlachend in het Almeerse Topsportcentrum.\n\nSchat aan ervaring\n\nMet twee trainingen en de wedstrijd tegen Wit-Rusland zijn de handbalsters begonnen aan de voorbereiding op het WK in december in Spanje, waar de Oranjevrouwen de in 2019 veroverde wereldtitel moeten verdedigen. Vooralsnog prijkt achter de naam van Tijsterman de toevoeging 'interim', maar als het aan de 52-jarige coach ligt zal zij ook na de mondiale titelstrijd de leiding hebben over de vrouwenploeg. \"Dat is altijd mijn ambitie geweest.\"  \n  \nNa het vertrek van Mayonnade, wiens contract na de Olympische Spelen niet werd verlengd, presenteerde het NHV Tijsterman als opvolgster van de Fransman. Dat was na twee buitenlandse bondscoaches, de Deense Helle Thomsen en Mayonnade, helemaal niet zo'n moeilijke keuze, erkent Röttger. Hij wijst op de schat aan ervaring van Tijsterman, die zich al jaren als coach heeft bewogen in alle geledingen van het Nederlandse handbal, en op het feit dat ze vrijwel alle internationals goed kent.  \n  \nNa het WK, dat voor Nederland over 56 dagen in Torrevieja begint met een wedstrijd tegen Puerto Rico, beslist het NHV of het tijdelijke karakter van Tijstermans nieuwe functie wordt opgeheven. Volgens Röttger is het echter een populaire job en hebben zeker tien kandidaten interesse getoond in het bondscoachschap. Die mails bewaart hij zorgvuldig, maar Tijsterman is volgens hem ook zeker een serieuze optie. En bij de evaluatie zal zij, zo verzekert Röttger, niet alleen beoordeeld worden op de prestaties tijdens het WK.\n\nVerjonging\n\nDat is natuurlijk mooi, al weet de door de wol geverfde Tijsterman dat je in topsport vrijwel nooit beoordeeld wordt op de kleur van je ogen, maar vaak wordt afgerekend op de resultaten. Gisteren zat ze voor het eerst op de bank in het met 2200 toeschouwers uitverkochte Topsportcentrum in Almere. Ze maakte een winnend debuut, al was dat niet verrassend tegen de Europese laagvlieger Wit-Rusland. Zondag speelt Nederland in Heraklion tegen Griekenland.  \n  \nIn haar debuut als bondscoach moest Tijsterman het doen zonder zes speelsters die de afgelopen jaren een grote bijdrage leverden aan de successen van de nationale ploeg. Jessy Kramer, Nycke Groot en Martine Smeets stopten deze zomer en ook Yvette Broch, die zich niet beschikbaar stelde, lijkt haar laatste interland te hebben gespeeld.  \n  \nDaarnaast zijn Lois Abbingh en Estavana Polman herstellende van blessures, en van de laatste is het maar zeer de vraag of zij op tijd fit is voor het WK in Spanje.  \n  \nTijd voor verjonging dus, ook omdat er in de huidige selectie met Danick Snelder, Laura van der Heijden en Debbie Bont drie dertigers zitten. Het inpassen van nieuwe, jonge speelsters is een van de doelstellingen van Tijsterman, al wil ze de oude garde zeker niet afschrijven. De in Sittard woonachtige geboren Amsterdamse kijkt niet zozeer naar leeftijd, maar vooral naar wat een speelster op de trainingen en in het veld laat zien. \"Als ik op het WK moet kiezen tussen een speelster van dertig en een van twintig, kan ervaring een rol spelen in mijn keuze.\"  \n  \nIn de wedstrijd tegen Wit-Rusland, dat sinds 2008 niet meer op een titeltoernooi actief was, gaf Tijsterman de jeugd veel speeltijd. Na een kwartier stonden Larissa Nusser (21) en Dione Housheer (21) in de opbouw, Bo van Wetering (22) in de linkerhoek en Merel Freriks (23) aan de cirkel. Ook Harma van Kreij, Maxime Struijs en Zoë Sprengers, gedrieën slechts goed voor 21 interlands, kwamen in het veld. Tijsterman: \"Ik selecteer ze niet om ze niet te laten spelen\".  \n  \nBij doelpunten uit een snelle break gingen de vuisten van Tijsterman de lucht in. Na haar aanstelling merkte ze op dat Nederland tijdens de Olympische Spelen in Tokio te weinig gebruik had gemaakt van dat in het verleden zo succesvolle wapen. Ook was ze tevreden over de offensieve dekking, waardoor de ploeg sneller in balbezit kwam en de tegenstander eerder onder druk werd gezet. Al met al was het een geslaagde start, moest ze na afloop erkennen.","intensity":0,"negativity":0,"cluster_id":36,"similar_texts":"text544"},{"id":"128","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=479677e5b197883eca21#/pages/54-55","title":"Tik op vingers voor Aboutaleb","text":"Tik op vingers voor Aboutaleb\n\nROTTERDAM De Raad van State heeft de Rotterdamse burgemeester Aboutaleb teruggefloten over een woningsluiting. Aboutaleb besloot twee jaar geleden een huurwoning in Delfshaven voor een half jaar te sluiten nadat in de slaapkamer van een meerderjarige zoon harddrugs en geld was gevonden. De ouders gingen in beroep tegen het besluit. Ze wisten niets af van de handel van hun kind en de andere twee inwonende minderjarige kinderen werden ook gedupeerd door de sluiting. Afdeling bestuursrechtspraak van de Raad van State heeft het besluit herroepen, een waarschuwing was een betere sanctie geweest.","intensity":0,"negativity":0,"cluster_id":2,"similar_texts":"text549"},{"id":"129","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/37/1","title":"Toch is het Martin Luther King gelukt","text":"### Voorvechter\n\nZo traag als de FBI de afgelopen twee jaar in actie kwam tegen de geweldsdreiging van Amerikaanse rechts-extremisten, zo snel en soepel kwam ze begin jaren zestig in actie tegen Martin Luther King, blijkt uit de documentaire MLK vs. the FBI. Dat geeft te denken.  \n  \nDe documentaire kon gemaakt worden omdat een deel van de geheime documenten rond de surveillance van Martin Luther King een tijd terug werd vrijgegeven. Het levert niet bijster veel nieuws op voor wie altijd al enig wantrouwen tegen de veiligheidsdiensten had. Een wantrouwen dat misschien wel gezond is. Tussen 1955 en 1968, toen hij werd vermoord, ontketende King niks minder dan een sociale revolutie, culminerend in de ondertekening van de Civil Rights Act onder president Johnson. Bij het zien van deze documentaire dringt eens te meer tot je door wat een ongelofelijke prestatie het is geweest om dit met vreedzaam protest voor elkaar te krijgen. King speelde daar een sleutelrol in en dat zat de FBI al pakweg sinds het begin van de jaren zestig dwars: een charismatische leider van zwart Amerika. Dat kan niet goed zijn.  \n  \nDe surveillance begon omdat een van Kings naaste medewerkers, de advocaat Stanley Levison, in de jaren vijftig een rol had gespeeld in de communistische partij. Hoeveel invloed had hij eigenlijk op King en op de koers van de burgerrechtenbeweging? Een begrijpelijke vraag, en dus kreeg de FBI toestemming voor de surveillance. Maar toen de FBI bij toeval doorkreeg dat King er buitenechtelijke relaties op nahield, begon men zich volledig daarop te focussen en dáár had men geen toestemming voor. Een buitenechtelijke relatie is nou eenmaal geen staatsondermijnende activiteit.\n\nHeldenimago\n\nTussen de boeiende archiefbeelden van King - hij was nog zo jong! Met een Nobelprijs op z'n 35ste! - gebruikt de film eerst ietwat komische, maar later vooral vermoeiende verbeeldingen van geheim agenten uit de populaire cultuur. Doel is om te laten zien hoe goed de diensten waren in het verkopen van een heldenimago van zichzelf. Dat is op zich een legitiem punt: men gebruikte van alles om het vertrouwen van het publiek kunstmatig te vergroten. En als je ziet hoe bevooroordeeld de media King benaderden, dan was dat absoluut een ongelijke strijd.  \n  \nJammer alleen dat die combinatie van cartooneske overdrijving en serieus historisch archiefmateriaal niet lekker werkt. Het doet niet helemaal recht aan de ernst van de situatie: hoe iemand die de leefomstandigheden van een groot deel van de Amerikaanse bevolking probeert te verbeteren (later zette King zich ook in om de armoede te bestrijden, ook die onder het niet-zwarte deel van Amerika) wordt gesaboteerd door machtige organisaties met eindeloos veel middelen tot hun beschikking. De FBI komt er in deze documentaire te makkelijk mee weg. Ronald Rovers  \n  \nMLK vs. the FBI  \n  \nRegie: Sam Pollard  \n  \n***","intensity":0,"negativity":0,"cluster_id":58,"similar_texts":"text513"},{"id":"130","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=27dec8c389020ca785ab#/pages/40-41","title":"Training op hellend vlak","text":"Training op hellend vlak\n\nHet 15-jarige skitalent Lyz staat er in ’Slalom’ alleen voor.\n\n’Slalom’\n\nWat: drama\n\nRegie: Charlène Favier\n\nMet: Noée Abita, Jérémie Renier, Muriel Combeau\n\n‘Kleed je maar uit’, zegt de nieuwe trainer tegen Lyz, die als jong skitalent haar waarde nog moet bewijzen. Haar broekje en topje mag ze aanhouden wanneer Fred haar vet meet, schijnbaar klinisch en onbewogen. Wel dringt achteraf de vraag zich op of hier in Slalom het vlak al begon te hellen.\n\nCharlène Favier debuteert als speelfilmregisseur met het Franse Slalom, een drama dat veelal het perspectief van de 15-jarige Lyz (Noée Abita) kiest. Ver weg van huis en met ouders die in beslag worden genomen door hun eigen leven, zoekt zij wankelend naar zichzelf en haar plek in de wereld. \n\nGeen wonder dat ze opkijkt tegen de gewezen skikampioen (Jérémie Renier) die haar traint en coacht. En die haar maken en breken kan. Freds kritiek doet haar ineenkrimpen, z’n lovende woorden doen haar groeien. \n\nGrenzen voorbij\n\nFysiek is hun contact ook: als hij Lyz laat voelen welke spieren zij moet spannen of haar geblesseerde knie onderzoekt. Alleen gaat hij daarbij steeds meer grenzen over, al is zij zich daarvan aanvankelijk nauwelijks bewust Tot hij in de auto plots haar hand in zijn kruis duwt: „Moet je voelen wat je met me doet!”\n\nMisbruik in de sport was er al lang voordat #MeToo daar gewag van maakte. Ook deze film heeft diepere wortels: want hoewel niet autobiografisch, is Slalom geïnspireerd op persoonlijke ervaringen van Favier. Ze mengt daarbij onthutsend realisme met de soms dromerige blik van Lyz, die steeds verder klem wordt gezet. Tot zij zich aan zijn wurggreep weet te ontworstelen, een overwinning waar geen ski-zege tegenop kan.\n\nM.W.","intensity":0,"negativity":0,"cluster_id":59,"similar_texts":"text560"},{"id":"131","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/14/1","title":"Tsjechië houdt van sjoemelende Babis","text":"Het 'Ooievaarsnest' is leeg. Een enkele nieuwsgierige is gestopt om het luxeresort even ten zuiden van Praag te bekijken dat symbool staat voor schimmige zaakjes van miljardair-premier Andrej Babis. Zo'n 2 miljoen euro EU-subsidie verdween in dit lege terras, de desolate stallen en het aanpalende hotel, waar overnachten een klein fortuin kost. Leuk om met zijn collega-miljardairs een keer af te spreken, schampert een jonge man die door een raam van de verlaten manege kijkt. Het gebouw is van buiten bekleed met boomstammen, waardoor het een reusachtig ooievaarsnest lijkt.  \n  \nDie 2 miljoen euro waren bestemd voor kleine bedrijfjes. Zeker niet voor Agrofert, de agro-industriële holding waar premier Babis zijn fortuin mee verdiende. En toch is dat wat gebeurde: op papier vroeg een klein bedrijfje de EU-subsidie aan om hier een hotel te bouwen, maar al gauw werd duidelijk dat Agrofert en dus de huidige premier de echte begunstigde was. Niemand doet nog moeite die connectie te verbergen. Bij de portier van het Ooievaarsnest kan elke bezoeker boekjes van en over Babis gratis meenemen. Babis die de 'oude' politieke elite beschimpt. Babis die à la Poetin met ontbloot torso poseert in de sneeuw.  \n  \nDe premier heeft zijn belang in Agrofert ondergebracht in trustfondsen. Volgens de Tsjechische wet is hij daardoor geen eigenaar en is er dus ook geen sprake van belangenverstrengeling als zijn regering miljoenen Europese subsidies naar Agrofert sluist. De Europese Commissie onderzocht de zaak in 2019 en kwam tot de conclusie dat er wel degelijk sprake is van illegale belangenverstrengeling. Onder druk van het Europarlement zijn dit jaar betalingen aan Agrofert stopgezet.  \n  \n\"Het resultaat is dat nu de Tsjechische belastingbetaler opdraait voor de subsidies aan Agrofert\", concludeert Jana Stehnova, projectmanager bij anticorruptiewaakhond Transparency International. Want als de EU geen geld overmaakt, draait de Tsjechische staat op voor toegekende subsidies. Babis' partij, Ano, controleert de ministeries die het verdelen. Vandaar dat Transparency International spreekt van 'state capture', het overnemen van de staat door een politieke partij. Daarmee lijkt Tsjechië steeds meer op Hongarije en Polen, waar volgens de Europese Commissie democratische instituties worden uitgekleed.  \n  \nJe zou denken dat de schandalen Babis geen goed doen in de campagne voor de parlementsverkiezingen die vandaag en morgen gehouden worden. Temeer daar er deze week nog een ander schandaal bijkwam: onthullingen uit de Pandora Papers wezen uit dat Babis in 2009 via offshorebedrijfjes voor 22 miljoen euro zestien huizen in Frankrijk kocht, waaronder een kasteeltje aan de Côte d'Azur. \"Er zijn sterke aanwijzingen dat hij hiervoor zwart geld gebruikte\", vertelt Stehnova op het kantoor van Transparancy International in Praag. Maar toch, ook deze zoveelste onthulling zal weinig effect hebben op de verkiezingen, meent zij. \"Voor het grote publiek is dit veel te ingewikkeld. Zijn aanhangers zeggen: hij wordt al jaren beschuldigd. Als er echt iets aan de hand was, was hij al veroordeeld.\"  \n  \nOp het marktpleintje van de plaats Brandys nad Labem voeren de 'piraten' campagne, de belangrijkste uitdagers van Babis. Ook zij ondervinden Babis' schijnbare immuniteit voor de schandalen. Hun Piratenpartij lag lang op kop in de peilingen, maar sinds kort is ze voorbijgestreefd door Babis' Ano. Dit ondanks de steun van burgemeesters die een lijstverbinding zijn aangegaan met de Piraten.  \n  \n'Piraat' Patrick Zandl weet dat de recente onthullingen over Babis' geheime miljoenentransacties weinig invloed zullen hebben op de verkiezingsuitslag. \"Het land is diep verdeeld\", constateert hij. De Babis-aanhang zal idool Babis niet snel afvallen. Die aanhang bestaat vooral uit ouderen wier pensioentjes de Ano-regering systematisch verhoogt. \"Ruim de helft van de Ano-kiezers is ouder dan 65. Zij zijn gevoelig voor zijn sociale en nationalistische retoriek\", aldus Zandl. \"Als Babis wint, worden we langzaam maar zeker richting een illiberale democratie geduwd.\"  \n  \nTijdens de campagne kreeg premier Babis steun van de Hongaarse premier Viktor Orban die het begrip 'illiberale democratie' bekendheid gaf. Samen poseerden ze als de mannen die Europa verdedigen tegen hordes immigranten. Hoewel er nauwelijks asielzoekers aankloppen in Tsjechië, slaagde Babis er zo in de aandacht af te leiden van zijn financiële machinaties. Daarnaast kregen zijn tegenstanders met iets anders te maken: \"We staan onder grote druk van nepnieuws; anonieme nieuwsbrieven en mails, waarin we worden afgeschilderd als communisten die Tsjechen hun huizen willen afpakken om ze aan immigranten te geven\", vertelt Zandl. \"Babis is eigenaar van de grootste krant en het grootste internetportaal van Tsjechië. Daar kan hij zijn leugens vrijuit herhalen.\"  \n  \nDiscussies over al dan niet liberale democratie zijn aan voorbijgangers op het marktplein niet besteed, maar Babis kan hier niet alleen op gejuich rekenen. \"Babis gedraagt zich alsof hij een koning is en iedereen hem moet bedienen\", zegt Silvie Vasilyova, die met haar hond even bij het campagnekraampje komt staan. De 33-jarige Lucie Materna vat het anders samen, terwijl haar kindje in het opblaas-piratenkasteel speelt: \"Babis doet niet wat goed is voor het land, maar wat goed is voor hemzelf\".","intensity":0,"negativity":0,"cluster_id":44,"similar_texts":"text479"},{"id":"132","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/7/4","title":"Uitglijder met 'maanzusters' door spanning rond corona","text":"### Rituals schatte samenwerking verkeerd in\n\nEcht verrast door alle ophef kan Rituals bijna niet zijn, vindt merkendeskundige Mary Hoogerbrugge van De Positioneerders. Volgens haar kijken bedrijven van tevoren welke risico's zij lopen als zij met een bekend iemand in zee gaan. ,,Je wilt van tevoren weten of de waarden van je merk overeenkomen met de waarden van de bekende Nederlander'', zegt zij.  \n  \nIn het geval van de zussen Lieke en Jetteke van Lexmond was bekend dat zij er bijzondere ideeën op nahielden. Zo ventileerden zij eerder dat de maan invloed had op allerlei zaken, zoals de bestorming van het Capitool op 6 januari. Ook lieten zij zich vaker kritisch en negatief uit over corona- vaccinaties.  \n  \nHoogerbrugge denkt dat het cosmeticabedrijf juist aansloeg op die 'spirituele kant' van de zussen met hun maancyclus en hoopte het daarmee een groter publiek te bereiken. ,,Daar hoeft niks mis mee te zijn'', stelt zij. ,,Alleen kwam daar nu bij dat wij in de gekke situatie zijn beland dat het onderwerp corona en vaccinatie politiek is geworden. Ik denk dat daar het spanningsveld zit.''  \n  \nWant alles rondom corona en vaccinatie ligt gevoelig, merkt zij. Waar veel onderwerpen snel overwaaien, blijft het als het om corona gaat lang hangen. En worden mensen en bedrijven sneller afgerekend, zoals de kwestie rond influencer Famke Louise die betaald werd door de rijksoverheid voor de coronacampagne en zich later aansloot bij de club #ikdoe- nietmeermee en zich keerde tegen de coronaregels van het kabinet. ,,Je ziet dat mensen angstig en onzeker zijn. Waarschijnlijk vinden veel mensen het fijn dat nu een groot bedrijf als Rituals er afstand van neemt.''\n\nVerbonden\n\nAanvankelijk bleef Rituals nog dapper achter de Van Lexmond-zusjes staan. ,,Wij staan achter de Moonsisters voor hun grote liefde voor de kracht van de maan. Want de maan toont ons met haar eeuwige cyclus dat elk begin en einde met elkaar verbonden zijn'', klonk het maandagavond.  \n  \nDaags erna krabbelde het bedrijf terug en zei het dat de samenwerking alleen betrekking heeft op het aanbieden van de Moon Calendar. En: ,,Wij benadrukken hier graag met klem dat wij ons vanaf het begin volledig aansluiten bij het vaccinatiebeleid van de overheid.'' Inmiddels heeft Rituals de pagina met daarop het interview met de zussen Lieke en Jetteke van Lexmond over hun Moon Calendar van de website gehaald.   \n  \nHoogerbrugge denkt niet dat het tot afstraffing van het merk zal leiden. ,,Dit dwingt het bedrijf in elk geval om expliciet stelling te nemen.''  \n  \nMerkendeskundige Rupert Parker Brady vindt het vooral een storm in een glas water. Wat hem betreft kan dit gedoe Rituals niet worden aangerekend. ,,Als je werkt met influencers met veel bereik die interessant zijn voor je merk, dan krijg je ze in goede en slechte tijden'', reageert hij. ,,In Covid-tijd ontdek je opeens dat er wappies zitten in je vriendenkring of dat mensen in je omgeving een QR-code weigeren. Daar heeft iedereen mee te maken. Ook bedrijven. Zo'n uitglijder als Rituals kun je in deze tijd snel maken.'' \n\nPromoten\n\nDaarbij vraagt Parker Brady zich af 'wie de zussen Lieke en Jetteke nu eigenlijk zijn'. ,,Ze zijn niet hét gezicht van het merk. Ze promoten Rituals via hun sociale netwerk, that's it. Dat doen wel meer mensen voor Rituals en ook voor andere bedrijven.''  \n  \nBedrijven moeten wel kritisch zijn, vindt hij. ,,Je ziet dat bedrijven soms kiezen voor bekende Nederlanders die een grote groep aanspreken, dat kan verkeerd uitpakken'', verwijst hij naar rapper Lange Frans die graag van zich laat horen als het om complotten gaat. ,,Zorg dat er geluisterd wordt naar deskundigen, niet per se naar mensen met de grootste mond of een leuk gezicht.''","intensity":0,"negativity":1,"cluster_id":54,"similar_texts":"text698"},{"id":"133","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=f4a469500ef06ce33574#/pages/4-5","title":"Ultieme zoekpoging verdwenen Sumanta","text":"Ultieme zoekpoging verdwenen Sumanta\n\nNader onderzoek in Hoorn \n\nHOORN Vandaag vindt in Hoorn de grootste en voorlopig laatste zoekactie naar het lichaam van de sinds 2018 verdwenen Sumanta Bansi (22) plaats. Een aantal plekken in het gebied, waar donderdag al vijf zoekteams doorheen zijn geweest, worden nader onderzocht omdat op of in de bodem onregelmatigheden zijn aangetroffen. De politie Noord-Holland-Noord bevestigt dat een aantal plekken aanleiding geeft om nader te onderzoeken: „Dat wil natuurlijk niet automatisch zeggen dat er resten van Sumanta liggen. Bodemverstoringen kunnen tal van oorzaken hebben, maar elke spoortje nemen we serieus.”","intensity":0,"negativity":0,"cluster_id":41,"similar_texts":"text365"},{"id":"134","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/18/2","title":"Van de Zandschulp plaatst zich voor Indian Wells","text":"Tennisser Botic van de Zandschulp heeft zich geplaatst voor het masterstoernooi in Indian Wells. De Nederlander won in de tweede ronde van de kwalificaties met de nodige moeite van de Amerikaan Thai-Son Kwiatkowski, de nummer 239 van de wereld: 6-4 4-6 6-2. Van de Zandschulp, die 66ste staat op de wereldranglijst, was begin september een van de sensaties op de US Open door vanuit de kwalificaties de kwartfinales te bereiken. Daarin moest hij het afleggen tegen de latere winnaar Daniil Medvedev. In de kwalificaties van Indian Wells was de Veenendaler als eerste geplaatst.","intensity":0,"negativity":0,"cluster_id":3,"similar_texts":"text114"},{"id":"135","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=db1b147f9b658f5bcd11#/pages/38","title":"Vandaag jarig","text":"Vandaag jarig\n\nFamilierelaties zijn de afgelopen jaren waarschijnlijk behoorlijk verbeterd en één van uw ouders kan in goede doen zijn geraakt en een welvarend bestaan leiden. Kinderen kunnen verhuisplannen hebben of zijn druk doende met hun huidige woning. Houd rekening met felle uitbarstingen.RAMSta open voor de gevoelens van uw naasten. Reageer positief en blijf opgewekt. De kosmos kan voor een plezierige verandering zorgen in uw intieme relatie. Breng uw financiën op orde en controleer uw schulden en tegoeden.STIERDe kosmos kan voor een verandering zorgen in uw belangrijkste relatie. Verras uw partneer met een demonstratie van uw liefde en waardering. Het is te makkelijk om de ander als vanzelfsprekend te aanvaarden en toe te geven aan sleur.TWEELINGENAls u van uw werk houdt kunt u uw productierecord verbeteren. Als uw huidige baan u niet bevalt is het hoog tijd daar iets aan te veranderen. Voor workaholics is dit een goed moment om te solliciteren.KREEFTEen goed moment om te speculeren; misschien kunt u investeren in vastgoed dat u de leefstijl bezorgt waarnaar u verlangt. Onderzoek de betrouwbaarheid van de verkoper voor u informatie verstrekt omtrent uw financiën.LEEUWZet de komende periode uw heldere verstand in op praktische kwesties in uw persoonlijk leven. Besluiten die betrekking hebben op een verhuizing moet u ernstig overwegen. Laat alle voor- en nadelen nauwkeurig de revue passeren.MAAGDOnderhoud het contact met familie en buren en alle anderen die belangrijk zijn in uw dagelijks leven. Plan een samenzijn bij u thuis als tegenwicht voor de tijd dat u hen, al dan niet hebt verwaarloosd. Nodig ook vrienden uit.WEEGSCHAALEr lijkt sprake van een schone lei en nieuwe horizon. Er zit veel kosmische energie in de atmosfeer waardoor het geen moeite zal kosten om hard te werken. Wat u voor ogen staat krijgt u voor elkaar, ook op artistiek gebied.SCHORPIOENAls u te veel let op details, zult u door de bomen het bos niet meer zien. Kijk behalve naar de negatieve aspecten van mensen in uw omgeving ook naar hun positieve kanten. Een afscheid kan u een treurig gevoel bezorgen.BOOGSCHUTTERHaal het maximale uit uw ervaringen door ongestoord en in uw eentje aan de slag te gaan. Hetgeen u nu zaait zal niet onmiddellijk resultaat te zien geven, maar later komt u erachter hoe opmerkelijk deze periode is geweest.STEENBOKHet leven is u goedgezind waar het vrienden, verwachtingen en wensen betreft. Breid uw sociale kring uit door u aan te sluiten bij een organisatie die gebruik kan maken van uw ervaring. U kunt u bijzonder nuttig maken.WATERMANGedurende de komende weken steunt de kosmos diegenen die aan een nieuwe baan beginnen of zich in zaken begeven. Verstuur uw cv, voer sollicitatiegesprekken of doe auditie. Versterk zowel persoonlijke als zakelijke relaties.VISSENU begint aan een geschikte periode om de banden te versterken met een bijzonder iemand, om trouwplannen te maken of een ceremonie voor te bereiden. Begin met een cursus of pak een studie op die u een voorsprong kan geven.","intensity":0,"negativity":0,"cluster_id":72,"similar_texts":"text822"},{"id":"136","publisher":"De Volkskrant","date":"2021-10-08","url":"https://krant.volkskrant.nl/titles/volkskrant/7929/publications/1380/articles/1460079/13/1","title":"Verergeren de geopolitieke grillen van gas-tsaar Poetin de energiecrisis?","text":"### Europa en de gascrisis\n\n1\n\nWat is de rol van Rusland in de energiecrisis?\n\nBij hoge energieprijzen kijken Europeanen al snel naar hun belangrijkste gasleverancier: Rusland. De afhankelijkheid van Russisch gas was al groot en is de afgelopen jaren gegroeid, onder meer door de stillegging van gaswinning in Groningen en de sluiting van kerncentrales in Duitsland. Meer dan eenderde van het gas in de EU komt uit Rusland.  \n  \nVolgens verscheidene Europese politici en regeringen misbruikt Rusland die machtspositie nu. Het Kremlin zou de gasexport niet verhogen om Europese landen opzettelijk in de problemen te brengen. 'We zijn heel dankbaar dat Noorwegen zijn productie opvoert, maar dit lijkt niet het geval te zijn in Rusland', sneerde Ursula von der Leyen, voorzitter van de Europese Commissie, dinsdag.  \n  \nDe Commissie is een onderzoek begonnen naar klachten van Oost-Europese lidstaten over mogelijke marktmanipulatie door Gazprom, het grootste gasbedrijf in handen van het Kremlin. Sommige lidstaten vermoeden dat Gazprom de gasprijs opdrijft om versnelde goedkeuring af te dwingen voor ingebruikname van Nord Stream 2, de gaspijpleiding die rechtstreeks van Rusland naar Duitsland loopt, en Oost-Europa afknijpt van Russisch gas. De Poolse klimaatminister sprak woensdag van 'duidelijke tekenen van marktmanipulatie' door Rusland.\n\n2\n\nZijn de Europese beschuldigingen tegen Rusland terecht?\n\nPresident Poetin zegt dat Gazprom levert zoals afgesproken. Dat wordt bevestigd door grote Europese gasbedrijven. Ook de Duitse bondskanselier Angela Merkel zegt dat Rusland zich aan zijn contractuele verplichtingen houdt.  \n  \nMaar Europa wil dat Rusland meer gas stuurt. En daar is Rusland terughoudend mee. Woensdag hintte Poetin voor het eerst dat hulp onderweg is. 'Laten we eens goed nadenken over een mogelijke verhoging van het aanbod in de markt', zei Poetin. 'Alleen moeten we dat wel zorgvuldig doen.'  \n  \nOndertussen suggereert zijn regering een manier waarmee Europa zelf wat kan doen aan de stijgende energieprijzen. 'Natuurlijk zou certificering en snelle ingebruikname van Nord Stream 2 helpen om de situatie te bedaren', zei vicepremier Aleksandr Novak woensdag.  \n  \nHet Kremlin wil zo snel mogelijk gas door Nord Stream 2 pompen om een eind te maken aan westerse pogingen om het project te blokkeren. De gaspijpleiding stuitte op kritiek binnen de EU wegens toenemende afhankelijkheid van Rusland en liep maandenlange vertraging op door Amerikaanse sancties. Nu ligt de pijpleiding eindelijk klaar op de bodem van de Oostzee, maar de opening kan nog maanden op zich laten wachten door toetsingen van Duitse en Europese toezichthouders.\n\n3\n\nHeeft Rusland Nord Stream 2 nodig om meer gas te leveren aan Europa?\n\nNee, er is voldoende ruimte in het bestaande gasnetwerk tussen Rusland en Europa. In de pijpleidingen door Oekraïne is meer ruimte vrij dan de totale capaciteit van Nord Stream 2. Ook door de leidingen via Polen kan meer gas.  \n  \nMaar bij de veiling voor gasleveranties in oktober reserveerde Rusland slechts een fractie van de vrije ruimte. Gazprom boekte eenderde van de aangeboden ruimte in de leidingen door Polen. In Oekraïne reserveerde het bedrijf geen extra capaciteit.  \n  \nPoetin zegt dat Rusland dit jaar al meer gas door Oekraïne voert dan het contractueel verplicht is, ook al verkiest Rusland eigenlijk andere leidingen. Volgens Poetin is de route via Oekraïne duurder en vervuilender dan de nieuwe routes door de Oostzee. De Verenigde Staten en Oost-Europese landen zien enkel een geopolitiek motief: met Nord Stream 2 krijgt Rusland de mogelijkheid om de gaskraan naar Oekraïne dicht te draaien zonder dat afnemers in de EU daar last van krijgen. Zo wint Rusland aan macht in het conflict met Oekraïne, waar het in 2014 de Krim annexeerde en een oorlog ontketende in het oosten van het land.\n\n4\n\nBeschikt Rusland over voldoende gas om de export naar Europa te vergroten?\n\nDat is onduidelijk. Gazprom exporteerde dit jaar naar eigen zeggen bijna een recordhoeveelheid gas naar Europa. Maar in september nam de toevoer af.  \n  \nDat komt volgens Rusland doordat er in eigen land meer gas nodig is dan normaal. Gazprom is bezig om de eigen reserves in opslaglocaties aan te vullen na een lange en koude winter. Gazprom zegt dat de reserves in november pas weer aangevuld zijn.  \n  \nTegelijkertijd is in Rusland het stookseizoen vroeg begonnen. In de meeste Russische steden gaat de stadsverwarming aan als de gemiddelde temperatuur vijf dagen achter elkaar onder de 8 graden Celsius ligt. Dat gebeurde deze herfst weken eerder dan in voorgaande jaren. In Moskou staat de stadsverwarming zoals ieder jaar alweer zo hoog dat mensen hun ramen openzetten om hun woningen af te koelen.  \n  \nHoeveel gas er overblijft voor Europa is niet bekend. Aleksej Miller, de bestuursvoorzitter van Gazprom, wees er onlangs op dat Azië ook nog bediend moet worden. Gazprom investeert zwaar in pijpleidingen naar China. Twee jaar geleden opende het bedrijf de Power of Siberia, een leiding van 55 miljard euro die Rusland in een klap veel minder afhankelijk maakte van de Europese vraag naar gas.\n\n5\n\nWat kan Europa van deze energiecrisis leren volgens Rusland?\n\nVoor Gazprom - en dus voor de Russische overheid - zijn het gouden tijden. Het bedrijf profiteert van de hoge marktprijzen. Wil Europa snel extra gas, dan zal het daar meer voor betalen dan normaal.  \n  \nVolgens Poetin betalen Europese burgers de rekening door 'de wijsneuzen in de Europese Commissie'. De EU heeft de gasmarkt geliberaliseerd met als gevolg dat er meer gehandeld wordt in contracten met een korte looptijd. Dat leidt voor burgers tot lagere prijzen bij ruim gasaanbod, maar niet bij krapte: dan vliegen de prijzen in korte tijd omhoog, zoals nu. Poetin is altijd voorstander geweest van contracten met een lange termijn, zodat Europese landen voor een lange periode vastzitten aan Rusland.  \n  \nPoetin grijpt de crisis met beide handen aan om ook de groene energietransitie in de EU te bekritiseren. Hij sprak woensdag van 'onevenwichtige besluiten', 'drastische stappen' en 'hysterie'. Er zou meer aandacht moeten zijn voor duurzame winning van olie, gas en kolen. 'De transitie moet geleidelijk gaan.'  \n  \nDe Russische president lijkt woensdag een handreiking te do\n\nen","intensity":0,"negativity":1,"cluster_id":71,"similar_texts":"text67"},{"id":"137","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/4","title":"Verstappen in witte bolide","text":"Max Verstappen rijdt komend weekeinde de GP van Turkije in Istanboel in een grotendeels witte auto met rode accenten. Red Bull Racing heeft de kleurstelling van de bolides van Verstappen en Sergio Pérez aangepast, als eerbetoon aan motorleverancier Honda. De Japanse fabrikant vertrekt na dit seizoen uit de Formule 1.","intensity":0,"negativity":0,"cluster_id":23,"similar_texts":"text793"},{"id":"138","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/1/1","title":"Verzet tegen pensioenreus bekroond","text":"De nieuwe nummer 1 van de Duurzame 100 combineert drie ogenschijnlijk saaie onderwerpen (pensioenen, CO2-uitstoot en beleggen) tot één bruisende, landelijke reddingsactie voor het klimaat. Burgers die als ambtenaar, leraar of agent voor hun pensioenopbouw vastzitten aan het ABP accepteren niet langer dat de ingelegde euro's worden belegd in olieplatforms, gaspijpen en kolencentrales. ABP houdt vast aan die beleggingen - van de 500 miljard euro die het fonds beheert, vloeit 17,4 miljard naar vuile energiebronnen.  \n  \nNa vijf jaar met spandoeken en petities ageren tegen fossiele beleggingen van ABP, wil het collectief nu proberen de pensioenreus, die voor 3 miljoen Nederlanders de oudedagsvoorziening regelt, via de rechter tot duurzaam investeren te dwingen. \"ABP Fossielvrij is een onvermoeibare burgerbeweging met een sterk strategisch doel\", stelt Laurie van der Burg, jurylid van de Duurzame 100 en financieel klimaatexpert. Zij merkt op dat de burgers dit doel terecht nastreven, omdat ze invloed eisen op het maandelijks ingelegde pensioengeld dat van hún salaris afkomstig is.\n\nNiet bevreesd\n\nDe topposities van de Duurzame 100 zijn gisteravond onthuld op een feestelijke avond in Pakhuis de Zwijger in Amsterdam. \"Wat u doet is het juiste\", zei Eurocommissaris Frans Timmermans in een videoboodschap tegen de winnaars. Hij loofde de Duurzame 100, een ranglijst die 'door de jaren heen een begrip is geworden in ons land'.  \n  \nDit jaar presenteert Trouw voor de dertiende keer de Duurzame 100. Sinds 2019 bestaat de lijst uit burgerinitiatieven. Opvallend in de top 10 van dit jaar is het grote aantal burgercollectieven dat grond opkoopt of beheert, voor natuuraanleg of kringlooplandbouw.  \n  \nDe jury waardeert aan winnaar ABP Fossielvrij dat de burgers niet bevreesd zijn om samen op te staan tegen ABP, een fonds dat met 500 miljard aan uitstaande beleggingen geldt als financiële gigant.  \n  \nBurgers roepen bedrijven steeds vaker ter verantwoording voor milieuschade. Die trend domineert de top van de Duurzame 100. Op nummer twee staat Stop Ecocide, een stichting tegen natuurverwoesting, en op nummer drie Reclame Fossielvrij, dat ageert tegen reclame voor verre vliegvakanties. Een verbod op milieuschade is vereist, vindt de top 3. Hun activistische, compromisloze toon past bij de urgentie van de klimaatcrisis anno 2021. Weersextremen nemen toe, en VN-klimaatpanel IPCC voorspelde in augustus meer onheil door de opwarming van de aarde.  \n  \nABP Fossielvrij wordt ondertussen steeds serieuzer genomen. ABP zelf kondigde onlangs nog een groenere koers aan. \"Direct uit fossiel is niet de oplossing\", zei ABP-bestuurder Corien Wortmann in reactie op een lawaaiprotest van ABP Fossielvrij. \"Niet te verkroppen\", noemt Liset Meddens van ABP Fossielvrij het besluit van de pensioenreus om geld te blijven steken in fossiele energie. Werknemers kunnen namelijk niet switchen van pensioenfonds zoals dat bij een energiebedrijf of bank wél kan.\n\nVeilig rendement\n\nMede vanwege die druk 'van onderaf' belooft ABP in 2022 met nieuwe groene plannen te komen voor het beheer van het fonds. De recente besluiten van de pensioenfondsen Horeca & Catering en PME (van de metaalsector) om beleggingen die het klimaat schaden stop te zetten, moedigt ABP Fossielvrij aan om geen genoegen te nemen met kleine stapjes.  \n  \nHet energieagentschap IEA, dat jarenlang met meel in de mond sprak, zei dit jaar dat nieuwe financieringen van fossiele energieprojecten funest zijn voor het Klimaatakkoord van Parijs - olie, kolen en gas moeten in de grond blijven zitten. Er ligt bovendien wetenschappelijk bewijs dat klimaatvriendelijke pensioenbeleggingen een veilig rendement bieden. De jury van de Duurzame 100 ziet hierin het bewijs dat ABP Fossielvrij het bij het rechte eind heeft.  \n  \nDe top 25 van de Duurzame 100 bevat inspirerende duurzame burgerprojecten, van mensen die landbouwgrond tot natuur omtoveren tot ouders die onderling speelgoed uitruilen.  \n  \nLees meer over de Duurzame 100 in de speciale bijlage bij de krant vandaag en op trouw.nl/duurzame100.","intensity":0,"negativity":1,"cluster_id":10,"similar_texts":"text768"},{"id":"139","publisher":"Trouw","date":"2021-10-08","url":"https://krant.trouw.nl/titles/trouw/8321/publications/1375/articles/1460071/10/1","title":"Vierhonderd wolven in Nederland, dat zou zomaar kunnen","text":"De wolf is terug, heet het rapport van Wageningen Environmental Research in opdracht van de provincies en het ministerie van landbouw, natuur en voedselveiligheid. \"Het worden er alleen maar meer\", licht ecoloog Hugh Jansman toe. \"We kunnen ermee in gevecht blijven, al mag dat niet eens van Brussel, maar we kunnen de wolf ook omarmen.\"  \n  \nDat is niet direct een antwoord op de serie vragen waar de overheden mee worstelen sinds de wolf zes jaar geleden terugkeerde in Nederland, erkent Jansman. Om hoeveel wolven gaat het? Welk gevaar leveren zij op, voor mensen en voor vee? Krijgt het verkeer er last van en lopen ze straks ook door de parken in de stad? Aan de hand van dergelijke vragen willen de provincies volgend jaar met een nieuw Wolvenplan komen.\n\nBlijven trekken\n\n\"Het is uniek dat de wolf zich in zo'n dichtbevolkt land vestigt\", zegt Jansman. Maar het dier hoort hier thuis en zal zich aanpassen. Om levensvatbaar te zijn is een populatie van duizend roedels nodig en daarvoor is Nederland te klein, dus de wolven zullen blijven trekken van en naar Duitsland, en - in mindere mate - België en Frankrijk. Maar een groei van rond de twintig wolven nu tot ruim vierhonderd, dat zou zomaar kunnen.  \n  \nDat aantal staat niet in het rapport. De onderzoekers pleiten juist voor een nieuwe 'draagkrachtanalyse', want de twee bestaande studies die inschatten dat er in Nederland ruimte is voor 18 tot 89 roedels (van ieder twee tot tien wolven) zijn inmiddels gedateerd en ook beperkt. De ecologische draagkracht is wel groot genoeg; er zijn voldoende hoefdieren die als voedsel kunnen en de hoeveelheid bos moet de komende jaren volgens afspraken toenemen, net als de verbindingen tussen natuurgebieden.  \n  \n\"Maar er is verschil tussen draagkracht en draagvlak\", zegt Jansman. \"Wat zijn we als maatschappij van plan? Willen we gedupeerden met zachte hand helpen of houden we ons aan wat er in de wet staat, namelijk dat de houder zelf verantwoordelijk is voor bescherming van zijn dieren?\"  \n  \nJansman snapt dat schapenhouders de terugkeer van de wolf moeilijk vinden, benadrukt hij. \"Op papier is de oplossing eenvoudig, maar in de praktijk niet.\"  \n  \nDe compensatieregeling voor gedood vee vergoedt immers niet de ontzetting bij de boer die stukgebeten schapen vindt, en maatregelen als hekken zijn voor boeren met honderden schapen in meerdere kuddes onbegonnen werk.  \n  \nJehan Bouma, initiatiefnemer van het Friese Wolvenhek, zegt dat het aantal schapen in de weides daalt sinds de eerste wolf in Friesland is gesignaleerd.\n\nMoordzuchtig dier\n\nJansman noemt het opvallend dat de wolf als een moordzuchtig dier wordt afgeschilderd, terwijl de hond en de vos veel meer schade onder schapen aanrichten. Meestal is het dan ook nog een dolende wolf die schapen doodt. Afschieten heeft geen zin, en heeft een averechts effect: dan wordt de leider van de roedel gedood en gaat zijn puberkroost ongetraind op pad.  \n  \nMaar de wolf kan de boer ook helpen, zegt Jansman, als we geen subsidies meer geven voor productie maar voor houtwallen, bloemstroken en klimaatmaatregelen.  \n  \nDe wolf laat ons volgens Jansman zien waar het systeem van veehouderij onnatuurlijk is. \"Dat is precies waar hij ons pijn doet. Het dier kan ook een breekijzer zijn om een omslag te maken. De wolf is een diersoort die een ecosysteem aanstuurt, hij roeit geen enkele prooisoort uit, hij heeft juist baat bij stabiliteit. Net als de mens. Alleen zijn wij verleerd hoe we ons moeten verhouden tot de natuur.\"  \n  \nEen wildcamera filmde de aanval van een wolf op een edelhert vorige maand.","intensity":0,"negativity":0,"cluster_id":8,"similar_texts":"text134"},{"id":"140","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/36/3","title":"Vlaamse motorduivel krijgt een lesje geleerd","text":"Rookie opent spectaculair met een motorrace door afgezette dorpsstraten, ergens in Vlaanderen. Regisseur Lieven Van Baelen vangt de brullende motoren met allure, waarna hij de camera richt op de getalenteerde street racer Nicky de Wolf. De jonge coureur wordt door zijn kameraden in het woonwagenpark op handen gedragen, tot hij een vreselijk ongeluk krijgt.  \n  \nDe film betreedt daarmee het bekende terrein van de vakidioot die door een ongeluk of ziekte zijn vak niet meer kan uitoefenen. Denk aan The Rider van regisseuse Chloé Zhao waarin een jonge rodeo-ster door een ernstig ongeval zijn toekomst in rook ziet opgaan. Ook de Vlaamse Nicky zien we worstelen, al ontbreekt het in zijn geval aan een uitgewerkt psychologisch drama.  \n  \nDebuterend speelfilmregisseur Van Baelen was hiervoor actief als cameraman en regisseur van commercials en clips. Maar een speelfilm is toch iets anders, het is alsof Van Baelen net iets te veel aan de buitenkant blijft om van de gebroken motorduivel een gelaagd karakter te maken. We zien hoe Nicky zijn passie uiteindelijk projecteert op zijn 15-jarige neefje Charlie, het zoontje van zijn overleden broer die ook een gevierd motorcoureur was.  \n  \nDe vraag is of zijn neefje wel zo geschikt is voor de gevaarlijke motorsport, en of Nicky het leven van de jongen niet op het spel zet. In Rookie is het alsof de motorcoureur die voor de duvel niet bang is, een lesje krijgt geleerd.  \n  \nRookie  \n  \nRegie: Lieven Van Baelen Met Matteo Simoni, Valentijn Braeckman en Veerle Baetens  \n  \n***","intensity":0,"negativity":1,"cluster_id":15,"similar_texts":"text251"},{"id":"141","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/15/4","title":"Volgend jaar ruim een derde meer faillissementen","text":"Het aantal faillissementen in Nederland loopt volgend jaar waarschijnlijk op. Volgens Euler Hermes, de grootste kredietverzekeraar ter wereld, zijn er ruim een derde meer bankroeten te verwachten. Euler Hermes rekent voor dit jaar op 1790 faillissementen, wat het laagste cijfer van de afgelopen vijftien jaar zou zijn. Volgend jaar zou dat aantal oplopen tot 2400. \"Deze stijging kon natuurlijk niet uitblijven\", zegt risicodirecteur Johan Geeroms van Euler Hermes Nederland. Dankzij de coronasteun van de overheid bereikte het aantal faillissementen in de coronacrisis volgens hem juist een historisch laagtepunt. \"Aan die situatie komt nu stapsgewijs een eind.\"","intensity":0,"negativity":0,"cluster_id":35,"similar_texts":"text460"},{"id":"142","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=0e75b075bac79c6e3569#/pages/28","title":"vrijdag","text":"vrijdag\n\ntelesport\n\npagina v2\n\nweer\n\npagina v8\n\nautovisie\n\npagina v9\n\npuzzel\n\npagina v10\n\neropuit\n\npagina v11\n\ncultuur\n\npagina v12\n\ntelevisie\n\npagina v14\n\nFOTO ANP/hh","intensity":0,"negativity":0,"cluster_id":42,"similar_texts":"text377"},{"id":"143","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/7/2","title":"VS richt vizier scherp op China","text":"De Amerikaanse inlichtingendienst CIA zet een nieuw centrum op dat zich exclusief gaat bezighouden met China. Doel is het verzamelen van inlichtingen over het land en inspanningen aansturen om Chinese spionage tegen te gaan. Dat melden Amerikaan- se media. CIA-topman William J. Burns noemt de groeiende rivaliteit met China 'de grootste geopolitieke uitdaging van de 21e eeuw.' De aandacht ging tot dusver vooral uit naar terreurorganisaties, maar gaat nu meer naar landen die als rivalen worden gezien, zoals ook Rusland, Noord-Korea en Iran.","intensity":0,"negativity":1,"cluster_id":19,"similar_texts":"text201"},{"id":"144","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/3","title":"Westelijke Balkan nog geen lid EU","text":"Zes landen op de westelijke Balkan krijgen nog geen uitzicht op het lidmaatschap van de Europese Unie. Landen als Nederland en Duitsland willen nog geen toetredingsdatum met hen afspreken. Albanië, Noord-Macedonië, Servië, Montenegro en ook Bosnië en Kosovo moeten eerst nog veel hervormingen doorvoeren, vinden onder meer Nederland en Duitsland. Slovenië, dat dit halfjaar de EU voorzit, wijdde de EU-top van gisteren aan de regio en wilde afspreken dat het vóór 2030 dan toch zover zou zijn. Maar dat stuitte op grote weerstand.","intensity":0,"negativity":1,"cluster_id":63,"similar_texts":"text695"},{"id":"145","publisher":"NRC Handelsblad","date":"2021-10-07","url":"https://www.nrc.nl/nieuws/2021/10/06/wethouder-rotterdam-er-is-met-een-grote-boog-om-het-warmtebedrijf-heengelopen-a4060957#20211007-79847-401","title":"Wethouder Rotterdam: ‘Er is met een grote boog om het Warmtebedrijf heengelopen’","text":"Energietransitie Private partijen wilden niet echt investeren in de warmteleiding van Rotterdam naar Leiden, zegt wethouder Arjan van Gils: „Het kan  niet zo zijn dat één partij er eindeloos geld in blijft steken en alle risico’s op zich neemt.”,Het nieuws in het kort:\n\nHet Rotterdamse college van burgemeester en wethouders wil stoppen met de duurzame warmteleiding van de Rotterdamse haven naar Leiden.\n\nHet noodlijdende Warmtebedrijf van de gemeente Rotterdam stevent af op een duur faillissement.\n\nDe financiële risico’s van het project zijn te groot, zegt wethouder Arjan van Gils (Financiën en Majeure Projecten, D66). Het contract met exploitant Gasunie van de beoogde pijpleiding is nog lang niet rond. Waar en hoe de pijpleiding naar Leiden moet worden aangesloten, is ook nog niet bekend.\n\nPrivate partijen, zoals Shell, afvalverwerker AVR en energiebedrijven Uniper en Vattenfall, wilden te weinig investeren, naar oordeel van de Europese Commissie. Met een scheve publiek-private verhouding qua investeringen zou er sprake kunnen zijn van staatssteun.\n\nLees het volledige nieuwsbericht hier: College Rotterdam wil stoppen met warmteleiding naar Leiden\n\nNa vijftien jaar is Rotterdam klaar met het reanimeren van een megaproject dat nooit levensvatbaar werd. Het college van burgemeester en wethouders wil definitief stoppen met het plan voor een duurzame warmteleiding van de Rotterdamse haven naar Leiden. Het betekent het einde voor het Warmtebedrijf Rotterdam, waar de gemeente door de jaren heen ongeveer 300 miljoen euro in heeft gestoken.\n\nIn 2006 was het een buitengewoon ambitieus en duurzaam plan: met industriële warmte uit de Rotterdamse haven zou het nieuwe Warmtebedrijf 300.000 tot 500.000 woningen kunnen verwarmen. Maar omdat de teller bleef steken op ongeveer 60.000 woningen, en het Warmtebedrijf verlies leed, zag Rotterdam in Leiden een nieuw afzetgebied. Alleen: die pijpleiding naar Leiden is er nooit gekomen. Mogelijk wordt de leiding naar Den Haag wel aangelegd.\n\nEind vorig jaar deed het stadsbestuur nog een laatste poging voor een doorstart. Energiebedrijf Gasunie zou een leiding via Den Haag kunnen aanleggen en exploiteren. Rotterdam zou deze huren om warmte van Shell en afvalverwerker AVR te transporteren. In 2026 zou Rotterdam dan alsnog warmte kunnen leveren aan energiebedrijf Vattenfall in Leiden. Tot die tijd zou de gemeente energiebedrijf Uniper doorbetalen om warmte te leveren aan Vattenfall.\n\nDe provincie Zuid-Holland was vóór en het ministerie van Economische Zaken had er 385 miljoen euro subsidie voor over, volgens de Rotterdamse D66-wethouder Arjan van Gils (financiën en majeure projecten).\n\nLees een reconstructie over het Warmtebedrijf: Aftakeling van een Rotterdams prestigeproject\n\nMaar de financiële risico’s blijken te groot en niet te beheersen, zegt Van Gils. Na verschillende momenten waarop het Warmtebedrijf al bijna omviel, mag de Rotterdamse gemeenteraad volgende week officieel het licht uitdoen. Van Gils: „Het is een beetje alsof je op een onveilige weg rijdt. Als je zelf achter het stuur zit in een goede auto, durf je het aan. Als je niet weet bij wíe en in wát voor auto je stapt, ligt het anders.”\n\nDe energietransitie is het speerpunt van het Rotterdamse stadsbestuur. En nu gaat het Warmtebedrijf, een groot financieel dossier, failliet.\n\n„De energietransitie in deze stad is niet alleen afhankelijk van het Warmtebedrijf, en heel veel duurzame plannen gaan wel goed, maar het is wel een groot onderdeel, ja. Teleurstellend is dat de gemeente al zolang bezig is met het Warmtebedrijf – sinds 2005, 2006 – en dat we nu zó dicht bij een oplossing leken. Maar uiteindelijk lukt het dan toch niet.”\n\nDe financiële risico’s van de leiding naar Leiden zijn „onverantwoord”, volgens het college. Waarom?\n\n„De tarieven en de condities van het contract dat het Warmtebedrijf met Gasunie zou sluiten zijn nog onduidelijk. Het aansluitpunt van de Rotterdamse haven op de warmteleiding naar Leiden staat nog niet vast. De Europese Commissie vindt de publiek-private investering scheef en ziet deze als staatssteun. Allemaal onzekerheden die wij niet kunnen beheersen, die het slagen van het project onzeker maken en vertraging opleveren. Intussen betalen wij Uniper nu om warmte aan Leiden te leveren omdat het Warmtebedrijf dat contractueel verplicht is, terwijl de gasprijs enorm stijgt. Als we doorgaan, kan de gemeente straks weer tientallen miljoenen bijstorten.”\n\nBetrokken private partijen, zoals AVR, Shell, Vattenfall en Uniper, zouden meer moeten investeren in de leiding, volgens Brussel. Hun bijdrage staat in „schril contrast” met die van Rotterdam, schrijft het college. Wat is die verhouding?\n\n„Normaal gesproken moet de verhouding publiek-privaat volgens de Europese normen fifty-fifty zijn. Dit is een bijzonder project in een gereguleerde markt, maar dan nog is de private bijdrage marginaal, vindt de Europese Commissie. Het gaat om enkele miljoenen die nog niet zijn vastgelegd: dat biedt geen soelaas.”\n\nWas er wel wíl bij private partijen om in dit project te stappen?\n\n„Mijn beeld is, als ik er lang naar kijk, dat er met een grote boog om het Warmtebedrijf is heengelopen.”\n\nDiverse private partijen hebben jarenlang „baat” gehad bij het gemeentelijk ondersteunde Warmtebedrijf, constateert het college.\n\n„Het gaat er niet om dat ze het Warmtebedrijf moeten stutten, want dat is een onderneming. Maar je\n\nbent samen bezig voor de energietransitie een duurzaam warmtenet voor Zuid-Holland aan te leggen, van Rotterdam en Den Haag tot Leiden. Dan verwacht je van grote partijen dat ze zeggen: wij zien een groter belang en eigen belang om een rol te spelen in die toekomst. Dat project gaan we samen mogelijk maken.”\n\nCV Van politie naar bestuur\n\nArjan van Gils (1955, Velsen) is sinds maart 2019 wethouder van financiën, organisatie, haven en majeure projecten in Rotterdam namens D66. Hij haalde zijn officiersdiploma aan de Nederlandse Politieacademie en studeerde rechten in Amsterdam. Van Gils was eerder politiecommissaris (1992-1998) in Rotterdam-Rijnmond en gemeentesecretaris in achtereenvolgens Enschede (1998-2005) en Rotterdam (2005-2012).\n\nMaar uiteindelijk wilden ze niet investeren – of lang niet genoeg.\n\n„Om hun moverende redenen hebben ze niet voldoende meebewogen naar oordeel van de Europese Commissie. Uniper wilde best eens nadenken over stadswarmtecentrales in Den Haag, Rotterdam en Leiden, maar hier niet over. Van Shell zie ik altijd grote krantenadvertenties over groene energie: practice what you preach, denk ik dan. Het kan niet zo zijn dat één partij er eindeloos geld in blijft steken en alle risico’s op zich neemt: dat is een en al onbalans.”\n\nJe kunt ook zeggen: de gemeente Rotterdam heeft jaren van zich láten profiteren in dit project.\n\n„De private partijen hebben ooit rechtsgeldige contracten met het Warmtebedrijf gesloten – in die zin is het geen verwijt. Maar het Warmtebedrijf had geen onderhandelingspositie om het anders te doen. Eerlijk is eerlijk: het Warmtebedrijf is een te kleine speler op de energiemarkt. Grote partijen kunnen hun risico’s spreiden: op de ene concessie verliezen ze wat, op de andere maken ze het weer goed. Maar een hele kleine speler, die dan ook nog in wurgcontacten, of zeg maar kwetsbare contracten vastzit, kan dat niet.”\n\nVerwijt u zichzelf ook iets als verantwoordelijk wethouder?\n\n„Ik kan alleen zien dat wij als gemeente en het Warmtebedrijf er superhard aan gewerkt hebben. Net als het ministerie van Economische Zaken en de provincie Zuid-Holland. Gasunie was volgens mij ook serieus bezig met het verkennen van een nieuwe markt voor duurzame energie.”\n\nU heeft als wethouder drie dossiers met grote financiële problemen: de verbouwing van Museum Boijmans Van Beuningen, het nieuwe Feyenoord-stadion en nu het Warmtebedrijf dat failliet gaat. Hoe slaapt u?\n\n„Over het algemeen goed. Grappig dat je de metro naar Hoek van Holland niet noemt, want toen ik aantrad was dat hét grote dossier. Bij Boijmans voer ik als wethouder grote projecten nu alleen een verkenning uit naar de haalbaarheid. Als het daar niet goed gaat, moet u toch echt bij mijn collega-wethouders zijn. Bij Feyenoord City speelt: hoe krijgen we greep op de bouwkosten en hoe krijgen we de financiering rond? Niet zozeer: wat heeft de gemeente laten liggen en wat kan de gemeente doen? Dat is eigenlijk ook zo bij het Warmtebedrijf, en dat is vaak het frustrerende in het openbaar bestuur. Je bent afhankelijk van anderen, het zijn taaie processen en je denkt: kan niemand over zijn schaduw heenstappen?”\n\nWat zijn de lessen voor de gemeente Rotterdam van het Warmtebedrijf?\n\n„Ten eerste: bezint eer ge begint, weet waar je instapt. Want no guts, no glory, dat is een beetje de stijl van Rotterdam. Maar goed, anders hadden we ook geen Nieuwe Waterweg gegraven, een huis-tuin-en-keukenbruggetje gehad in plaats van de Erasmusbrug, dan hadden we die hoogbouw niet. Bestuurlijke moed gaat gepaard met risico’s. Tegelijkertijd hebben overheden wel moeite de stekker eruit te trekken als het fout gaat. Dat zie je in de geschiedenis van het Warmtebedrijf op verschillende momenten terug. Het is een van de aanbevelingen van de gemeenteraadsenquête naar het Warmtebedrijf: stoppen is geen falen.”\n\nNieuwsbrief\n\nNRC Rotterdam\n\nHet laatste nieuws en de beste stukken over de mooiste rotstad die er is\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 7 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 7 oktober 2021","intensity":0,"negativity":0,"cluster_id":26,"similar_texts":"text272"},{"id":"146","publisher":"De Telegraaf","date":"2021-10-08","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e19a5e4d0f8098ad9ea9890341c71da2/web/OPS/cciobjects.json&hash=9be40bf8683ee93fbe86#/pages/32","title":"WK 2022 voor Advocaat en Van Marwijk op tocht","text":"WK 2022 voor Advocaat en Van Marwijk op tocht\n\nDeelname aan het WK 2022 in Qatar is ver weg voor Dick Advocaat en Irak en de Verenigde Arabische Emiraten van Bert van Marwijk. De twee oud-bondscoaches van het Nederlands elftal deden donderdag slechte zaken. Advocaat en zijn assistenten Cor Pot en Zeljko Petrovic, sinds de zomer aan het roer bij Irak, zagen hoe hun ploeg op 0-0 bleef steken in de WK-kwalificatiewedstrijd tegen Libanon. Een overwinning was hard nodig om aansluiting te houden bij de toptwee. Eerder op de dag won Zuid-Korea, de nummer twee in de stand, al van Syrië met 2-1. Dick Advocaat staat met zijn ploeg op de voorlaatste plaats, met twee punten uit drie duels en dat is slechts een punt meer dan de nummer laatst Syrië. Saillant details is dat Advocaat slechts een duel heeft verloren en dat was tegen koploper Iran. De andere twee duels eindigden gelijk. Datzelfde Iran diende de Verenigde Arabische Emiraten later op de dag een gevoelige 1-0 thuisnederlaag toe. Mehdi Taremi, de ervaren spits van Porto, sloeg halverwege de tweede helft in Dubai met de enige treffer van de wedstrijd toe. Feyenoorder Alireza Jahanbakhsh werd in de 78e minuut gewisseld. De door Van Marwijk gecoachte Emiraten blijven daardoor steken op twee punten, maar beschikken over een beter doelsaldo dan Irak. Dinsdag staan de ploegen van Advocaat en Van Marwijk tegenover elkaar.\n\nIn Groep A van de Aziatische groep mogen de nummers een en twee zich opmaken voor het WK, de nummer drie heeft met heel veel omwegen ook nog een kans, maar dan volgen er diverse play-off-wedstrijden.","intensity":0,"negativity":0,"cluster_id":56,"similar_texts":"text487"},{"id":"147","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/8/2","title":"Wopke ziet nieuwe pot met geld niet zitten","text":"Hij is de naamgever van dat ándere investeringsfonds, het Wopke- Wiebesfonds, maar een nieuwe 'pot met geld' in het leven roepen noemt Hoekstra ditmaal een 'romantisch idee' dat niet per se gaat werken.  \n  \nHoe dat zit? Onder de formerende partijen VVD, CDA, D66 en ChristenUnie circuleert momenteel een plan om 'tientallen miljarden' te gaan lenen om te kunnen investeren. Bijvoorbeeld in woningbouw, herstel van wegen, het stikstofdossier en klimaatbeleid. Omdat Nederland momenteel tegen laag tarief geld kan lenen, zijn zulke investeringen nu relatief goedkoop. En laat Hoekstra nu net aan de onderhandelingstafel zitten als leider van het CDA.  \n  \nToch liet hij in een debat in de Tweede Kamer gisteren weten dat hij als minister van Financiën het plannetje niet direct omarmt. ,,Ik kan daar in mijn rol als aanwezige aan de onderhandelingstafel niet op reageren, maar het is een romantisch idee dat met een pot geld alle problemen ineens zijn opgelost.''  \n  \nVooral de VVD liet eerder in het debat blijken wel gecharmeerd te zijn van het plannetje, dat vorige week uitlekte. Een soort 'Nationaal Herstel-Transitiefonds', een extra 'boost' voor de economie. Maar in de Tweede Kamer bleek al dat partijen - van Pvda en GroenLinks, tot het formerende ChristenUnie - er nog niet voor warmlopen. ,,De inzet van de VVD is nu om voor sinterklaas te gaan spelen, maar niet te kijken naar structurele problemen'', sneerde Bart Snels van GroenLinks al. Punt is namelijk dat het zou gaan om eenmalige uitgaven, geen structurele investeringen die voor een aantal jaren op rij gedaan zouden worden.  \n  \nMisschien speelt mee dat het eerdere fonds dat Hoekstra opzette met collega Eric Wiebes, het Wopke-Wiebesfonds, nauwelijks is aangesproken. Die pot geld vol (ook al geleende) miljarden moest innovatieve projecten en de economie aanjagen, maar van de 3,4 miljard euro die komend jaar beschikbaar is, verwacht het kabinet nog geen 216 miljoen euro uit te geven. De ingediende plannen, bleken dikwijls ondermaats.","intensity":0,"negativity":1,"cluster_id":30,"similar_texts":"text537"},{"id":"148","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=86c37c55f3cd14ab1373#/pages/6","title":"Zaak-Sumanta: zoekactie Hoorn","text":"Zaak-Sumanta: zoekactie Hoorn\n\nDonderdag wordt er opnieuw gezocht naar Sumanta Bansi. \n\nHoorn Tachtig vrijwilligers van het zogeheten Veteranen Search Team en zeker dertig specialisten van de politie kammen donderdag bij Hoorn een groot gebied uit, op zoek naar het lichaam van de in 2018 verdwenen Sumanta Bansi (22). Woensdag zijn al voorbereidingen getroffen voor de ultieme poging.\n\nDe inzet donderdag is enorm. Het zoekgebied bestrijkt zo’n drie vierkante kilometer en ligt in het Dwaalpark, dat ten westen van Hoorn ligt. Het is enkele kilometers gesitueerd van de woning aan de Zevenster in Hoorn, waar de studente biomedische wetenschappen tot 19 februari 2018 woonde. Daarna is ze nooit meer gezien.\n\nPolitie en justitie gaan ervan uit dat haar ex-vriend Manodj B. de zwangere vrouw heeft vermoord. Naast hem worden ook zijn broer, vader en echtgenote verdacht van betrokkenheid bij haar dood. Sumanta woonde bij het gezin in huis en had een heimelijke relatie met Manodj.\n\nWaarom de zoektocht met veteranen en honden van de Landelijke Eenheid precies in dit gebied plaatsvindt, wil de politie Noord-Holland niet zeggen. „Uit onderzoek is gebleken dat het lichaam mogelijk hier ligt”, zegt een woordvoerder. \n\nEerdere zoektochten in onder andere het iets zuidelijker gelegen recreatiegebied De Hulk vonden plaats op basis van locatiegegevens van Google. Die zijn gekoppeld aan de telefoon van Manodj B.","intensity":0,"negativity":0,"cluster_id":41,"similar_texts":"text777"},{"id":"149","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/2","title":"Zege Roglic in oudste koers","text":"Primoz Roglic heeft Milaan-Turijn gewonnen, de koers die in 1876 voor het eerst werd verreden en daarmee de oudste ter wereld is. De Sloveen van Jumbo-Visma liet in de laatste 200 stijgende meters de Brit Adam Yates achter zich. De Portguees João Almeida sprintte naar de derde plaats.","intensity":0,"negativity":0,"cluster_id":24,"similar_texts":"text554"},{"id":"150","publisher":"Algemeen Dagblad","date":"2021-10-08","url":"https://krant.ad.nl/titles/algemeendagblad/7908/publications/26526/articles/1460072/40/5","title":"Zege Van de Zandschulp","text":"Botic van de Zandschulp heeft zich geplaatst voor het masterstoernooi in Indian Wells. De Nederlander won in de tweede ronde van de kwalificaties met de nodige moeite van de Amerikaan Thai-Son Kwiatkowski, de nummer 239 van de wereld: 6-4 4-6 6-2.","intensity":0,"negativity":0,"cluster_id":3,"similar_texts":"text185"}]
