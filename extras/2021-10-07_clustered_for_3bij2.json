[{"id":"1","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/13/1","title":"'Aanpak school mogelijk'","text":"### Onderwijsraad: vaker politie, justitie en zelfs AIVD inzetten bij misstanden\n\nEdwin van der Aa  \n  \nDen Haag  \n  \nVolgens artikel 23 van de grondwet is het geven van onderwijs in Nederland vrij en stelt de overheid alleen eisen aan de kwaliteit. Een school moet aandacht besteden aan democratisch burgerschap, maar daarnaast mag leerlingen 'een eigen verhaal' worden verteld vanuit een godsdienst of andere levensbeschouwing. Die vrijheid is begrensd door het verbod op discriminatie, dwang en indoctrinatie.   \n  \nDe afgelopen jaren zijn er incidenten geweest op bijzondere scholen waarbij de inspectie moest ingrijpen, omdat deze grenzen werden overschreden. Zo kwam er dit jaar nog een reformatorische middelbare school (Gomarus in Gorinchem) in de media die homoseksualiteit afwees en lhbti-jongeren dwong uit de kast te komen.  \n  \nDe Onderwijsraad benadrukt dat de vrijheid van onderwijs niet vrijblijvend is. Voorzitter Edith Hooge: ,,De verscheidenheid in het onderwijs is een groot goed, die wil je behouden. Dan is het ook belangrijk dat er grenzen zijn vanuit de democratische rechtsstaat en dat essentiële zaken voor leerlingen op alle scholen op het programma staan.\"   \n  \nAls scholen regelmatig de grenzen van de vrijheid van onderwijs opzoeken, moet de wetgeving dan niet worden aangescherpt? Nee, meent de Onderwijsraad. Volgens het adviesorgaan van de regering volstaat 'het bestaande instrumentarium binnen de huidige wetgeving' om te kunnen ingrijpen. De overheid hoort dan wel alert te zijn op 'signalen van grensoverschrijdend gedrag' en kan daar 'sneller en steviger' op handelen.  \n  \nIn eerste instantie ligt het toezicht bij de Inspectie van het Onderwijs, maar andere instanties mogen best vaker in beeld komen om misstanden aan de kaak te stellen en te stoppen, vindt de raad. Een ouder of leerling die zich ongelijk behandeld voelt op school, kan bijvoorbeeld een klacht indienen bij het College voor de Rechten van de Mens. Verder biedt het strafrecht mogelijkheden aan de politie en het Openbaar Ministerie om onderzoek in te stellen en tot strafvervolging over te gaan bij verboden zaken. Denk aan discriminatie, belediging, haatzaaien en misdrijven tegen de persoonlijke vrijheid.  \n  \nOok kan een rechter ingrijpen, mocht de openbare orde op of rondom een school in het geding zijn. En in extreme gevallen is zelfs onderzoek door de Algemene Inlichtingen- en Veiligheidsdienst mogelijk, aldus de Onderwijsraad. De AIVD moet dreigingen voor de nationale veiligheid zichtbaar maken en wegnemen.\n\nRegeerakkoord\n\nHet rapport van de Onderwijsraad komt op een politiek gevoelig moment. VVD, D66, CDA en ChristenUnie onderhandelen over een regeerakkoord. De eerste twee partijen, die op dit punt progressief zijn, hebben aangegeven artikel 23 te willen 'moderniseren', maar de christelijke partijen zijn daar tegen.   \n  \nD66 wil concreet vastleggen dat scholen in de toekomst geen leerlingen meer kunnen weigeren op grond van levensbeschouwing. Nu hebben scholen alleen zo'n acceptatieplicht als er 'binnen redelijke afstand' van de woning van de leerling geen gelegenheid is om regulier onderwijs te volgen. Hooge vraagt zich af wat een acceptatieplicht zou toevoegen. ,,Wees helder over wat mag, moet en niet mag op scholen en waar de grenzen liggen. Dat is waar de vrijheid van onderwijs in de praktijk over gaat.\"  \n  \nDemissionair minister Slob (Basis- en voortgezet onderwijs) zei eerder al in de Kamer dat de discussie over de vrijheid van onderwijs een diepgravend debat vereist. In reactie op het rapport van de Onderwijsraad laat hij weten zich de afgelopen jaren te hebben ingezet om de onderwijsvrijheid én de verantwoordelijkheid die daarbij hoort toekomstbestendiger te maken. ,,Zo heb ik geregeld dat de inspectie nieuwe scholen vooraf kan beoordelen om te kijken of het goede scholen zullen zijn. Bovendien ben ik met een nieuwe wet gekomen om sneller in te grijpen bij slecht functioneren. Ook hebben we de opdracht voor burgerschapsonderwijs op school aangescherpt.\"  \n  \nKamerlid Paul van Meenen van D66, voorstander van wijziging van artikel 23, vindt dat de vrijheid van onderwijs geen vrijbrief mag zijn voor slecht of onveilig onderwijs. ,,Wil artikel 23 blijven bestaan, dan moet het artikel evolueren. Er moet bijvoorbeeld ook op een gereformeerde school voldoende aandacht, vrijheid en veiligheid zijn voor kwetsbare leerlingen van 12, 13, 14 jaar die worstelen met hun seksuele identiteit. Bovendien willen we dat de inspectie individuele signalen mag onderzoeken, nu kan dat nog niet.\"  \n  \nGert-Jan Segers van de ChristenUnie, die niet wil morrelen aan de vrijheid van onderwijs, zegt: ,,Het is goed om te lezen dat ook volgens de Onderwijsraad vrijheid en verantwoordelijkheid hand in hand kunnen gaan in het stelsel zoals we dat hebben. Daarnaast doet de Onderwijsraad aanbevelingen hoe er nog eerder en effectiever kan worden ingegrepen als een school - wat de achtergrond van die school ook is - voor sommigen een onveilige plek is.\"","intensity":0,"negativity":0,"cluster_id":31,"similar_texts":"text227"},{"id":"2","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/40/1","title":"'Doorgaan brengt mij niks extra's meer'","text":"Met team Energy Standard komt Femke Heemskerk uit in de International Swimming League. De play-offs van deze lucratieve zwemshow voor teams zijn van 11 tot en met 28 november in haar eigen Pieter van den Hoogenband Zwemstadion in Eindhoven. ,,Ik ben klaar, maar wil nog wel bewust een wedstrijd zwemmen\", zo maakte ze gisteren bekend.  \n  \nEen aantal weken na de Olympische Spelen van Tokio, waar ze zesde werd op de 100 meter vrije slag, had het idee zich gevormd in haar hoofd. ,,Na de Spelen was ik heel moe, lag anderhalve week in bed. In Tokio moesten de prestaties diep uit mijn botten komen. Een jaar teruggeworpen worden door corona was best heftig en vroeg veel van de discipline en motivatie. Ik ben daarom pas later naar Napels gegaan voor de ISL, maar wilde toch een paar voorronderaces zwemmen. Even voelen of ik echt wilde stoppen. Ik vond het nog heel leuk, maar merkte ook dat het goed was geweest.\"\n\nFinale\n\nDe EK, WK en wereldbekerwedstrijden kortebaan zwemt ze niet meer. Alleen de Grand Final van de ISL is - afhankelijk van kwalificatie, datum en locatie - nog een optie. ,,Als we ons plaatsen en de finale is in de week na Eindhoven in Glasgow of Londen, dan ga ik wel. Maar als het pas in januari is, dan doe ik het niet. Ik stop echt in 2021\", aldus de 34-jarige Heemskerk, die zich specialiseerde op de 100 en 200 meter borstcrawl. ,,Ik heb nog wel het gevoel dat ik harder zou kunnen zwemmen, maar dat brengt mij niks extra's meer. Dan haal ik dat doel en wat dan? Ik heb alles al wel geleerd, gezien, gedaan, ervaren en beleefd.\"  \n  \nDus zwaait binnenkort de derde van de vier 'Golden Girls' af. Die bijnaam kregen Heemskerk, Marleen Veldhuis, Inge Dekker en de nog actieve Ranomi Kromowidjojo nadat ze in 2008 in Peking olympisch kampioen op de 4x100 meter vrije slag waren geworden. De estafettenummers brachten altijd het beste in de sociale Heemskerk naar boven en zo vulde ze een mooi palmares. Op de WK kortebaan won ze in 2014 individueel goud op de 100 meter vrij. En dit jaar bekroonde ze haar carrière met de Europese titel op het koninginnenummer (100 vrij langebaan). ,,Dat zijn de drie medailles die ik bij een brand als eerste uit het vuur zou redden. Maar dan heb je het over stukjes metaal. Op het gehele avontuur wat ik heb mogen beleven, ben ik vooral trots.\"  \n  \nHeemskerk hield er niet van om veilig in haar comfortzone te blijven. Verandering van spijs doet eten, maar het samenstellen van de ideale maaltijd kostte haar vele jaren. Ging ze spartaans trainen in Frankrijk, kwam dat haar superbe techniek niet ten goede. In bloedvorm of juist helemaal niet, op de belangrijke momenten sloegen de zelfbenoemde demonen in haar hoofd toe en ging het geregeld mis. De pure emoties bij die pieken en dalen schuwde ze in interviews aan de badrand niet, wat van haar een aanraakbare topsporter maakte.  \n  \n,,Ik heb tijdens mijn carrière de randjes opgezocht. Hoewel mijn keuzes niet altijd goed hebben uitgepakt, sta ik er wel achter. Ik had het geloof dat het goed voor me zou zijn, dan kun je achteraf geen spijt hebben als iets niet gewerkt heeft. Gewoon de consequenties dragen, van iets proberen leer je ook.\"  \n  \nDat Marcel Wouda, de coach met wie ze kan lezen en schrijven, bij zwembond KNZB verder gaat als projectcoach speelde geen rol in haar beslissing om te stoppen. Met hem aan de badrand zwom Heemskerk haar beste tijden. ,,Qua trainer paste hij het beste bij mij. Marcel is zo bezeten van alle details. Technisch gezien zaten we op één level en wist ik precies wat hij bedoelde en hoe ik dat moest uitvoeren. Dat is bijzonder.\"","intensity":0,"negativity":0,"cluster_id":63,"similar_texts":"text575"},{"id":"3","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/8/1","title":"'Ik wil voorkomen dat leerlingen buitengesloten worden'","text":"### Vrijheid van onderwijs Hoe ver mogen scholen gaan?\n\nWat heeft u zich op de hals gehaald?\n\n\"Oud-partijleider Lodewijk Asscher heeft dit wetsvoorstel in gang gezet, ik heb het van hem overgenomen. De discussie speelt al langer, ook Klaas Dijkhoff (oud-fractievoorzitter van de VVD, red.) heeft er al voor gepleit dat we de Grondwet 'op de schop' willen nemen, zoals sommigen zeggen. Scholen moeten de ruimte houden, maar we moeten ook grenzen stellen. In de Tweede Kamer hebben we telkens weer debatten naar aanleiding van incidenten. Vorige week nog over het Gomarus, waar zelfs een strafrechtelijk onderzoek wegens discriminatie op seksuele geaardheid is gestart ( homoseksuele leerlingen moesten gedwongen uit de kast komen tegenover hun ouders, red.). Ik wil aan de voorkant de Grondwet verbeteren, om te voorkomen dat er leerlingen buitengesloten worden.\"\n\nWat houdt de wijziging van de Grondwet precies in?\n\n\"We willen drie punten toevoegen. Dat ieder kind recht heeft op onderwijs en kansengelijkheid. Dat iedere school zich moet houden aan de waarden van de democratische rechtsstaat, zoals non-discriminatie. En een acceptatieplicht voor scholen.\"\n\nHoe werkt zo'n acceptatieplicht?\n\n\"Als leerling en ouders weet je dat een school bepaalde waarden heeft: joodse, islamitische of christelijke. Dat kan ook inhouden dat ze een homohuwelijk niet zien als door God gewild. Maar een school mag niet van een kind vragen om dat rechtstreeks te onderschrijven. Een school moet respecteren dat een leerling daar eigen opvattingen over mag ontwikkelen, zichzelf mag zijn en daarvoor de ruimte krijgt. Dat is de nuance die we erin willen brengen.\"\n\nZo verwoord klinkt het alsof niemand daar tegen kan zijn, maar de christelijke partijen in de Tweede Kamer zijn tegen zo'n acceptatieplicht. Twee daarvan, CDA en ChristenUnie, zitten aan de formatietafel.\n\n\"Ik ben optimistisch, er zit beweging in de discussie. Zo heeft het CDA dit voorjaar het Regenboogakkoord ondertekend tegen discriminatie van lhbti'ers. Op ons wetsvoorstel kreeg ik in de consultatieronde veel positieve reacties, opvallend vaak van christelijke scholen. Het gaat om acceptatie van wie je bent, op een plek die heel belangrijk is voor de ontwikkeling van kinderen. Nog steeds weigert een paar procent van de scholen leerlingen op grond van hun grondslag. Elke school die dat doet, is er één te veel.\"\n\nEen Grondwetswijziging duurt jaren, ook een nieuwe Tweede Kamer na de volgende verkiezingen moet er nog over stemmen. Wat lost dat nu op?\n\n\"Natuurlijk vind ik ook dat er eerst betere handhaving moet komen, of bijvoorbeeld betere voorlichting op pabo's. Discriminatie is ook nu al verboden. Maar ik geloof dat hiermee de vrijheid van onderwijs zal verbeteren. En we houden ons beter aan de waarden van de democratische rechtsstaat.\"\n\nU wilt hiermee ook kansengelijkheid bevorderen. Daarvoor is toch meer nodig dan een aangepast artikel 23?\n\n\"Het gaat mij niet zozeer over bijzonder onderwijs op zichzelf. Dat is een groot goed. Kijk naar islamitisch onderwijs, daarbinnen is de segregatie juist klein: van praktisch geschoold tot gymnasium komen leerlingen daar samen. Toch zijn er nog steeds scholen die zich bij kritiek op kwaliteit of discriminatie verschuilen achter artikel 23. Natuurlijk heeft kansenongelijkheid ook te maken met problemen als het lerarentekort. Een op de vier kinderen onder de 15 jaar kan niet goed lezen en schrijven. Daarom ben ik voorstander van ongelijk investeren in scholen. Meer geld naar docenten in 'moeilijke' wijken, voor scholen waar achterstanden het grootst zijn. Dat moet je durven. Kansenongelijkheid is een probleem dat breder is dan onderwijs alleen. Maar het onderwijs speelt er een cruciale rol in.\"","intensity":0,"negativity":0,"cluster_id":20,"similar_texts":"text165"},{"id":"4","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/6/1","title":"'Links' dreigt met motie tegen Ankie Broekers-Knol","text":"Staatssecretaris Ankie Broekers-Knol (Asiel, VVD) is na haar excuses voor uitspraken over Afghaanse vluchtelingen, zaterdag in een interview in deze krant, nog niet uit de politieke problemen. SP, GroenLinks en PvdA sluiten niet uit dat zij vandaag met een motie van wantrouwen komen.  \n  \nBroekers-Knol suggereerde in het interview dat er mogelijk 100.000 Afghaanse vluchtelingen naar Nederland willen komen. Ook zei ze te vrezen voor een braindrain van Afghanistan, het argument dat de taliban ook gebruiken om te verhinderen dat hoogopgeleide mensen vertrekken. Na felle kritiek uit de Tweede Kamer zei de staatssecretaris zondag dat ze het 'hypothetisch aantal' van 100.000 niet had moeten noemen en dat ze haar opmerkingen zorgvuldiger had moeten verwoorden.  \n  \nVoor Kamerleden Jasper van Dijk (SP), Kati Piri (PvdA) en Corinne Ellemeet (GroenLinks) zijn de excuses niet genoeg. ,,Ze heeft het wel gezegd\", aldus Van Dijk. Met die uitspraken ondermijnt ze volgens de SP'er de wens van de Kamer, die in augustus juist afdwong dat alle Afghanen die voor Nederland hebben gewerkt recht moeten krijgen op asiel. Piri: ,,Ze heeft een groot probleem.\"  \n  \nEllemeet beschuldigt Broekers-Knol van 'het plegen van obstructie' en wil dat ze bij het debat 'diep door het stof gaat'. ,,Ik wil letterlijk van haar horen dat het getal dat ze noemde niet op feiten is gestoeld, dat haar uitspraken het draagvlak voor de opvang van vluchtelingen ondermijnen en dat ze ermee de wens van de Kamer negeert.\" Doet ze dat niet, dan gaat GroenLinks 'zich beraden op een motie', die zowel van afkeuring of wantrouwen kan zijn.  \n  \nBij de Nederlandse evacuatieoperatie werden 2500 mensen geëvacueerd, meer dan vooraf werd gedacht. Maar er bleven ook veel mensen achter: Nederlanders, tolken en andere Afghanen die gevaar lopen.  \n  \nDemissionair ministers Sigrid Kaag (Buitenlandse Zaken, D66) en Ank Bijleveld (Defensie, CDA) stapten na een aangenomen motie van afkeuring op.","intensity":0,"negativity":1,"cluster_id":25,"similar_texts":"text295"},{"id":"5","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/25/1","title":"'Natuurlijk moet ik meer van mezelf eisen. Dit is niet goed genoeg'","text":"### Interview Frenkie de Jong\n\nPrettig aan Frenkie de Jong is dat hij blijft lachen, ook in tijden van sportieve malaise. Hij gaat een eind mee in kritiek, al weerlegt hij grieven als zijn mening anders is. Ja, tegen Benfica, vorige week in de Champions League, had hij zelf kunnen schieten in kansrijke positie, in een poging om bij een 0-0-stand een afgang (3-0) in Lissabon af te wenden. 'Dat had gekund.'  \n  \nHij legde af naar het centrum, waar spits Luuk de Jong de bal matig raakte en een verdediger redding bracht. 'In principe is de kans groter als je de bal breed legt. Ik denk dat ik dat in een volgende situatie weer zou doen.'  \n  \nMaar goed, twee assists en nul goals is zelfs voor een middenvelder als hij, een speler die het ritme bepaalt en het spel van een elftal structuur geeft, een magere balans in het nog prille seizoen. 'Dat is niet goed genoeg.' Niet voor het eerst: 'Ik ben geen speler die je moet beoordelen op goals en assists.'  \n  \nRustig formuleert hij antwoorden, in een digitale sessie met volgers van het Nederlands elftal, dat bijeen is voor WK-kwalificatieduels met Letland en Gibraltar, vrijdag in Riga en maandag in Rotterdam. De Jong is bezig aan zijn derde seizoen bij Barcelona. Lionel Messi is weg, de club staat in brand. Is het geen tijd om op te staan als nieuwe leider, om zo een ander tijdperk te betreden? 'Ik snap wat jullie bedoelen. Messi is de beste speler ooit. Die maakt per jaar veertig goals en heeft 25 assists. Natuurlijk moet ik meer van mezelf eisen, maar ik ga nooit dertig goals in een seizoen maken. Daarvoor ben ik niet het type speler. Dat kunnen mensen willen, vragen of eisen, maar dat gaat niet gebeuren.'  \n  \nHij is de voorbereidende speler, de spelmaker die volgens critici te veel loopt met de bal, die het spel daarmee ophoudt. Met zijn kwaliteiten zou hij het elftal steviger bij de hand kunnen nemen. 'Op sleeptouw nemen kan wel. Het is goed als ze dat verwachten, en daarin kan ik meer doen.'\n\nZinkend schip\n\nBarcelona een zinkend schip noemen, gaat hem te ver. 'Ik denk dat we nog steeds een goed team hebben, zeker als geblesseerden terugkomen.'  \n  \nHet toppunt van kansloosheid was de wedstrijd van afgelopen weekeinde bij Atlético Madrid, waar hij zich op een gegeven moment terugvond als een soort rechtsbuiten. Hij denkt na, om te formuleren wat hij daarvan vond. 'De trainers weten ook dat ik op mijn best ben op het middenveld, en dat ik dan niet de diepste middenvelder moet zijn. Soms is het niet anders, dan offer je je op voor het team.'  \n  \nHij snapt de opmerking dat het vreemd is om een van de bepalende voetballers dan naar een uithoek van het veld te verbannen waar zijn specialisme niet ligt. 'Rechtsbuiten had ik ook niet verwacht, moet ik eerlijk zeggen. Ik vind dat ik geen rechtsbuiten moet spelen, al hoefde ik niet met krijt aan de schoenen te spelen. Ik denk ook dat het eenmalig is geweest. Verder moet je dan bij de coach zijn.'  \n  \nCamp Nou is bevangen door crisis. Het geld is op. Sterker: Barcelona heeft een schuld van meer dan een miljard euro en het salarisplafond voor dit seizoen ligt op minder dan honderd miljoen euro, voor de hele selectie. Pakweg het loon van Messi vorig seizoen. Rivaal Real zit boven de 700 miljoen. Het lijkt alsof voorzitter Joan Laporta wacht op het moment dat hij trainer Ronald Koeman kan ontslaan zonder dat het hem al te veel geld kost. 'Het is onrustig. Er staat veel druk op de ketel. Elke dag waren er berichten: 'Koemans dagen zijn geteld. Die komt, die gaat hem vervangen'. Ik weet niet precies wat het met hem doet. Dat moet je aan hem vragen.'\n\nOverdreven\n\nIn het algemeen: 'Je wordt gek van de resultaten, maar ik word niet gek van wat daaromheen gebeurt. Er hangt een negatief sentiment rond de club, wat logisch is. Maar ik zit daardoor niet in de put.'  \n  \nHij is gewoon Frenkie, die menigeen een lach schenkt. Nogmaals, het kan beter wat hemzelf betreft, maar 'ik denk dat het best wordt overdreven. Ik ben niet in de vorm van mijn leven, zeker niet, maar ik speel niet heel slecht. Ik denk dat mensen niet echt heel goed kijken hoe een speler voetbalt, maar op basis van resultaat wat dingen roepen.'  \n  \nDe Jong denkt dat Barcelona ondanks de belabberde financiële en sportieve situatie zal opstaan. Alleen: de club behoort niet meer tot de top 4 van Europa. 'Het seizoen is niet verloren. We hebben twee verliespunten meer dan Real en Atlético en maken zelfs in de Champions League nog kans, ondanks de superslechte start (nederlagen tegen Bayern en Benfica). We moeten wel beginnen met het neerzetten van een goede reeks.'  \n  \nEven bij Oranje zijn is nochtans fijn, net als werken met bondscoach Louis van Gaal. De Jong is, in tegenstelling tot bij voorganger Frank de Boer, de enige controleur op het middenveld, en daardoor min of meer gebonden aan het centrum. Van Gaal is 'heel duidelijk en dat is goed, want dan weet je wat er van je wordt verwacht. Je kunt bij hem nooit zeggen dat je niet weet wat je rol is.'","intensity":1,"negativity":1,"cluster_id":44,"similar_texts":"text530"},{"id":"6","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/34/1","title":"'Nee, ben niet in de vorm van mijn leven'","text":"### Maar Frenkie de Jong vindt kritiek op zijn spel én de gitzwarte bespiegelingen over de toekomst van zijn club flink overtrokken\n\nMisschien moeten ze in Catalonië overwegen om Frenkie de Jong wat vaker naar voren te schuiven om met de pers te praten over de crisis van FC Barcelona. De Nederlandse middenvelder blijft zich ook nu hij met zijn droomclub in een diep dal terecht is gekomen kalm, vriendelijk en realistisch uiten, óók als hij met kritiek wordt geconfronteerd. ,,Het komt echt goed'', zegt de 24-jarige De Jong.  \n  \nDat is voor velen nog maar de vraag. Barcelona heeft er financieel een bende van gemaakt en dat krijgt inmiddels ook zijn weerslag in sportieve teloorgang. Dat moet De Jong, die in de zomer van 2019 naar Camp Nou kwam om met zijn droomclub te regeren in de Primera División en de Champions League, toch zorgen baren.  \n  \n,,De resultaten zijn slecht, daar kan niemand omheen'', zegt De Jong in Zeist. ,,Als je mij vraagt of ik er gek van word, dan zeg ik 'ja' als het over de resultaten gaat. Niet om wat er allemaal omheen gebeurt hoor. Er hangt een negatief sentiment rond de club, maar daar zit ik niet van in de put of zo.''  \n  \nDoor de sportieve miskleunen in de Champions League tegen Bayern München (0-3) en Benfica (3-0) en het morsen van punten in de Spaanse competitie tegen Athletic Bilbao (1-1), Granada (1-1), Cádiz (0-0) en Atlético Madrid (2-0) daalt er uiteraard ook kritiek neer op de international. ,,Ik denk dat het soms wat overdreven wordt'', zegt De Jong. ,,Nee, ik ben niet in de vorm van mijn leven. Maar ik speel ook niet slecht. Na de wedstrijd tegen Benfica las ik de kritiek op mijn spel. Als je 3-0 verliest, kun je nooit zeggen dat het heel lekker is gegaan, maar die uitslag betekent ook niet automatisch dat ik heel slecht was. Die kritiek is vaak gebaseerd op de slechte resultaten.''\n\nMessi\n\nDat betekent volgens De Jong niet dat hij niet genoeg van zichzelf eist. Zeker nu Lionel Messi de deur achter zich dicht heeft getrokken, lijkt de Nederlander de kar te moeten trekken. ,,Ik verwacht ook meer van mezelf, dat is zo'', zegt De Jong. ,,Maar Messi is de beste speler ooit. Die maakte ik-weet-niet-hoeveel goals en gaf enorm veel assists. Ik ben gewoon niet het type dat dertig goals in een seizoen maakt, ik ken geen enkele middenvelder die dat wel doet. Kijk, dat ik het elftal meer op sleeptouw moet nemen, daar kan ik inderdaad nog meer in doen. En nul goals en twee assists, dat kan ook beter. Maar ik denk niet dat ik een speler ben die je na een seizoen moet beoordelen op zoveel goals en zoveel assists. Of ik toch niet meer voor mijn eigen kansen moet gaan? Die eerste kans tegen Benfica, waar ik voor de keeper de bal breed leg op Luuk de Jong, die had ik ook zelf kunnen schieten. Spitsen doen dat. Maar de kans dat hij erin gaat als je voor de keeper de bal opzij legt, is groter. Ik zou het nu weer zo doen. En als die bal er wel in was gegaan, is er niemand die zegt 'Frenkie, zelf schieten dat soort ballen'. Later kopte ik nog een bal terug, die ik misschien beter zelf op doel had kunnen koppen. Dat is waar.''\n\nBreak\n\nBarcelona snakt naar doelpunten om uit de crisis te komen. De Jong knikt instemmend. ,,Maar haal bij welke club dan ook de helft van de aanvallers weg en het levert problemen op. Deze break met Oranje is wel lekker en daarna kan het bij Barcelona zomaar weer gaan lopen. Dat denk ik echt, want we hebben namelijk echt een goede selectie, zeker als de geblesseerde spelers er weer bij zijn. Die punten die we tot nu toe hebben verspeeld, dat kan niet, maar de mensen overdrijven enorm. In de competitie is de achterstand op Real Madrid en Atlético eigenlijk maar twee verliespunten. Alles is nog mogelijk. De Champions League zijn we wel superslecht begonnen, maar ook daar is nog niets verloren. Maar dan moeten we wel de eerstvolgende wedstrijd tegen Dinamo Kiev winnen. Of ik trainer Ronald Koeman zie lijden? Er zit veel druk op de ketel, maar dat ziet iedereen.''  \n  \nMaar het is ook geen gekke aanname dat Barça de komende jaren even niet tot de echte top zal behoren. ,,Dat weet ik niet'', zegt De Jong. ,,Als je onze selectie qua namen ziet, dan horen we nu niet tot de top 3 of top 4 van Europa. Daar zitten we dan onder. Maar dat betekent niet dat we daar niet bij kunnen komen. En als je zo'n zelfde beoordeling loslaat op Oranje? Deze week is de finaleronde van de Nations League met Frankrijk, Spanje, België en Italië. Als je puur naar namen kijkt, dan heeft Frankrijk veel meer. Neem Italië, die hebben ook geweldige spelers, maar ook niet zoveel grote namen als Frankrijk.''  \n  \nMaar de Italianen regeren wel een tijdje het landenvoetbal met een enorme ongeslagen reeks van 37 wedstrijden. Het Nederlands elftal is daar nog lang niet, maar bondscoach Louis van Gaal heeft wel een traject voor ogen. Toen de spelers zich maandag in Zeist meldden, sprak Van Gaal zoals gebruikelijk uitgebreid met de internationals. Over Frenkie de Jong zei hij tegen de pers 'die heb ik even met rust gelaten'. Dat had geen diepere betekenis, stelt de speler. ,,We hebben elkaar de hand geschud en hij zei inderdaad dat hij mij even met rust liet. Als hij met alle spelers een gesprek van een half uur zou voeren, is de dag meteen om.''\n\n'Gemiste kans'\n\nDe komende wedstrijden tegen Letland en Gibraltar zouden, na de sterke optredens tegen Montenegro (4-0) en Turkije (6-1), een aanloopje moeten vormen voor een stabiele en betere periode van Oranje. De Jong kijkt nog eens terug op de verloren achtste finale op het EK tegen de Tsjechen (0-2), een roemloze aftocht voor het elftal van toenmalig bondscoach Frank de Boer. ,,Een gemiste kans'', zegt De Jong. Dat hij die avond zelf voortdurend bij de scheidsrechter stond? ,,Ik scheld hem dan niet uit of zo. Misschien moet ik dat minder doen. Afleren ja, maar ik denk niet dat het lukt. Ik sta dan vaak met mijn handen omhoog, dat kan vervelend overkomen, dat weet ik. Maar dat doe ik omdat ik dan denk 'scheidsrechter, hoe kun je dat nou doen?' Ach, zoals ik zei, mensen trekken vaak conclusies op basis van resultaten.''","intensity":0,"negativity":0,"cluster_id":44,"similar_texts":"text342"},{"id":"7","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/10/1","title":"'Zuckerberg, uw tijd is om'","text":"### Facebook onder vuur in Senaat wegens verspreiden van desinformatie\n\nDavid Bremmer  \n  \nRotterdam/Washington  \n  \n,,Ik ben naar buiten getreden omdat ik achter een beangstigende waarheid kwam\", vertelde klokkenluider Haugen tegenover de ondercommissie Handel van de Amerikaanse Senaat. ,,Bijna niemand buiten Facebook weet wat er binnen Facebook plaatsvindt.\"   \n  \nVolgens Haugen, die de afgelopen twee jaar als hoofd productmanager op Facebooks desinformatieafdeling werkte, verkiest het sociale netwerk keer op keer winst en de verspreiding van desinformatie boven mensen.   \n  \nZo zou het sociale netwerk onderzoeksdata achterhouden waaruit blijkt dat Instagram volgens een op de drie tieners (meisjes en jongens) problemen rond hun lichaamsbeeld verergert. ,,Ze laten jonge meisjes zich slecht over zichzelf voelen\", stelde Haugen.   \n  \nEen andere onthulling: voorafgaand aan de Amerikaanse presidentsverkiezingen van 2020 veranderde Facebook algoritmes om verspreiding van nepnieuws tegen te gaan. Maar dit werd direct na de verkiezingen weer teruggedraaid.\n\nOnthullingen\n\nOm die reden stapte de klokkenluider onlangs met tienduizenden pagina's aan vertrouwelijke documenten en e-mails onder haar arm naar The Wall Street Journal en Amerikaanse toezichthouders. De zakenkrant publiceerde afgelopen maand een serie onthullende artikelen die de werkwijze van Facebook en het in 2012 overgenomen Instagram in een kwaad daglicht stellen.   \n  \n,,Ik heb sinds 2006 gewerkt voor Google, Yelp, Pinterest en Facebook. Ik snap hoe genuanceerd zaken vaak liggen. De keuzes van Facebook pakken echter desastreus uit voor de privacy, veiligheid en democratie\", stelde ze. Dat heeft soms daadwerkelijk tot etnisch geweld geleid, bijvoorbeeld in Myanmar.   \n  \nHet is het zoveelste schandaal rond Facebook, dat maandag getroffen werd door één van de grootste storingen in zijn historie. Enkele jaren terug kwam het in 2004 door Mark Zuckerberg opgerichte sociale netwerk negatief in het nieuws toen het Britse Cambridge Analytica toegang had tot de profielen van miljoenen Facebookgebruikers. Die info werd in 2016 gebruikt voor de verkiezingscampagne van Donald Trump.   \n  \nDe 37-jarige Haugen trok voor de Senaat een vergelijking met de ooit machtige tabaksindustrie. ,,Toen sigarettenfabrikanten stelden dat filtersigaretten gezonder waren dan gewone, konden wetenschappers die claim checken. Met de algoritmes van Facebook kan dat niet. Alleen Facebook weet hoe het jouw feed samenstelt.\"  \n  \nHaugen maande de Senaatsleden tot actie. ,,Toen we beseften dat tabaksbedrijven de schadelijke effecten verborgen hielden, ondernam de overheid actie. Toen we doorkregen dat auto's veiliger waren met gordels, ondernam de overheid actie. En vandaag pakt de overheid bedrijven aan die bewijs achterhielden over opiaten. Ik druk jullie op het hart hetzelfde te doen hier.\"  \n  \nFacebook ontkent. ,,Suggereren dat we slechte content aanmoedigen en niets doen is gewoon niet waar\", reageerde het techbedrijf eerder. Volgens Facebook gaat het door met belangrijke verbeteringen om misinformatie tegen te gaan. Of het veel helpt is de vraag, want één van de weinige zaken waar Democraten en Republikeinen het eens over lijken is hun afkeer van Facebook en Big Tech. ,,U komt hier met zeer krachtig bewijs\", stelde Richard Blumenthal, Democratisch senator van de staat Connecticut en voorzitter van de ondercommité Handel, al bij de opening van de zitting. Hij noemde het techbedrijf 'moreel failliet'.  \n  \nRepublikeinse collega Marsha Blackburn ergerde zich op de reactie van Facebook dat de informatie van The Wall Street Journal niet klopt. ,,Alsof The Wall Street Journal geen stukken kan lezen.\" Senator Edward Markey waarschuwde Facebookbaas Mark Zuckerberg in de hardste bewoordingen. ,,Mark Zuckerberg, uw tijd om op kinderen en tieners te jagen, is voorbij. Uw tijd is om en we zullen handelen.\"   \n  \nDe voormalige Facebookmedewerker Haugen zegt in het publiek belang te hebben gehandeld. ,,Ik geloof dat wat ik deed juist was.\"","intensity":0,"negativity":0,"cluster_id":3,"similar_texts":"text105"},{"id":"8","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/ik-heb-soms-het-gevoel-dat-ikzelf-de-nieuwe-gemeenschappelijke-vijand-ben-geworden-a4060807#20211006-79845-104","title":"‘Ik heb soms het gevoel dat ikzelf de nieuwe gemeenschappelijke vijand ben geworden’","text":"Nathalie Toisuta Nathalie Toisuta wilde een herdenking organiseren van de aankomst van de eerste Molukkers in Nederland. Dat leidde tot bedreigingen uit de Molukse gemeenschap.,Het had haar juist zo’n prachtig idee geleken: een containerschip zou de haven van Rotterdam binnenvaren, omstuwd door andere schepen. De haven zou er zelfs een paar minuten helemaal voor stilgelegd worden. En op het moment dat de begeleidende schepen hun hoorns laten horen, zou vanaf het containerschip een groot doek naar beneden komen rollen met daarop een afbeelding van de Kota Inten, het schip waarop de eerste Molukkers in maart 1951 in Nederland aankwamen. Waar in 1951 totaal geen sprake was van enige ontvangst, zou deze keer een warm onthaal plaatsvinden. Met als klap op de vuurpijl premier Rutte, met ‘een speciale boodschap’ voor de Molukkers. Maar de herdenking op 7 oktober gaat voorlopig niet door, vanwege protesten, petities en zelfs bedreigingen aan het adres van de organisatie. Vooral initiator Nathalie Toisuta (52) moet het daarbij ontgelden. De screenshots op haar telefoon laten niets aan duidelijkheid te wensen over. „Ik kom aan je deur en dat zal niet leuk voor je zijn.” „Je hebt misbruik gemaakt van mijn opa en oma.” En: „Lever je achternaam in. Je bent een schande voor het Molukse volk.”Toisuta is geschokt. En tegelijkertijd snapt ze het wel. Onder die woede zit iets veel diepers. „De herdenking is officieel afgelast. Maar in feite is-ie allang begonnen. Veel Molukkers worden hierdoor gedwongen zich te bezinnen op wie ze zijn en wat hun betekenis in de Nederlandse samenleving is. Lang geleden hebben ze het besluit genomen dat ze één gemeenschappelijke vijand hebben: Nederland. Dat is wat je verbindt, wat je Moluks maakt. Als er werkelijk excuus van Nederland zou komen, vraagt dat een geheel nieuwe houding.” Ook op de tentoonstelling Leven in twee werelden - Molukkers in Nederland , die de komende drie jaar langs 35 steden zal trekken, kwam aanvankelijk felle kritiek. Er zou door Toisuta te veel met een koloniaal oog naar de geschiedenis van de Molukkers gekeken zijn. „Maar de reacties in het gastenboek zijn juist heel enthousiast.”Kleine groepAanvankelijk dacht ze dat de tegenstanders maar een kleine groep vormden. Maar de afgelopen weken zwol het protest meer en meer aan. „Ik heb soms het gevoel dat ikzelf de nieuwe gemeenschappelijke vijand ben geworden.” Ze had bewust gekozen voor het symbolische beeld van een hernieuwde aankomst, compleet met schepen. „Dat is een indringend beeld, dat raakt op zielsniveau. En daarmee heel belangrijk. Want op cognitie ga je het niet redden. Als je met de tegenstanders in gesprek gaat, raken ze onmiddellijk verstrikt in hun overtuiging. Dan komen steeds dezelfde argumenten: ‘Nederland heeft ons belazerd. Rutte is een witte man die ons echt niet moet komen vertellen hoe de wereld in elkaar zit. We hebben zijn excuus niet nodig. Het is te laat. We gaan Nederland niet vergeven’. Aan al die vastgeroeste overtuigingen heb ik gemorreld.”\n\nLees ook: Portretten van Molukse Nederlanders, door Molukse ogen\n\nWelke boodschap zou Rutte brengen?„Dat weet ik niet. Maar ik denk dat het iets bijzonders zou zijn geweest. Als Rutte geen premier wordt, hebben de tegenstanders zichzelf vol in de voet geschoten.”Een van de argumenten was: je herdenkt de holocaust toch ook niet met een treinreisje naar Auschwitz?„Dat is echt een belachelijke vergelijking. Ik kan daar woest om worden. De mensen die naar Auschwitz werden getransporteerd, werden vermóórd om wie ze waren. Niemand, echt niemand in Nederland heeft ooit gezegd: die Molukkers moeten dood. Hoe dúrf je Nederland daarvan te beschuldigen? Er is nooit de opzet geweest om Molukkers slecht te behandelen. Het gebeurde vanuit totale onkunde. Auschwitz was geen onkunde, maar een misdadig vooropgezet plan. Elke vergelijking is dus totaal misplaatst.”Was het achteraf verstandig om de RMS, de in 1950 uitgeroepen maar nooit officieel erkende onafhankelijke Republik Maluku Selatan, er niet bij te betrekken?„Bij de vorige herdenkingen werd de RMS ook niet betrokken. De RMS herdenkt op 25 april al jaarlijks het uitroepen van de RMS. Deze herdenking ‘70 jaar’ is voor alle Molukkers. Ook voor niet-RMS’ers. Daarom was het voor mij heel normaal dat we John Wattilete [RMS-president in ballingschap] niet uitgenodigd hadden. Al verwijt ik mezelf achteraf wel dat ik hem niet persoonlijk geïnformeerd heb.”Een ander argument van tegenstanders was dat een zogenoemde re-enactment van de aankomst voor de betrokkenen traumatiserend zou zijn.„Dat argument kwam met name van de derde en vierde generatie. Het is voor hen wellicht te traumatiserend om aan te nemen dat het werkelijk zo met onze ouders en opa’s en oma’s is gegaan. Tegelijk heb ik enorm veel steun gekregen van mensen van de eerste en tweede generatie. Die vonden het een prachtig idee en zijn juist woedend dat het niet doorgaat. Zij zeggen: die jongeren hebben het niet eens zelf meegemaakt. Gaan zij nu voor ons bepalen wat traumatisch is? Waar halen ze de brutaliteit vandaan? Ze moeten een lepel sambal in de mond! Dat was vroeger een straf in Molukse gezinnen.”Toisuta groeide op in een Molukse wijk bij Elst in Gelderland, als dochter van een Molukse vader en Nederlandse moeder. Daar woonde ze tot haar achttiende. „Maar omdat mijn moeder Nederlands is, werden we door sommigen uitgespuugd. Ik heb een enorme bewondering voor mijn ouders. Ze zijn altijd bij elkaar gebleven, en mijn moeder liet zich door die afwijzing nooit van de wijs brengen.” Toch voelt ze zich zeker ook Moluks. „Ik voel mij verbonden met de geschiedenis, met de liefde van Molukkers voor het ritueel.”„De bron van waaruit ik dit doe, is de geschiedenis van mijn vader die op zijn elfde hier aankwam. Ik heb bij hem altijd een enorme heimwee gevoeld, naar zijn land van oorsprong en naar zijn moeder. Mijn eigen wond is de afwijzing van mijn moeder, die ik zelf ook altijd heb ervaren; Molukkers beschouwen mij als niet Moluks genoeg, en de witte gemeenschap als niet wit genoeg.„Ga dan in therapie zonder ons ermee lastig te vallen, zeggen sommige mensen. Maar ik denk dat alle Molukkers verlangen naar verzoening, naar een warm welkom. Dat welkom werd de mensen die met die schepen aankwamen niet gegund. Mijn vader was 11 toen hij met zijn broertje de overtocht maakte. Ze verkeerden in de overtuiging dat er bij aankomst in Nederland een fanfare klaar zou staan. Want als er in hun dorp nieuwe mensen aankwamen, heette je die welkom. Dat er geen sprake was van enige ontvangst voelden ze als een gigantische afwijzing. Daarnaast werden de KNIL’ers uit de ordening ontslagen waartoe ze generaties lang hadden behoord. Dat was een onvoorstelbare dreun. Ondanks hun oorlogstrauma’s waren de meesten diep loyaal aan Nederland. In oude stukken kun je lezen hoe veel Molukkers voor de trossen losgegooid werden op weg naar Nederland nog ‘leve de Koningin’ riepen. Hoe pijnlijk dat je dan wordt afgewezen.”Waarom wordt er zo fel en persoonlijk op u gereageerd?„Omdat ik de initiatiefnemer ben, vrouw ben en niet Moluks genoeg. Allerlei mensen vinden nu dat ze er ook in gekend hadden moeten worden. Maar bij de vorige herdenking – tien jaar geleden – is er ook niet met allerlei wijkraden en stichtingen overlegd. Dan kom je helemaal nérgens. Ik heb met een aantal grote landelijke organisaties contact gehad, heb hun om advies gevraagd. Zij vonden het prachtig.’Gaat u nu toch een rondgang maken door de Molukse gemeenschap?„Waar mogelijk wel. Maar ik hoop vooral dat mensen zich bij mij melden. Die uitnodiging ligt er. Als mensen voorstellen hebben sta ik daar helemaal voor open. Dit heeft zo enorm veel losgemaakt aan agressie en bedreigingen. Daaronder liggen hopelijk ideeën over hoe het dan wél moet. Ik wil verzoening, vertrouwen. Ik wil me niet laten leiden door wantrouwen, en alleen maar roepen dat Nederland een onbetrouwbaar rotland is. Ik hou van Nederland en ben dankbaar dat ik hier geboren ben. Ik vertrouw Rutte, ik ben ervan overtuigd dat het geen symboolpolitiek van hem is.”De herdenking zal er hoe dan ook komen, daar is Toisuta van overtuigd. Waarschijnlijk ergens in het voorjaar. „Misschien in een andere vorm. Dat zou kunnen. Maar dit moet opgelost kunnen worden. Ik wil echt graag een dialoog. Ik vind het heel naar als mensen zich niet gehoord of gezien voelen. Juist ik weet hoe verdrietig en pijnlijk dat is.”\n\nLees ook: Dries van Agt: ‘De Molukkers is groot onrecht bedreven’\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":11,"similar_texts":"text125"},{"id":"9","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/rookie-doodsverachting-op-de-motorfiets-a4060740#20211006-79845-208","title":"‘Rookie’: doodsverachting op de motorfiets","text":"Drama ‘Rookie’, het speelfilmdebuut van voormalig cameraman Lieven Van Baelen, bevat spectaculaire motorrace-scènes. Jammer dat het scenario achterblijft.,De motorracescènes in de Belgische film Rookie zijn spectaculair. De camera volgt de coureurs op de voet als zij in hoog tempo over het circuit razen en de bocht insnijden – waarbij de half in de bocht hangende motorrijder zijn knie zover naar buiten duwt dat die bijna het asfalt raakt. Op zulke momenten stuwt de adrenaline van de toeschouwer net als die van de coureurs flink omhoog, bekrachtigd door ronkende cilinderblokken.\n\nNicky (Matteo Simoni) is een motorcoureur. Zijn hele leven staat in het teken van racen. Hij omarmt ook de levensstijl die erbij hoort: biertjes drinken met de mecaniciens, af en toe een lijntje coke en flirten met de vrouwelijke fans. De snelheidsduivel laat zich niet weerhouden door het feit dat zijn oudere broer omkwam bij een motorongeluk. Als Nicky ook betrokken raakt bij een ongeluk, waarbij hij een gecompliceerde beenbreuk oploopt, ontfermt hij zich over Charlie, de puberzoon van zijn overleden broer. Hij wil van Charlie een coureur zonder doodsangst maken. Eentje die niet nadenkt, maar intuïtief de bochten instuurt en daarbij zo laat mogelijk remt.\n\nRookie is het speelfilmdebuut van Lieven Van Baelen, een voormalig cameraman. Dat verklaart het succes van de spectaculair gefilmde racescènes. Jammer dat het scenario van mindere kwaliteit is. Een subplot waarin Nicky in de drugshandel terechtkomt is zelfs tenenkrommend clichématig. Ook de tekening van de personages is minder geslaagd dan de effectieve couleur locale. Wel lukt het Van Baelen in zijn debuut op overtuigende wijze een hoofdpersoon te laten zien die vastzit in zijn (giftige) mannelijkheid. De testosteron spat van Nicky af. Aan opgeven doet hij niet en altijd gaat hij met iedereen de competitie aan. Maar of hij op die manier de ideale oom is, is ook de vraag die zijn schoonzus Vero steeds luider stelt.\n\nDrama\n\nRookie Regie: Lieven Van Baelen. Met: Matteo Simoni, Veerle Baetens, Valentijn Braeckman, Tibo Vandenborre. In: 8 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":32,"similar_texts":"text313"},{"id":"10","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=4561e3519eb27321d232#/pages/8-9","title":"’Blaffende honden bijten niet’","text":"’Blaffende honden bijten niet’\n\nKeesjan Engelen met zijn gezin in Taiwan. „Het leeft hier niet erg. Er komen al jaren Chinese vliegtuigen en boten voorbij.”\n\nEigen foto’s\n\nMax van der Krans zou niet willen blijven als Taiwan door China wordt ingelijfd.\n\nEigen foto\n\nMichel Wouters vraagt zich af of Den Haag klaarstaat, mocht Peking het eiland aanvallen.\n\nEigen foto\n\nChinese militaire vliegtuigen en helikopters boven Taiwan. De afgelopen dagen breekt China record na record door met een steeds groter aantal het Taiwanese luchtruim binnen te dringen.\n\nFoto ANP/HH\n\n❮❯\n\nMachtsvertoon\n\nNederlandse gemeenschap in Taiwan leeft tussen hoop en vrees onder provocaties van China\n\nHet aantal Chinese militaire vliegtuigen dat de afgelopen dagen het luchtruim van Taiwan is binnengedrongen breekt record na record. Op vrijdag, de dag dat de Volksrepubliek China zijn verjaardag vierde, heeft Taiwan 38 schendingen gemeld, een dag later waren dat er 39 en op maandag maar liefst 56. \n\nCindy Huijgen \n\nDe Nederlandse gemeenschap in Taiwan reageert nuchter op de Chinese provocaties. Al vragen Nederlanders zich wel af of er plannen klaarliggen voor een eventuele evacuatie, mocht Peking het eiland militair aanvallen. Michel Wouters: „Stel dat het gebeurt, staat Den Haag dan voor ons klaar?”\n\n„Het worden nu wel heel veel vliegtuigen”, aldus Wouters. Over het algemeen maakt de Nederlander zich niet heel druk om de militaire spierballen van de Chinese regering. „Het is meer politiek dan dat het echt onder de mensen hier leeft”, aldus Wouters. Op zijn werk heeft niemand het over de vliegtuigen. Waar hij zich wel zorgen over maakt, is de mate waarop Den Haag voorbereid is op een doemscenario in Taiwan. Wouters: „Er zitten hier veel Nederlanders met hun kinderen. Kan er een luchtbrug worden opgezet voor Nederlanders die opeens weg willen?”\n\nDe Chinese provocaties geven Max van der Krans een dubbel gevoel. „Aan de ene kant is het eng dat er opeens zoveel vliegtuigen naar dit land komen. Aan de andere kant: China bedreigt Taiwan al zo’n 70 jaar, ze roepen van alles. Maar blaffende honden bijten niet.” \n\nIngelijfd\n\nDe Nederlandse student woont nu twee jaar in Taiwan en zou niet willen blijven als het door China wordt ingelijfd. „Ik zou al weg zijn als de situatie hier net zo is als nu in Hongkong. Er worden daar zoveel mensen opgepakt, het lijkt me geen fijne plek om te wonen”, aldus Van der Krans. De situaties zijn volgens hem echter niet vergelijkbaar. Van der Krans: „De overheid van Hongkong werkte mee aan de overname. In Taiwan is de regering flink tegen.” \n\nDe Taiwanese president Tsai Ing-wen heeft meerdere keren beloofd er alles aan te zullen doen Taiwan tegen Peking te beschermen. In Foreign Affairs heeft Tsai dinsdag een artikel gepubliceerd waarin de Taiwanese president schrijft: ’Nu andere landen de dreiging vanuit China steeds meer erkennen, zouden ze de waarde moeten inzien van een samenwerking met Taiwan. En ze moeten niet vergeten dat als Taiwan valt, de gevolgen voor de vrede en de democratie in de regio catastrofaal zijn.’\n\n’Bezorgd’\n\nDe Verenigde Staten hebben ’bezorgd’ gereageerd op de recente Chinese schendingen van het Taiwanese luchtruim. Ook Japan en Australië hebben zich tegen de dreigende acties uitgesproken. Van der Krans hoopt dat de Nederlandse overheid ook met een statement komt: „Al heb ik er niet super veel vertrouwen in dat ze een van de eersten zullen zijn.”\n\nHet schrikbeeld voor Nederlanders in Taiwan is de snelheid waarmee Kabul in handen van de Taliban viel. „Dat de bescherming van de Verenigde Staten in een keer weg zou kunnen vallen heeft echt indruk op mijn vrouw gemaakt”, aldus Keesjan Engelen. Hij woont samen met zijn Taiwanese vrouw en twee dochtertjes in Taipei. \n\nIn principe maakt hij zich geen zorgen om de oplopende spanningen. „Ik kreeg van mijn moeder bezorgde berichtjes. Maar het leeft hier niet heel erg. Er komen al jarenlang Chinese vliegtuigen en boten voorbij.” \n\nPaspoorten\n\nMocht het tot een gewapend conflict komen, dan zou Engelen niet in Taipei blijven. „Als het echt gevaarlijk wordt dan gaan we weg. We hebben recentelijk nog Nederlandse paspoorten voor onze kinderen aangevraagd.” \n\nOok de in Taiwan woonachtige Nederlandse Myrthe heeft de gebeurtenissen in Afghanistan op de voet gevolgd. „Je weet dat er een kans bestaat dat zoiets ook in Taiwan gaat gebeuren. Wat doe je dan? Hoe ga je weg? Daar heb ik wel over nagedacht”, aldus Myrthe. Zelf denkt ze dat de kans op een militaire aanval klein is, maar als het toch zover komt, wil ze met haar partner zo snel mogelijk naar Nederland. Myrthe: „In dat geval hoop ik dat de Nederlandse overheid van Kabul heeft geleerd.”\n\nChina beschouwt Taiwan als een afvallige provincie en ziet niets liever dan dat het eiland weer terugkeert naar het moederland. De Chinese president Xi Jinping deinst er niet voor terug om dat desnoods met geweld te regelen. Sinds hij president is, hebben zeven landen hun diplomatieke banden met Taiwan verbroken, wat het overgebleven aantal op slechts vijftien regeringen brengt. Taiwan is echter nooit in handen geweest van de Chinese Communistische Partij. In de jaren 40 versloegen de communisten de Kuomintang op het vasteland, waarop de verliezende partij in 1949 naar Taiwan vluchtte.\n\n’Regering in Taiwan is flink tegen’\n\n’Kan er een luchtbrug worden opgezet als we weg willen?’ \n\n’Schrikbeeld is de snelheid waarmee Kabul in handen van Taliban viel’","intensity":0,"negativity":1,"cluster_id":56,"similar_texts":"text77"},{"id":"11","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=fbbec5616e37bda337e3#/pages/1","title":"’Heeft Den Haag evacuatieplan?’","text":"’Heeft Den Haag evacuatieplan?’\n\nDe Chinese provocaties in het luchtruim van Taiwan hebben ook op de Nederlandse gemeenschap hun weerslag. De vraag leeft of er evacuatieplannen klaarliggen, mocht Peking het eiland militair aanvallen. „Stel dat het gebeurt, staat Den Haag dan voor ons klaar?”, vraagt Michel Wouters, werkzaam in Taiwan, zich af.Het schrikbeeld in Taiwan is de snelheid waarmee Kabul in handen van de Taliban viel. Wouters is niet gerust op de mate waarop Den Haag voorbereid is op een doemscenario. „Er zitten hier veel Nederlanders met hun kinderen. Kan er een luchtbrug worden opgezet voor Nederlanders die opeens weg willen?”\n\nFoto’s ANP/HH\n\n❮❯\n\nNederlanders in spanning in Taiwan \n\nBlaffende honden\n\nPagina T8","intensity":0,"negativity":0,"cluster_id":56,"similar_texts":"text490"},{"id":"12","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=969bc7a0f9e60b4bc4b6#/pages/6","title":"’Het wordt pionieren’","text":"’Het wordt pionieren’\n\nInformateurs Johan Remkes (links) en Wouter Koolmees ontvangen D66-leider Sigrid Kaag. \n\nFoto ANP/HH\n\nInformateurs willen tot een dun regeerakkoord komen\n\nVan onze parlementaire redactie \n\nDen Haag Informateurs Johan Remkes en Wouter Koolmees willen vaart maken met de kabinetsonderhandelingen, maar eenvoudig wordt dat niet met de nieuwe opzet die ze voor ogen hebben, waarschuwen ze. „Het wordt ongetwijfeld pionieren”, stelt Remkes. Koolmees: „Noem het een experiment.”\n\nRemkes en Koolmees gaan met VVD, D66, CDA en CU serieus proberen om tot een dun regeerakkoord te komen. De kandidaat-ministers krijgen vervolgens veel meer vrijheid dan voorheen om dat slanke regeerakkoord in een regeerprogramma te gieten, is het idee. In het verleden is al veel vaker geprobeerd om tot een beknopt regeerakkoord te komen. Dat lukte eigenlijk nooit. \n\n’Omslag nodig’\n\n„Het zal veel van partijen vragen”, weet Remkes. De verleiding is volgens hem immers groot om toch weer veel dingen vast te leggen. „Daarom is er bij partijen een omslag nodig in het denken.”\n\nKoolmees wijst erop dat er hele grote vraagstukken liggen, zoals woningnood, klimaat, stikstof, bestuurscultuur en de bestrijding van ondermijnende criminaliteit. \n\nDe informateurs hopen nog steeds dat PvdA en GL bereid zijn om een vorm van medewerking te verlenen bij het opstellen van het summiere regeerakkoord, maar tot dusverre waren die daar glashelder over. Beide linkse partijen willen daarvoor immers niet op voorhand groen licht geven. „Er was geen warme schouder”, zag Remkes. „We kunnen ze niet met de haren erbij slepen.”\n\nPartijleider Sigrid Kaag van D66 hoopt nog steeds op ’brede samenwerking’. „Die kun je op meerdere manieren invullen. Bij een thema als klimaat kijken we naar GroenLinks. Als het over sociale zekerheid gaat, kijken we als D66 naar wat de PvdA daarvan vindt.” \n\nOpmerkelijk is dat het informateursduo andere politieke partijen niet bij naam noemt. Daarnaar gevraagd zegt Remkes dat de deur voor hen niet op slot zit. „Maar dan moeten ze wel zelf het signaal geven dat men een wezenlijke bijdrage wil leveren”, geeft hij ze mee. \n\n„Wordt het een eenvoudig traject? Zeker niet”, schetst Remkes. „Maar de vier partijen hebben een eerste stap gezet.” Bij hen ziet hij een groot gevoel van urgentie. „Maar een garantie op succes is er niet.” \n\nWoensdag zijn de eerste formatiegesprekken in de nieuwe samenstelling meteen in de ochtend van start gegaan. CDA-leider Hoekstra was drie kwartier binnen om te praten over het proces en een deel van de onderwerpen op de formatietafel. „We willen er allemaal een succes van maken. Dus dat betekent dat er voor alle vier de partijen voldoende in moet zitten. Je moet rekening houden met de anderen, want ook de anderen moeten thuiskomen met een resultaat waarvan ze zeggen: daarom zat ik er ook bij.” \n\nVoltooid leven\n\nCU-leider Gert-Jan Segers denkt dat een korter regeerakkoord ’wel kan werken’. „Het is nu anders dan vier jaar geleden. Als je je nu gewoon richt op de hoofddoelen – de echt grote opgaven – dan denk ik dat het allemaal wel korter kan, ja.” \n\n„Over de heikele punten moet je wel gaan spreken”, constateert hij, als hem gevraagd wordt naar de spanning die er bestaat tussen zijn partij en D66 over het onderwerp voltooid leven. „Daar waar je weet dat de wegen uiteen kunnen gaan, moet je er wel met elkaar over spreken.” \n\n’Een garantie op succes is er niet’","intensity":0,"negativity":0,"cluster_id":36,"similar_texts":"text776"},{"id":"13","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=1f6021cb7974987555fe#/pages/48-49","title":"’Onderzoek doen naar gratis ov’","text":"’Onderzoek doen naar gratis ov’\n\nROTTERDAM/DEN HAAG Er moet onderzoek worden gedaan naar gratis openbaar vervoer voor de Metropoolregio Rotterdam Den Haag (MRDH). „Als je mensen uit de auto wilt krijgen, moet je een volwaardig alternatief bieden en naast gratis openbaar vervoer flink investeren in betere verbindingen”, stelt Richard de Mos van de Haagse partij Hart voor Den Haag.\n\nDe Mos is het ’automobilistje pesten’ zat. „Wegversmallingen, het continu uitbreiden van betaald parkeren en weghalen van parkeerplekken. Het is bijna een straf om een auto te hebben, terwijl het alternatief onvoldoende is. Als je mensen echt wil verleiden om de auto te laten staan, dan moet het ov beter én gratis zijn.” \n\nHij wil dat er wordt gelobbyd bij het Rijk voor investeringen in het verbeteren van de infrastructuur en bij de MRDH om de mogelijkheid in ieder geval te onderzoeken. „Daarmee zouden de 23 gemeenten binnen de MRDH-regio echt een voorloper worden.”","intensity":0,"negativity":1,"cluster_id":2,"similar_texts":"text102"},{"id":"14","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=ca6e44ac1f2985642168#/pages/50-51","title":"’Onderzoek gratis openbaar vervoer’","text":"’Onderzoek gratis openbaar vervoer’\n\nRichard de Mos wil dat serieus wordt gekeken naar gratis ov. \n\nFoto Serge Ligtenberg\n\nDe Mos wil volwaardig alternatief voor auto\n\ndoor Tanja Verkaik\n\nDEN HAAG  In Luxemburg en de Estse hoofdstad Tallinn kunnen inwoners gratis gebruikmaken van het openbaar vervoer. Dit moet ook worden onderzocht voor de Metropoolregio Rotterdam Den Haag (MRDH). „Als je mensen uit de auto wilt krijgen, moet je een volwaardig alternatief bieden en naast gratis openbaar vervoer ook flink investeren in betere verbindingen”, stelt Richard de Mos van Hart voor Den Haag.\n\nDe Mos is het ’automobilistje pesten’ zat. „Wegversmallingen, het uitbreiden van betaald parkeren en weghalen van parkeerplekken. Het is bijna een straf om een auto te hebben terwijl het alternatief onvoldoende is. Als je mensen echt wil verleiden om de auto te laten staan, dan moet het aanbod veel beter en openbaar vervoer gratis zijn.” Hij wijst op het uitbreiden van het aantal nachttrams- en bussen. „Na bepaalde tijdstippen kom je zonder auto niet meer thuis.”\n\nHij wil dat er wordt gelobbyd bij het Rijk voor investeringen in het verbeteren van de infrastructuur en bij de MRDH door mobiliteitswethouder Robert van Asten om de mogelijkheid in ieder geval te onderzoeken. „Daarmee zouden de 23 gemeenten binnen de MRDH-regio echt een voorloper worden in Nederland. In dit gebied wonen maar liefst 2,4 miljoen mensen. Hoe gaaf zou dat zijn? Ik snap dat dit niet vanaf morgen gerealiseerd kan worden, maar het in ieder geval een onderzoek waard.”\n\n„Nederland heeft het duurste openbaar vervoer van heel Europa. Dat is toch raar als duurzaamheid zo belangrijk is?!”, zegt de fractievoorzitter, die wijst op eerder onderzoek van Eurostat. In Estland en Luxemburg is de stap al gezet, met succes. „Deze landen laten zien dat het kan. Zorg dat het openbaar vervoer top of the bill is.” \n\nIn Talinn werd in 2013 besloten tot het gratis maken van ov voor inwoners omdat het wegennet dichtslibte. De resultaten zijn positief. Het gebruik van tram en bus is met tien procent gestegen, terwijl er tien tot vijftien procent minder wagens in de stad rijden. De gemiste inkomsten worden onder meer gecompenseerd door bevolkingsgroei. „Je zou ook het parkeerfonds kunnen inzetten van gemeenten om hierin te investeren. Als je als automobilist wekelijks honderd euro uitspaart aan benzinekosten, dan wordt het interessant.”\n\nHart voor Den Haag pleit binnenkort bij de begrotingsbehandeling verkeer voor een onderzoek naar gratis openbaar vervoer. \n\n’Tallinn laat zien dat kan’","intensity":0,"negativity":0,"cluster_id":2,"similar_texts":"text547"},{"id":"15","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=38fc1fcf2cb1b975cfe2#/pages/30-31","title":"’Saai als iedereen hetzelfde is’","text":"’Saai als iedereen hetzelfde is’\n\nZEIST In reactie op de uitspraken van Club Brugge-trainer Philippe Clement over het provocerende gedrag van Noa Lang reageerde bondscoach Louis van Gaal kort en krachtig. „Dat moet hij bij mij niet doen.” Lang kon er een dag later wel om lachen. „Wat de bondscoach in de persconferentie duidelijk maakte, heeft hij mij ook duidelijk gemaakt. Dat ik die provocerende dingen niet moet doen. Maar het is ook een beetje wie ik ben, het zou saai zijn als iedereen hetzelfde is. Dat waardeert Van Gaal ook. Maar het moet wel op de goede manier zijn. Uiteindelijk zit ik toch bij het Nederlands elftal, dus ik zal ook wel dingen goed doen.” \n\nBij Ajax kwam Lang niet aan de bak en de overstap naar Club Brugge heeft heel goed uitgepakt voor hem. „De Belgische competitie is wel een beetje vergelijkbaar met de Eredivisie, alleen is het wat fysieker en meer rennen en vliegen. In de Eredivisie is het allemaal wat technischer”, zegt Lang in Zeist. „Ik krijg bij Club Brugge veel meer vrijheid en mag een beetje ’zwerven’. Al moet ik ook mijn taken uitvoeren natuurlijk. Maar ik hoef niet de hele tijd tegen de lijn aan te blijven staan. Ik ben een speler die vanuit het niets iets kan creëren, dat kan meer vanuit een vrije rol”, aldus Lang, die zich verheugt op de week met Oranje. „Het zou mooi zijn als ik maandag in De Kuip tegen Gibraltar mag spelen. In mijn eigen stad, dat zou het wel compleet maken.”","intensity":0,"negativity":1,"cluster_id":37,"similar_texts":"text481"},{"id":"16","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/12/5","title":"250 euro huursubsidie per maand voor jongeren","text":"De Spaanse regering is van plan arme jongeren 250 euro per maand te geven om zelfstandig te kunnen gaan wonen. Premier Pedro Sánchez zei gisteren dat de premie jongeren tussen de 18 en 35 in staat moet stellen hun ouderlijk huis te verlaten. De regering wil ook dat huisbazen met meer dan tien huizen in regio's met veel woningzoekenden verplicht kunnen worden hun huur te verlagen. Bezitters van minder dan tien huizen worden met fiscale ingrepen aangezet de huur te verlagen.","intensity":0,"negativity":0,"cluster_id":45,"similar_texts":"text521"},{"id":"17","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/13/2","title":"330.000 kinderen slachtoffer van misbruik in de Franse kerk","text":"In de Franse katholieke kerk zijn de afgelopen decennia 330.000 kinderen seksueel misbruikt. In twee derde van de gevallen waren de daders priesters en geestelijken. Het overige misbruik had bijvoorbeeld plaats in katholieke scholen of tijdens jongerenbijeenkomsten.   \n  \nDe slachtoffers waren in 80 procent van de gevallen jongens, vooral van 10 tot 13 jaar. De kerk is, na gezinnen, de plek geweest waar seksueel misbruik het meest is voorgekomen in Frankrijk.  \n  \nDat blijkt uit een groot onderzoek van een onafhankelijke commissie. Die heeft in opdracht van de kerk zich bijna drie jaar lang over het misbruik gebogen en geprobeerd dat zo goed mogelijk in kaart te brengen. Bestaande onderzoekers en cijfers werden bestudeerd en er waren opiniepeilingen onder de Fransen. Meer dan tweehonderd slachtoffers zijn geïnterviewd en elf daders werden gehoord.  \n  \n,,De kerk is onoplettend geweest en heeft zaken verzwegen. Slachtoffers werden lange tijd niet gehoord of niet geloofd'', zei commissievoorzitter Jean-Marc Sauvé. ,,Er zijn door de kerk civiele en strafrechtelijke fouten gemaakt.''  \n  \nDe commissie bracht het misbruik in kaart van 1950 tot 2020. In die periode zouden er 2900 tot 3200 pedocriminele priesters en geestelijken zijn geweest. ,,Maar dat is onze minimale schatting.''  \n  \nVaak werd hen de hand boven het hoofd gehouden door hun superieuren. ,,Er waren zelfs geestelijken die kinderen in gevaar brachten, omdat ze ze in contact brachten met personen van wie ze wisten dat ze kinderen misbruikten'', aldus Sauvé. Dat het misbruik zo lang ongemerkt kon doorgaan had verschillende oorzaken. Sauvé noemde onder meer het taboe op seksualiteit in de kerk. ,,Dat leidde tot blinde vlekken.''  \n  \nDe commissie komt in haar rapport met 45 aanbevelingen. Zo zou de kerk met een schadeloosstelling voor de slachtoffers moeten komen. Zo'n 60 procent van de slachtoffers heeft in zijn leven te kampen met problemen vanwege het misbruik.  \n  \nHet kerkbestuur moet hervormd worden, zegt de commissie, en het kerkrecht aangepast, om in de toekomst beter signalen van misbruik op te pakken en problemen ook effectief aan te pakken.  \n  \n,,We staan op een keerpunt in de geschiedenis'', zei François Devaux van slachtoffervereniging La Parole Liberée. ,,We hebben decennialang te maken gehad met walgelijke misdrijven. Er was verraad. Verraad van vertrouwen, verraad van kinderen, verraad van onschuld. En dat is systematisch verzwegen.''  \n  \nHij sprak geëmotioneerd de commissie toe en ook vertegenwoordigers van de kerk, die aanwezig waren bij de presentatie van het onderzoek. ,,U moet betalen voor alle misdaden die zijn begaan!''  \n  \nIn een eerste reactie hebben de Franse bisschoppen gezegd 'beschaamd' te zijn. Zij vroegen de slachtoffers om vergiffenis.  \n  \nFrank Renout","intensity":0,"negativity":1,"cluster_id":43,"similar_texts":"text699"},{"id":"18","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/16/2","title":"Aantal faillissementen neemt toe, maar de cijfers blijven in Nederland rooskleurig","text":"Na twee jaar van daling stijgen de faillissementen wereldwijd in 2022 met 15 procent. Het cijfer van Nederland oogt dramatischer: 34 procent hoger. Maar in absolute getallen valt het mee, blijkt uit onderzoek van Euler Hermes, de grootste kredietverzekeraar van de wereld.  \n  \n,,Deze stijging kon niet uitblijven. Vooral door steunpakketten van de overheid bereikte het aantal faillissementen in de coronacrisis een historisch laagtepunt. Aan die situatie komt nu stapsgewijs een eind\", stelt Johan Geeroms, Risk Director van Euler Hermes Nederland. ,,Voor Nederland lijkt de voorspelde stijging van 34 procent inktzwart, maar feitelijk gaan we van laag naar ietsje minder laag. Dit jaar komen we uit rond 1790 faillissementen, het laagste cijfer in vijftien jaar.\"  \n  \nDat wil niet zeggen dat we niet alert moeten zijn, stelt Geeroms. ,,Groothandels kunnen zwaardere tijden tegemoet gaan. Met de huidige stijging van de energieprijzen is het ook opletten geblazen in de energiesector.\" Verder kunnen de verstoring van de toeleveringsketens, inflatie, en een tekort aan personeel ons parten gaan spelen. Volgens Geeroms doet Nederland het bovengemiddeld goed. Het gemiddeld aantal faillissementen in de EU-landen begon vorig jaar te stijgen, terwijl het aantal hier verder afnam.  \n  \nGrofweg komt dat door twee factoren: het effectieve steunpakket van de overheid en de flexibiliteit van het Nederlandse bedrijfsleven, aldus Geeroms.","intensity":0,"negativity":1,"cluster_id":54,"similar_texts":"text426"},{"id":"19","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/10/2","title":"Aantal nieuwe coronagevallen loopt na daling iets op","text":"Na weken van snelle daling is het aantal nieuwe coronagevallen nu iets opgelopen. In de afgelopen week registreerde het RIVM 12.016 positieve tests, 2 procent meer dan de week ervoor. Het instituut spreekt van een stabilisatie. Het reproductiegetal kruipt omhoog, het aantal gemelde ziekenhuisopnames en sterfgevallen bleef ongeveer gelijk.  \n  \nHet aantal coronagevallen neemt vooral toe onder twintigers, dertigers, vijftigers en zestigers. Zo testten bijna 2100 mensen van 20 tot en met 29 jaar positief, 7 procent meer dan de week ervoor. Het aantal coronagevallen onder dertigers steeg met 5 procent, onder vijftigers met 11 procent en onder zestigers met 18 procent. Onder jonge kinderen daalt het aantal gevallen juist.  \n  \nMeer dan de helft van alle mensen raakt nog steeds thuis besmet. Het percentage mensen dat het coronavirus in de horeca heeft opgelopen veranderde niet, het percentage mensen dat op het werk besmet raakte steeg wel.  \n  \n235 mensen werden vorige week in een ziekenhuis opgenomen. Dat is vrijwel gelijk aan de 236 opnames in de week daarvoor. Het aantal mensen dat op een intensive care kwam te liggen, daalde van 59 naar 46.","intensity":0,"negativity":0,"cluster_id":26,"similar_texts":"text187"},{"id":"20","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/1","title":"Ajax voor duivels dilemma geplaatst","text":"### Leidt afhaken van Stekelenburg tot de terugkeer van Onana?\n\nHet leek nog wel zo onschuldig, die liesblessure. In Lissabon was de rentree van Stekelenburg - na een gemist duel in Zwolle - al aanstaande, meldde trainer Erik ten Hag nog opgelucht tijdens de persconferentie. Een uur later kwam de comeback op losse schroeven te staan toen de klachten weer opspeelden. Een dag later, op 15 september, stond de 39-jarige routinier niet onder de lat, maar zag hij boven in de groene kathedraal van Sporting zijn teamgenoten ijzersterk openen in de Champions League (1-5).  \n  \nDichter bij een terugkeer kwam hij niet. Gisteren maakte Ajax melding van de heupoperatie die een streep zet door de rest van het seizoen en waarschijnlijk ook het einde van de loopbaan van Stekelenburg betekent. De doelman keerde vorig jaar in een reserverol terug bij Ajax nadat hij bij AS Roma, Fulham, Monaco, Southampton en Everton zelden zijn topvorm van het WK in 2010 had bereikt. Op het oude nest haalde Stekelenburg andermaal het beste in zichzelf naar boven als vervanger van dopingzondaar Andre Onana.  \n  \n,,Ik ga van het ene uiterste naar het andere. Toen ik in 2020 terugkwam, had ik niet kunnen vermoeden dat ik als basisdoelman de dubbel zou winnen'', zegt Stekelenburg nu. ,,Ik had ook niet verwacht dat ik vervolgens met Oranje op het EK op doel zou staan. Ik stopte daarna als international om me volledig op Ajax te richten. En nu zit opeens mijn seizoen erop. Daar baal ik vreselijk van.''  \n  \nEn Ajax baalt met hem mee, ook omdat de problemen in het doel worden vergroot. Niet dat Stekelenburg een vlekkeloze zomer beleefde, maar de club dacht in hem en de aangetrokken Remko Pasveer (37) en Jay Gorter (21) wel voldoende voorzien te zijn voor de jacht op prolongatie van de dubbel en overwintering in de CL. Ook als de geschorste Onana voortijdig zou vertrekken.\n\nNiet foutloos\n\nEn omdat Pasveer, de stand-in van de stand-in, de voorbije maand niet foutloos bleek, is het keepersprobleem voor Ten Hag en vooral voor directeur Marc Overmars een duivels dilemma geworden. Om de aspiraties dit seizoen gestalte te kunnen geven, is er behoefte aan een topdoelman. Ten Hag wil presteren en onderhoudt nog altijd een goede band met Onana.  \n  \nDan is de keuze toch snel gemaakt als die in november weer mag keepen? Nou, dat ligt iets gecompliceerder. Want moet je als club ook een knieval maken als die keeper - ondanks steun in de dopingzaak, een nieuw contractvoorstel en de gelegenheid om een transfer te maken - besluit niet bij te tekenen en komende zomer transfervrij de overstap naar Internazionale maakt?  \n  \nVan dat laatste is Ajax namelijk overtuigd. En dus zal Onana (25), die hoopt op speeltijd voor de Afrika Cup met Kameroen en zijn waarschijnlijke transfer naar Italië, het nieuws over Stekelenburg vanuit sportief oogpunt handenwrijvend gadeslaan. Hoewel de clubleiding zich 'genaaid' voelt en een deel van de achterban de voormalige lieveling inmiddels liever kwijt dan rijk is, heeft hij plots nog veel betere papieren voor een rentree bij Ajax. De geschorste doelman zelf twijfelt niet aan een comeback op topniveau. ,,I was born ready'', zei hij onlangs.  \n  \nOm dat in de Arena nog te kunnen laten zien, moet Ajax bereid zijn de trots opzij te zetten, te investeren in een naar een Europese concurrent trekkende doelman en een slecht signaal af te geven naar andere spelers die niet wensen bij te tekenen. Voormalig Oranje- en Liverpool-doelman Sander Westerveld had het wel geweten. ,,Ik zou Onana niet eens meer op de club toelaten. Door hem alleen zit Ajax nu in de problemen. Hij had bij moeten tekenen met een gelimiteerde transfersom als goedmakertje voor zijn fout in de dopingzaak.''  \n  \nOud-international en voormalig Feyenoord-doelman Joop Hiele wacht liever nog even. ,,Hoe staat het met de beschikbare keepers als Onana over een maand weer mag keepen? Wellicht is Pasveer dan in topvorm en blijkt hij niet nodig. Is dat niet zo, dan moet je met elkaar bepalen, wellicht met een goed gesprek om oud zeer weg te halen, of Onana kan terugkeren.''  \n  \nOf ligt de oplossing op de markt, waar Ajax in de winter een nieuwe doelman kan ophalen? Of in de beloftenploeg, waar Gorter zich vooral als lijnkeeper sterk manifesteert? Westerveld: ,,Ik zou wel rondkijken op de markt. Mocht zich daar geen goede, betaalbare optie aandienen, dan moet Pasveer het doen. Ik denk namelijk niet dat Gorter er klaar voor is om de grote stap van eerste divisie naar de Champions League te maken.''","intensity":0,"negativity":2,"cluster_id":54,"similar_texts":"text432"},{"id":"21","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/6","title":"Ajax-doelman Maarten Stekelenburg mist rest van seizoen door heupoperatie","text":"Doelman Maarten Stekelenburg komt dit seizoen niet meer in actie voor Ajax. De Amsterdamse club meldt dat Stekelenburg een operatie moet ondergaan. De 39-jarige doelman stond al enige tijd aan de kant vanwege een liesblessure.  \n  \n'Ik moet aan mijn heup geopereerd worden om van mijn liesklachten af te komen', zegt Stekelenburg op de website van de club. 'Daarna volgt een maandenlange revalidatie. Ik ga van het ene uiterste naar het andere. Toen ik in 2020 terugkwam bij Ajax had ik niet kunnen vermoeden dat ik hier als basisdoelman de dubbel zou winnen.' Stekelenburg keerde terug bij Ajax nadat hij bij het Engelse Everton enkele seizoenen voornamelijk op de bank had gezeten. Hij zou tweede doelman worden achter André Onana, maar die werd een jaar geleden geschorst wegens overtreding van de dopingregels. Daarop werd Stekelenburg eerste doelman. 'Ik stopte daarna als international om me volledig op Ajax te kunnen richten. En nu zit opeens mijn seizoen erop door deze blessure, daar baal ik vreselijk van.'","intensity":0,"negativity":0,"cluster_id":49,"similar_texts":"text370"},{"id":"22","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/3","title":"Ajax-doelman Stekelenburg mist rest van het seizoen","text":"Doelman Maarten Stekelenburg komt dit seizoen niet meer in actie voor Ajax. De Amsterdamse club meldt dat Stekelenburg een operatie moet ondergaan. De 39-jarige doelman stond al enige tijd aan de kant vanwege een liesblessure. Stekelenburg keerde terug bij Ajax om tweede doelman worden achter André Onana, maar hij werd eerste doelman en keerde zelfs terug in het Nederlands elftal op het EK. \"Opeens zit mijn seizoen erop door deze blessure\", aldus Stekelenburg. \"Daar baal ik vreselijk van.\"","intensity":0,"negativity":0,"cluster_id":49,"similar_texts":"text614"},{"id":"23","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/11/2","title":"Anticonceptie Rechter schuift gratis pil door naar politiek","text":"De organisaties die bij de rechter eisten dat anticonceptie gratis moet worden, hebben hun zaak verloren. Volgens de rechter is het aan de politiek om daarover beslissingen te nemen. Dat bleek gisteren tijdens de uitspraak in de zaak tegen de staat.  \n  \nBureau Clara Wichmann en campagnebureau DeGoedeZaak hadden de zaak aangespannen in de hoop de politiek te dwingen anticonceptie weer op te nemen in het basispakket. Dat vrouwen nu opdraaien voor de kosten van anticonceptie is volgens de organisaties een vorm van discriminatie.  \n  \nDe rechter geeft hun daarin geen gelijk. Middelen als de pil zijn in Nederland al goed toegankelijk, zo luidt het oordeel van de rechter. Het is aan de politiek om te beslissen of het gratis moet worden.  \n  \nDe eisende organisaties spraken hun teleurstelling uit over de uitspraak. Toch is het goed mogelijk dat zij alsnog hun zin krijgen, want gisteren kwamen de linkse partijen in de Tweede Kamer met een voorstel om anticonceptie gratis maken.  \n  \nDe fracties van GroenLinks, SP en de PvdA stellen voor via een subsidieregeling in de begroting van het ministerie van volksgezondheid geld uit te trekken voor gratis anticonceptie. Als een meerderheid van de Kamer eind oktober met het plan instemt, zouden de pil, de spiraal en andere middelen mogelijk al per 1 januari 2022 voor iedereen gratis zijn.","intensity":0,"negativity":1,"cluster_id":14,"similar_texts":"text136"},{"id":"24","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=b510b124a4dc4be997aa#/pages/1","title":"Asielopvang vastgelopen","text":"Asielopvang vastgelopen\n\nDen Haag Ondanks verschillende waarschuwingen is er nu definitief een opvangcrisis in asielzoekerscentra. Daags voordat het demissionaire kabinet moet besluiten hoeveel Afghanen Nederland kan opvangen, moeten er in Ter Apel zelfs asielzoekers op veldbedden en stoelen slapen.\n\nStaatssecretaris Broekers-Knol (Justitie) bevestigt dat de Groningse opvanglocatie kampt met dergelijke problemen. „Omdat er opeens een enorme toeloop is.” Er worden noodlocaties ingezet waar tijdelijk ruim duizend asielzoekers welkom zijn. \n\nHet Centraal Orgaan opvang Asielzoekers (COA) heeft al geregeld aan de bel getrokken dat de reguliere opvang vol zit. \n\nSlapen op stoelen\n\nPagina T4","intensity":0,"negativity":0,"cluster_id":53,"similar_texts":"text415"},{"id":"25","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=97bf44092ececf06dc57#/pages/4","title":"Asielopvang vol, slapen op stoelen","text":"Asielopvang vol, slapen op stoelen\n\nMet een uitpuilende vreemdelingenopvang en duizenden Afghanen die deze kant op willen komen, moet het kabinet een knoop doorhakken over het aantal mensen dat Nederland kan opvangen.\n\nFoto ANP/HH\n\nHoeveel Afghanen kan Nederland helpen?\n\ndoor Valentijn Bartels\n\nDen Haag Asielzoekers moeten noodgedwongen op veldbedden slapen in de opvang in Ter Apel omdat daar geen plek meer is. Dat erkent demissionair staatssecretaris Broekers-Knol (Justitie), daags voordat het kabinet een knoop moet doorhakken over het aantal Afghanen dat hulp kan worden geboden.\n\nEnkele honderden mensen zouden op veldbedden en stoelen moeten overnachten in de Groningse opvang. „Omdat er opeens een enorme toeloop is”, reageert Broekers bevestigend. „Ik heb iedere dag overleg met mensen om te zorgen dat dat niet voorkomt. Daaraan wordt hard gewerkt.” \n\nVeldbedden\n\nHet precieze aantal dat op veldbedden en stoelen heeft moeten slapen, wil ze niet noemen. „Dat doet er niet toe. Maar we moeten geen mensen in de nachtopvang hebben voor wie geen plek is.” \n\nHet probleem is dat de instroom veel groter is dan verwacht, voert de bewindsvrouw aan. „Er zitten bovendien 11.000 statushouders in de opvang. Gemeenten en provincies werken er hard aan om hen te plaatsen. Langzaam gaat dat de goede kant op.”\n\nMet een uitpuilende vreemdelingenopvang en duizenden Afghanen die deze kant op willen komen, moet in politiek Den Haag ook nog een knoop worden doorgehakt over het aantal dat Nederland kan opvangen. Na pijnlijke schattingen van staatssecretaris Broekers – zo’n 100.000 vluchtelingen, rekende ze dit weekend voor – durft niemand zijn vingers meer te branden aan de selectie. \n\nVrijdag zou de ministerraad daarover een knoop willen doorhakken. Dan moet duidelijk zijn hoeveel hulpverzoeken in aanmerking komen voor opvang in Nederland. Ongeveer 26.000 mails zouden volgens het ministerie van Buitenlandse Zaken aanspraak maken, het kan dan gaan om verzoeken die betrekking hebben op meerdere personen. \n\nBroekers erkent zich nog altijd grote zorgen te maken over opvang in Nederland en de beperkte capaciteit. „Ik maak me zorgen over de opvangcapaciteit voor asielzoekers in Nederland. We willen opvang zo fatsoenlijk mogelijk doen, maar dat betekent niet dat ik me daarover geen zorgen maak.”\n\nLegerplaats\n\nDe bewindsvrouw geeft toe dat crisisopvang nodig is als er komende dagen nog onvoldoende plek is. „Alles zit vol.” De volgende stap is crisisnoodopvang op veldbedden in sporthallen en scholen. \n\nIn een toelichting aan de Tweede Kamer voegt Broekers woensdagmiddag toe dat er aanvullende noodopvang komt. Legerplaats Harskamp in Ede wordt langer ingezet voor de opvang van maximaal 750 Afghaanse asielzoekers, meldt ze. \n\nDaarnaast wordt een defensieterrein in Amsterdam weer in gebruik genomen om maximaal driehonderd asielzoekers op te vangen. Deze locaties zullen volgens het ministerie van Justitie en Veiligheid ’zo kort mogelijk worden ingezet’. \n\nHet Centraal Orgaan opvang Asielzoekers (COA) heeft al geregeld aan de bel getrokken over het feit dat de reguliere opvang vol zit, en dat het probeert noodopvang te regelen. \n\nBroekers-Knol: ’Zorgen over beperkte capaciteit’","intensity":0,"negativity":1,"cluster_id":53,"similar_texts":"text487"},{"id":"26","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=cf85e5f8f06db31204a4#/pages/34","title":"Baanploeg snelt naar twee keer goud","text":"Baanploeg snelt naar twee keer goud\n\n❮❯\n\nWielrennen\n\nDe Nederlandse equipe is de EK baanwielrennen in het Zwitserse Grenchen begonnen met groot machtsvertoon op het onderdeel teamsprint. De winst van de mannen was verwacht. Roy van den Berg, Harrie Lavreysen en Jeffrey Hoogland waren al regerend olympisch kampioen en wereldkampioen en hebben nu ook de Europese titel terug. Nederland meed de EK van vorig jaar vanwege de onzekere corona-situatie.\n\nVerrassender was het optreden van de vrouwen, die nu ook met drie (in plaats van twee) de teamsprint rijden. Starter Kyra Lamberink, Shanne Braspennincx en Hetty van der Wouw veroverden het goud door in de finale Duitsland te verslaan. Dat deden ze bovendien in een wereldrecord: 46,551. \n\nBraspennincx werd op de Spelen van Tokio nog vierde op de teamsprint, samen met Laurine van Riessen. Later pakte ze het goud op het sprintonderdeel keirin. Braspennincx vertelde destijds dat ze zich amper hadden voorbereid op het onderdeel waarop weinig perspectief werd gezien. Dat is nu heel anders met over twee weken al de WK in het Franse Roubaix als volgende doel.\n\nDe mannen komen daar als titelverdediger in actie en toonden bij hun eerste optreden sinds de Spelen weinig verval. In de kwalificaties waren Van den Berg, Lavreysen en Sam Ligtlee al de snelsten. Hoogland nam daarna zoals afgesproken de plaats in van Ligtlee, waarmee de olympische equipe weer in ere was hersteld. Het toptrio maakte in de finale tegen Frankrijk de favorietenrol waar.","intensity":0,"negativity":1,"cluster_id":27,"similar_texts":"text201"},{"id":"27","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/5","title":"Baanrenner Jeffrey Hoogland klasse apart op kilometer tijdrit bij EK","text":"### Wielrennen\n\nJeffrey Hoogland heeft bij de EK baanwielrennen in het Zwitserse Grenchen met grote overmacht goud gepakt op de kilometer tijdrit, een niet-olympisch nummer. Hoogland realiseerde een tijd van 58,016 en was daarmee liefst 1,7 seconde sneller dan zijn landgenoot Sam Ligtlee: 59,767. Het brons was voor de Pool Patryk Rajkowski in 59,890. Het betekende het derde goud voor Nederland bij de EK na overwinningen op de teamsprint bij zowel de mannen als de vrouwen. Hoogland werd eerder Europees kampioen op de kilometer tijdrit in 2015 en 2017, Ligtlee is de regerend wereldkampioen. Hoogland was de wereldkampioen van 2018 maar liet het onderdeel daarna schieten. Op de EK rijdt de Nijverdaller zijn eerste wedstrijden sinds de Olympische Spelen. Op de piste van Izu pakte hij zilver op de sprint en goud op de teamsprint, het onderdeel waarmee hij dus de successenreeks dinsdag in Grenchen voortzette. Hoogland komt op de EK ook nog uit op de sprint en op keirin.","intensity":1,"negativity":1,"cluster_id":16,"similar_texts":"text150"},{"id":"28","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=43e4f2a038fef2d78c70#/pages/14-15","title":"Balkan in de wacht","text":"Balkan in de wacht\n\nVan onze \n\ncorrespondent\n\nBrussel De Europese Unie gaat voorlopig niet uitbreiden. Zes landen op de westelijke Balkan hadden hoop op nieuwe ontwikkelingen, maar op een EU-top in Slovenië zijn geen nieuwe stappen gezet.\n\nAlbanië, Noord-Macedonië, Servië, Montenegro, Bosnië en Kosovo willen al jaren toetreden tot de EU. De landen zouden voor 2030 zicht moeten krijgen op toetreding. \n\nMaar lidstaten als Nederland en Duitsland vinden dat de zes nog hervormingen moeten doorvoeren. Den Haag is wel bereid om onderhandelingen te starten met Albanië en Noord-Macedonië, maar hier blokkeert Bulgarije de boel vanwege een oud cultuurconflict.","intensity":0,"negativity":0,"cluster_id":65,"similar_texts":"text597"},{"id":"29","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/41/3","title":"Bond 'koopt tijd' met Tijsterman","text":"### Handbalsters betreuren coachwissel vlak voor WK\n\nToen handbalbond NHV vijf jaar geleden afscheid nam van bondscoach Henk Groener, gaven de speelsters aan met een internationale topcoach te willen werken. Die oproep kreeg gehoor. Maar na de Deense Helle Thomsen en de Fransman Emmanuel Mayonnade is nu voor een interim-bondscoach uit eigen land gekozen. Monique Tijsterman begint twee maanden voordat titelverdediger Nederland op het WK aantreedt.  \n  \nVoor Tijsterman (52) is het een wens die uitkomt. ,,Het bondscoachschap is altijd mijn ambitie geweest.\" Gisteren debuteerde ze met een 38-27 overwinning op Belarus, in het eerste kwalificatieduel voor het EK van 2022. Tijsterman leidde in het verleden Jong Oranje en stond aan de wieg van de HandbalAcademie op Papendal. Ze is daardoor een oude bekende voor het gros van de speelsters; met slechts drie van hen werkte ze de afgelopen jaren niet. ,,Maar ze zijn nu allemaal volwassen geworden, als persoon en als handballer.\"  \n  \nIn 2015, onder leiding van Groener, was er het eerste grote succes: zilver op het WK. Het was de aanzet voor gloriejaren, waarin Nederland vierde werd op de Spelen in 2016, steevast op het podium eindigde op EK en WK en uiteindelijk onder leiding van Mayonnade de wereldtitel won in 2019.  \n  \nDe Olympische Spelen in Tokio eindigden afgelopen zomer in mineur, omdat Nederland na een uitstekende poulefase strandde in de kwartfinale tegen de latere winnaar Frankrijk en vijfde werd. In de woorden van sterspeelster Estavana Polman, die geblesseerd moest toekijken: ,,Eigenlijk speelden we een fantastisch toernooi en één wedstrijd kut. Terwijl we vijf jaar eerder een verschrikkelijk pieptoernooi speelden, maar het één wedstrijd goed ging.\"  \n  \nVoor Sjors Röttger is de aanstelling van Tijsterman, met wie hij al jarenlang samenwerkt, een manier om 'tijd te kopen'. De algemeen en technisch directeur van het NHV zei die nodig te hebben om na te denken over de toekomst van het nationale team. ,,We zijn al bezig met 2028.\"  \n  \nHet vertrek van Mayonnade was geen wens van de speelsters. ,,Ik vind het jammer, ik kon goed met hem\", zegt Polman. ,,Het komt absoluut niet uit de groep vandaan. Dat durf ik met 100 procent zekerheid te zeggen, al brand ik nu misschien mijn vingers.\" Aanvoerster Danick Snelder spreekt van een ingewikkelde situatie, wisselen van coach vlak voor het WK. ,,Ik vind het jammer hoe het allemaal gelopen is en dat Manu er niet meer is.\"  \n  \nHet contract van de Fransman, die tweeënhalf jaar aan het roer stond van Oranje, liep na de Spelen van Tokio af. Volgens Röttger koos de Fransman er zelf voor om zijn contract niet te verlengen. ,,We hebben een aanbod gedaan, maar niet tot zeg maar 2025, en dat heeft hij niet geaccepteerd. Hij wilde een langere verlenging en ik wil tijd om richting de Olympische Spelen van Parijs extra na te denken hoe wij de toekomst ingaan.\"   \n  \nDaardoor treedt nu al de derde bondscoach aan in vijf jaar tijd. Het contract van Tijsterman loopt tot en met het WK in Spanje, in december. Het NHV heeft inmiddels al tien tot vijftien aanbiedingen binnen van coaches die Oranje willen leiden. Ook Tijsterman zegt voor de functie open te staan.  \n  \nRöttger gaf in het verleden juist gehoor aan de wens van de speelsters, toen zij een internationale coach wilden. ,,Ze wilden werken met iemand die al heeft laten zien dat hij op dat absolute topniveau coacht. Maar internationale ervaring maakt nog niet dat iemand automatisch een geschikte kandidaat is. En Monique leverde echte topprestaties bij Jong Oranje en Lions. Ik zet niet zomaar iemand als interim neer, ik denk dat zij deze klus aankan.\"  \n  \nAanvoerster Snelder: ,,Ik vind het, zeker omdat de tijd zo kort is, wel moeilijk. Maar tegelijkertijd denk ik ook: de tijd is kort, dus focus. Het is zoals het is, nu gaan we dit met Monique aan.\"","intensity":0,"negativity":0,"cluster_id":48,"similar_texts":"text369"},{"id":"30","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/9/3","title":"Burgemeester Dijksma doet aangifte tegen muurtekening met galg","text":"Burgemeester Sharon Dijksma van Utrecht heeft aangifte gedaan nadat op een muur in de stad een afbeelding was ontdekt waarop zij aan een galg hangt. 'Dit raakt mij, mijn gezin en de mensen van wie ik hou. Er is een grens', twittert zij.  \n  \nDijksma ontvangt sinds het sluiten van restaurant Waku Waku bedreigingen. Het restaurant moest dicht omdat de eigenaren weigerden de gasten te controleren op hun coronatoegangsbewijs. Eerder deze week deed demissionair minister Hugo de Jonge (Volksgezondheid) aangifte van bedreiging na een tweet waarin werd gesuggereerd dat een galg voor hem klaarstond. Bij een demonstratie afgelopen weekeinde werd ook een galg rondgedragen.","intensity":0,"negativity":0,"cluster_id":52,"similar_texts":"text414"},{"id":"31","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/8/1","title":"China daagt Taiwan uit in de lucht","text":"### 4 vragen militair machtsveroon\n\n1 Waarom is het zo druk in het luchtruim nabij Taiwan?\n\nMaar liefst 56 bommenwerpers en gevechtsvliegtuigen vlogen maandag langs Taiwan. Dat was een nieuw record na drie opeenvolgende dagen van sneuvelende records: de Chinese militaire pesterijen begonnen op 1 oktober, de Nationale Dag, als nationalisme hoogtij viert.  \n  \nBij elkaar opgeteld heeft de Chinese luchtmacht volgens de Verenigde Staten in een paar dagen 814 vluchten rond Taiwan uitgevoerd: straaljagers vliegen door de verdedigingszone van Taiwan. Saillant detail: toen een Chinese piloot over de radio werd gewaarschuwd dat hij te dichtbij het Taiwanese luchtruim kwam, reageerde hij met een vloek.\n\n2 Waar is China zo kwaad over?\n\nSinds 2020 gieren regelmatig Chinese gevechtsvliegtuigen langs Taiwan, dat China als een afvallige provincie beschouwt. Taiwan is in de ogen van de Chinese president Xi Jinping een eigenwijs kind dat weigert naar huis te komen en verkeerde vrienden maakt. Zoals de VS, die Taipei voorzien van wapens, zodat het eiland zich kan verdedigen tegen een Chinese aanval in afwachting van eventuele Amerikaanse bijstand.  \n  \nIn augustus keurde de Amerikaanse president Joe Biden zijn eerste wapenleverantie van 750 miljoen dollar goed. Ook heeft Biden de geopolitieke kaart van Azië herschreven met Aukus, een defensiepact met het Verenigd Koninkrijk en Australië, gericht tegen de Chinese expansiedrift.  \n  \nOp dit moment oefenen de Amerikaanse, Britse, Nederlandse, Japanse, Canadese en Nieuw-Zeelandse marine bij het Japanse eiland Okinawa: dat machtsvertoon vindt Beijing verontrustend. Zeker omdat Australië en Japan zich nadrukkelijker bemoeien met de kwestie Taiwan.\n\n3 Wat is het belang van die landen?\n\nTaiwan ligt strategisch in de zogenaamde 'eerste keten', een ring eilanden die zich uitstrekt van Borneo in Indonesië tot het noorden van Japan. Dit zeegebied is cruciaal voor de scheepvaart en dus de wereldhandel. Daarom schreef de Taiwanese president Tsai Ing-wen dinsdag in het Amerikaanse blad Foreign Policy dat een Chinese aanval op Taiwan 'catastrofale gevolgen' voor de hele wereld heeft.  \n  \nDe internationale bezorgdheid over de benarde positie van Taiwan vertaalde zich tot dusver niet in extra concrete steun voor het eiland, omdat de meeste regeringen niet zitten te wachten op Chinese represailles. Nu voelt Australië zich echter gesterkt door Aukus en zinspeelt Japan op een actievere houding inzake Taiwan, omdat militaire escalatie rond Taiwan Japan meezuigt in een oorlog.  \n  \nDaarom liet minister van Buitenlandse Zaken Toshimitsu Motegi weten dat Japan 'andere opties' overweegt dan de spanningen met lede ogen aan te zien. Een voorproefje is het recente Japanse besluit samen te werken met de Taiwanese kustwacht.  \n  \nTot ontzetting van Beijing, dat gewend is aan regeringen, die uit angst voor Chinese represailles op eieren lopen in hun contacten met Taiwan. Het was Amerikaanse regeringsfunctionarissen verboden hun Taiwanese collega's te ontmoeten tot Washington anderhalf jaar geleden ministers begon aan te moedigen Taiwan te bezoeken. Sindsdien is het hek van de dam. Deze week gaat een groep Franse politieke coryfeeën, onder wie een oud-minister van Defensie, naar Taiwan. In Chinese ogen is dat een verkapte erkenning voor Taiwans onafhankelijke positie. Het Franse bezoek valt rond de Taiwanese Nationale Dag op 10 oktober, dus Beijing waarschuwt president Tsai nu al met die vluchten: als ze iets zegt of doet dat op een formele stap richting onafhankelijkheid lijkt, staat het Volksbevrijdingsleger in de startblokken.\n\n4 Leiden deze spanningen tot oorlog?\n\nNiet direct. In de woorden van Taipei en Washington is dit 'grijs gebied in oorlogsvoering': het Taiwanese leger raakt uitgeput door die vluchten, waarmee Beijing de Taiwanese reactiesnelheid test.  \n  \nGevaarlijk is de toenemende kans op ongelukken in zo'n overvol luchtruim, maar voor Xi staat er te veel op het spel om een incident te laten escaleren tot oorlog. Het democratische Taiwan ongemoeid laten betekent territorium opgeven, dus dat is politieke zelfmoord, maar Taiwan aanvallen doet Xi liever pas als de overwinning gegarandeerd is.  \n  \nIn dit stadium is de opkomst van China niet gediend met een breder militair conflict met de VS en mogelijk Japan, maar op de lange termijn ziet de situatie er grimmiger uit. Xi heeft zijn volk beloofd dat China in 2049 herrezen is. Dat betekent hereniging van Taiwan. Vrijwillig, of met geweld.","intensity":0,"negativity":0,"cluster_id":31,"similar_texts":"text761"},{"id":"32","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/13/1","title":"China stelt Taiwan zwaar op de proef","text":"### spierballenvertoon boven oost-azië\n\nHans van Zon  \n  \nRotterdam/Taipeh\n\nWat is er aan de hand?\n\nHet Chinese machtsvertoon in de Taiwanese luchtverdedigingszone stapelt zich snel op. Vrijdag vlogen er 38 toestellen doorheen, zaterdag 39. Eergisteren vestigde de Chinese luchtmacht een record met 56 'sorties'. Bij de luchtverdedigingszone gaat het niet om het nationale luchtruim dat zich volgens internationale wetgeving uitstrekt tot twaalf zeemijlen buiten het grondgebied. Dat werd ongemoeid gelaten. Het gaat hier om de 200 mijl-bufferzone die Taiwan heeft ingesteld voor zijn verdediging. De laatste missie van maandag was ook bijzonder in samenstelling. Behalve J-16 gevechtsvliegtuigen namen ook 12 H-6 bommenwerpers aan deel die kunnen worden uitgerust met kernwapens. Zij passeerden allemaal de Pratas-eilanden die door Taiwan worden gecontroleerd.\n\nGebeurt het vaker dat China zijn tanden laat zien?\n\nJazeker. China voert al lang vluchten uit in de Taiwanese bufferzone. Daarbij werden meestal verkenningsvliegtuigen en soms gevechtstoestellen gebruikt. Maar sinds een jaar nemen de vluchten in omvang en frequentie toe. Volgens Su Tzu-yun, analist van het Instituut voor Nationale Defensie en Veiligheidsonderzoek in Taipeh, gaat het nu ook om nachtvluchten. ,,Chinese gevechtsvliegers willen laten zien dat zij voortaan 24 uur per dag zouden kunnen toeslaan'', aldus Su. De luchtmacht van China is de laatste jaren sterk gegroeid. Het Pentagon meldde in het jaarrapport van 2020 dat China eind 2019 beschikte over 1500 gevechtstoestellen en 450 bommenwerpers en andere aanvalsvliegtuigen. De Taiwanese luchtmacht beschikt over ongeveer 600 toestellen.\n\nWaarom doet China dit?\n\nOm vier redenen. Allereerst gaat het om militaire training. Chinese vliegers doen extra ervaring op. Bovendien wil China de luchtmacht van Taiwan uitputten. Die is veel kleiner en bij elke Chinese manoeuvre stijgen Taiwanese gevechtstoestellen op om de rivaal te 'onderscheppen'. Ook wil China de bevolking van Taiwan demoraliseren en het nationalisme in eigen huis oppoken. De Chinese aanwezigheid van de afgelopen dagen in de Taiwanese bufferzone is geen toeval. China vierde op 1 oktober zijn Nationale Feestdag en greep die aan om zich tegenover Taiwan te laten gelden. De vierde reden? De vliegbewegingen zijn een boodschap aan de VS, de beschermheer van Taiwan, om China in zijn conflict met Taiwan met rust te laten.\n\nWaarom staan China en Taiwan met de koppen tegen elkaar?\n\nDe machthebbers in China beschouwen Taiwan als een 'afvallige provincie die moet terugkeren in de Chinese moederschoot'. Het eiland voor de kust werd in 1949 een vluchtheuvel voor Tsjang Kai-tsjek en de restanten van zijn nationalistische troepen na de nederlaag op het vasteland tegen de communisten van Mao Zedong. Sinds het aantreden van president Xi Jinping in Peking draait China Taiwan, dat zich beschouwt al een soevereine staat, steeds meer de duimschroeven aan. Xi waarschuwt dat zijn land militair zal ingrijpen als de 'afvallige provincie' de onafhankelijkheid uitroept. President Tsai Ing-wen die de onafhankelijkheid koestert, krijgt nu het signaal de eigen Nationale Feestdag, 10 oktober, niet te gebruiken voor boodschappen die China dwarszitten. ,,Onafhankelijkheid is een doodlopende straat en China zal er korte metten mee maken'', aldus Peking.\n\nHoe reageren Taiwan en de Verenigde Staten?\n\nPresident Tsai Ing-wen huldigt het standpunt dat Taiwan de onafhankelijkheid niet hoeft uit te roepen omdat het al onafhankelijk is. Zij waarschuwt voor 'catastrofale gevolgen voor de vrede en de democratie in Azië als Taiwan in handen valt van China'. Zij acht de kans aanwezig dat die aanval al in 2025 wordt ingezet. Taiwan zal zich in dat geval verdedigen maar Tsai beseft terdege dat haar strijdkrachten geen partij zijn voor de Chinese overmacht. Daarom is de steun van de Verenigde Staten die zich met de Taiwan Relation Act uit 1979 opwerpen als beschermheer, van cruciaal belang. Washington roept China op tot terughoudendheid en trekt met marineschepen herhaaldelijk 'een rode lijn' door de Straat van Taiwan die de kemphanen van elkaar scheidt.","intensity":0,"negativity":1,"cluster_id":31,"similar_texts":"text228"},{"id":"33","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/24/3","title":"Danny van Poppel triomfeert in Binche","text":"Zo succesvol als zijn vader Jean-Paul was, zal hij nooit worden, maar ook Danny van Poppel weet wat winnen is. Dinsdag kwam de renner als eerste over de streep van de semiklassieker Binche-Chimay-Binche/Mémorial Frank Vandenbroucke.","intensity":0,"negativity":0,"cluster_id":60,"similar_texts":"text74"},{"id":"34","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/7/1","title":"De misbruikschandalen kosten de katholieke kerk haar morele autoriteit","text":"1 Waarom duurde het zo lang voordat Frankrijk het misbruik zo grondig onderzocht?  \n  \nAndere landen kwamen al eerder met diepgaande onderzoeken naar het misbruik binnen de rooms-katholieke kerk. Zo verscheen in 2011 het onafhankelijke rapport van de commissie-Deetman over het misbruik in de Nederlandse rooms-katholieke kerk. Dat Frankrijk zo lang heeft gewacht met een groot onafhankelijk onderzoek kan te maken hebben met het feit dat veel Franse katholieken en kerkleiders lang dachten dat misbruik toch meer iets van noordelijke, Angelsaksische landen was. Ook zouden misdragingen door priesters in een land als Frankrijk langer getolereerd zijn door de enorme macht die de kerk daar lange tijd had. Dat geldt ook voor Italië en Spanje, waar grootschalig onafhankelijk onderzoek naar misbruik tot nu uitbleef.  \n  \nUiteindelijk bracht het schandaal rond de priester Bernard Preynat in Lyon alles in een stroomversnelling. Hij vergreep zich decennialang aan jongens en maakte, voor zover bekend, tachtig slachtoffers zonder dat er van hogerhand werd ingegrepen. De affaire-Preynat zorgde ervoor dat de druk van de media en de slachtoffers te groot werd en er wel een onderzoek moest komen.  \n  \n2 Waarom is het aantal slacht- offers zo hoog in Frankrijk?  \n  \nVolgens de Franse onderzoekscommissie ligt het aantal minderjarigen dat sinds 1950 werd misbruikt door rooms-katholieke geestelijken op 216.000. Het aantal daders wordt geschat tussen de 2900 en 3200, zo'n 3 procent van het totaal. Als je dat omrekent, zou dat betekenen dat elke verdachte geestelijke omgerekend zeventig slachtoffers zou hebben gemaakt. Dat is veel, ook in vergelijking met andere landen.  \n  \nHoe dat hoge aantal verklaard moet worden, is niet helemaal duidelijk. Het zou te maken kunnen hebben met de methodiek die de commissie bij haar onderzoek heeft gebruikt. Zo werd het aantal slachtoffers niet alleen bepaald door archiefonderzoek en gesprekken met slachtoffers, maar ook door een enquête onder een representatieve groep van 28.000 Fransen.  \n  \n3 Wat hebben al die rapporten over misbruik betekend voor de positie van de kerk?  \n  \nVoor het imago van de rooms-katholieke kerk zijn alle onderzoeken en naar buiten gekomen schandalen verwoestend geweest. Ze hebben ervoor gezorgd dat zij vooral in de westerse wereld een groot deel van haar morele autoriteit heeft verspeeld. Het misbruik heeft er ook voor gezorgd dat veel katholieken hun kerk de rug hebben toegekeerd. Zo lieten vorig jaar ruim 221.000 Duitse katholieken zich uitschrijven, in 2019 waren dat er zelfs nog meer. De voorzitter van de Duitse bisschoppenconferentie heeft toegegeven dat de misbruikschandalen een rol hebben gespeeld bij deze leegloop. In Nederland leidden de misbruikverhalen ertoe dat in 2010 een kwart meer katholieken zich liet uitschrijven dan het jaar ervoor.  \n  \nTen slotte hebben de misbruikschandalen grote financiële gevolgen voor bisdommen en religieuze ordes en congregaties. Gelovigen doneren minder en slachtoffers moeten worden gecompenseerd. De Amerikaanse katholieke kerk betaalde naar schatting alleen al meer dan 3 miljard dollar uit aan schadevergoedingen.  \n  \n4 Wat betekent dit alles voor de aanpak van het misbruik door de huidige paus?  \n  \nPaus Franciscus liet gisteren weten dat hij zich schaamt voor het onvermogen van de kerk om slachtoffers van misbruik op de eerste plaats te zetten. Het kan niet anders of de huidige paus ziet in het Franse rapport een bevestiging van de noodzaak van zijn harde aanpak van misbruik in de kerk.  \n  \nIn februari 2019 organiseerde Franciscus een top in het Vaticaan die geheel was gewijd aan de bestrijding van misbruik en die later tot nieuwe richtlijnen en kerkelijke protocollen leidde. In juni van dit jaar scherpte Franciscus nog het kerkelijk wetboek aan, waardoor strafoplegging van misbruikers verplicht werd. Ook werd het verplicht verdenkingen van misbruik aan te geven.  \n  \nEen belangrijke adviseur van de paus op het gebied van de aanpak van misbruik in de rooms-katholieke kerk, de Duitse jezuïet Hans Zollner, sprak gisteren de hoop uit dat na Frankrijk nu ook een land als Italië zijn verantwoordelijkheid zal gaan nemen. \"De kerk is niet onbevlekt, maar bestaat helaas ook uit zonde en misdaden.\"","intensity":0,"negativity":0,"cluster_id":8,"similar_texts":"text699"},{"id":"35","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=81ceb99314aa3c12b198#/pages/10-11","title":"Delft in shock na fatale steekpartij","text":"Delft in shock na fatale steekpartij\n\nHet appartementencomplex waar het slachtoffer overleed.\n\nFoto De Telegraaf  \n\n\nMan (58) sterft voor deur van appartement\n\ndoor Marieke van Essen\n\nDELFT Een 30-jarige man uit het Groningse Foxhol is dinsdag aangehouden wegens betrokkenheid bij de dood van een 58-jarige Delftenaar. Het slachtoffer van Antilliaanse afkomst bloedde maandagavond dood voor de deur van zijn appartement aan de Burgwal in Delft.\n\nDaags na het drama geven bloedsporen op de brandtrap en galerij van het complex aan welke doodsstrijd het slachtoffer iets voor half negen heeft gestreden. \n\nHet appartementencomplex, met uitzicht op de Nieuwe Kerk, is niet onbekend als het gaat om incidenten met verwarde personen. Maar de steekpartij, die de Delftenaar fataal werd, hakt erin en zorgt voor veel onrust onder de veelal kwetsbare bewoners. \n\n’Buurman, buurman’\n\nDe directe buurman vertelt dat hij de beelden van de avond ervoor nooit meer uit zijn hoofd krijgt. „Ik zat op de bank toen ik buiten ’buurman, buurman’ hoorde schreeuwen”, vertelt hij. „Ik ben naar buiten gegaan en zag met mijn zaklamp dat de man op ons gezamenlijke terras op de grond lag. Ik zag ook bloed. Ik heb meteen de politie gebeld en terwijl ik ze aan de lijn had, zakte hij kruipend voor mijn voordeur in elkaar. Hij had een buikwond.”\n\nDe Delftenaar woont sinds december in het complex en kende zijn buurman nauwelijks. „Ik hoorde hem zo nu en dan wel schreeuwen.”\n\nEen van de bewoners, Willem, heeft beneden bij de ingang een boeket bloemen met een briefje achtergelaten. Op het kaartje, dat is gericht aan de bewoners, staat: ’Veel sterkte allemaal. Zeer, zeer verdrietig dat dit is gebeurd. Houd moed en vindt liefde bij elkaar’. \n\nDe fractie Onafhankelijk Delft maakt zich grote zorgen over het mes-incident in het pand van verhuurder Vestia. \n\n„Ze hebben iedereen bij elkaar gezet, van verslaafden en mensen met psychische problemen tot ouderen en gewone huurders. Als hier niet beter op toegezien gaat worden, sluiten we niet uit dat er nog vaker incidenten zullen gebeuren”, zegt fractievoorzitter Jolanda Gaal. Volgens de partij zou het gaan om ’de derde steekpartij in drie weken in Delft, waarbij mensen met een problematische achtergrond zijn betrokken’. \n\nAdvocaat\n\nDe verdachte, die zich dinsdag zelf meldde op het politiebureau, zit in beperkingen en mag daarom alleen contact hebben met zijn advocaat. \n\nDe politie roept getuigen die iets hebben gezien op zich te melden.\n\nPandeigenaar Vestia wilde dinsdag geen commentaar geven op het incident ’vanwege de privacy van de bewoners’.\n\n’Derde incident in drie weken’","intensity":0,"negativity":0,"cluster_id":63,"similar_texts":"text549"},{"id":"36","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=6af94cb4be23029545e0#/pages/50-51","title":"Delft in shock na steekpartij","text":"Delft in shock na steekpartij\n\nHet complex in Delft.\n\nFoto De Telegraaf\n\n’Derde incident in drie weken’\n\ndoor Marieke van Essen\n\nDELFT Een 30-jarige man uit het Groningse Foxhol is dinsdag aangehouden wegens betrokkenheid bij de dood van een 58-jarige Delftenaar. Het slachtoffer van Antilliaanse afkomst bloedde maandagavond dood voor de deur van zijn appartement aan de Burgwal in Delft. \n\nDaags na het drama geven bloedsporen op de brandtrap en galerij van het complex aan welke doodsstrijd het slachtoffer iets voor half negen heeft gestreden. \n\nHet appartementencomplex, met uitzicht op de Nieuwe Kerk, is niet onbekend als het gaat om incidenten met verwarde personen. Maar de steekpartij, die de Delftenaar fataal werd, hakt erin en zorgt voor veel onrust onder de veelal kwetsbare bewoners. \n\nDe directe buurman vertelt dat hij de beelden van de avond ervoor nooit meer uit zijn hoofd krijgt. „Ik zat op de bank toen ik buiten ’buurman, buurman’ hoorde schreeuwen”, vertelt hij. „Ik ben naar buiten gegaan en zag met mijn zaklamp dat de man op ons gezamenlijke terras op de grond lag. Ik zag ook bloed. Ik heb meteen de politie gebeld en terwijl ik ze aan de lijn had, zakte hij kruipend voor mijn voordeur in elkaar. Hij had een buikwond.”\n\nDe Delftenaar woont sinds december in het complex en kende zijn buurman nauwelijks. „Ik hoorde hem zo nu en dan wel schreeuwen.”\n\nEen van de bewoners, Willem, heeft beneden bij de ingang een boeket bloemen met een briefje achtergelaten. Op het kaartje, dat is gericht aan de bewoners, staat: ’Veel sterkte allemaal. Zeer, zeer verdrietig dat dit is gebeurd. Houd moed en vindt liefde bij elkaar’. \n\nDe fractie Onafhankelijk Delft maakt zich grote zorgen over het mes-incident in het pand van verhuurder Vestia. \n\n„Ze hebben iedereen bij elkaar gezet, van verslaafden en mensen met psychische problemen tot ouderen en gewone huurders. Als hier niet beter op toegezien gaat worden, sluiten we niet uit dat er nog vaker incidenten zullen gebeuren”, zegt fractievoorzitter Jolanda Gaal. \n\nVolgens de partij zou het gaan om ’de derde steekpartij in drie weken in Delft, waarbij mensen met een problematische achtergrond zijn betrokken’. \n\nDe verdachte, die zich dinsdag zelf meldde op het politiebureau, zit in beperkingen en mag daarom alleen contact hebben met zijn advocaat. \n\nDe politie roept getuigen die iets hebben gezien op zich te melden.\n\nPandeigenaar Vestia wilde dinsdag geen commentaar geven op het incident ’vanwege de privacy van de bewoners’.","intensity":0,"negativity":0,"cluster_id":63,"similar_texts":"text627"},{"id":"37","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/de-vrouw-die-facebook-in-t-nauw-bracht-a4060808#20211006-79845-101","title":"Deze vrouw wil aan het licht brengen hoe gevaarlijk Facebook is","text":"Klokkenluider Frances Haugen Een oud-werknemer getuigt in de Senaat over wat er mis is met het socialemediabedrijf. „Winst gaat boven belang van mensen.”,De vrouw die het grote Facebook in het nauw heeft gebracht, de 37-jarige Frances Haugen, heeft een missie. „Ik haat Facebook niet”, schreef de Amerikaanse dit voorjaar, op haar laatste werkdag, op het intranet van het concern. „Ik houd van Facebook. Ik wil het redden.”Maar dat kan volgens klokkenluider Haugen niet zonder aan het licht te brengen wat er niet deugt, of zelfs gevaarlijk is, aan het grootste socialemediabedrijf ter wereld. En ook niet zonder dat de Amerikaanse overheid Facebook strenge regels oplegt.„Toen we ontdekten dat tabaksbedrijven de schade die ze aanrichtten verborgen hielden, kwam de overheid in actie”, zei ze dinsdag in een hoorzitting in de Amerikaanse Senaat. „Toen we begrepen dat auto’s veiliger waren met gordels kwam de overheid in actie. Ik smeek u om nu hetzelfde te doen”, spoorde ze de senatoren aan.\n\nFacebook-topman Mark Zuckerberg heeft woensdag de beschuldigingen van Haugen ontkend: Facebook-oprichter Zuckerberg ontkent beschuldigingen klokkenluider\n\nUit zichzelf zal de leiding van het bedrijf Facebook en Instagram niet veiliger maken, vervolgde ze haar betoog zelfverzekerd en glashelder – „want ze hebben hun immense winsten altijd voorrang gegeven boven het belang van mensen. Zolang Facebook in het duister kan blijven opereren hoeft het aan niemand verantwoording af te leggen. En zal het keuzes blijven maken die ingaan tegen het algemeen belang.”SchaduwzijdenHaugen lekte interne documenten van Facebook naar The Wall Street Journal waaruit blijkt dat het bedrijf zich terdege bewust is van zijn schaduwzijden. Dat bijvoorbeeld de geestelijke gezondheid van tienermeisjes die onzeker zijn over hun lichaam geschaad kan worden door het gebruik van Instagram, de populaire foto-app van het Facebook-concern. Of dat de algoritmes van Facebook tweedracht in de samenleving bevorderen.Volgens Haugen is Facebook medeverantwoordelijk voor de bestorming van het Capitool door aanhangers van toenmalig president Trump, op 6 januari van dit jaar. Rond de Amerikaanse verkiezingen trad Facebook extra streng op tegen nepnieuws en berichten met een gewelddadige toon. Maar te snel liet het concern de teugels weer vieren, waardoor Trump-aanhangers twijfel konden blijven zaaien over de rechtmatigheid van de overwinning van Joe Biden en oproepen konden doen voor de bestorming.Frances Haugen onderscheidt zich van de typische klokkenluider, vaak een man op leeftijd die na een lange loopbaan en jarenlange interne kritiek de noodklok luidt over misstanden in zijn bedrijf. Haugen heeft slechts een kleine twee jaar bij Facebook gewerkt, daarvoor bij onder andere Google, Pinterest en andere sociale media.Ze zegt een sterk persoonlijk motief te hebben om de strijd met het bedrijf aan te binden. Een paar jaar geleden raakte ze vervreemd van een goede vriend, vertelde ze in interviews, die online steeds meer geobsedeerd raakte door racistische ideeën en samenzweringstheorieën over duistere krachten die de politiek zouden manipuleren. „Dat deed me zo veel pijn, ik wil dat niemand dat hoeft mee te maken. Ik zag hierdoor het enorme belang van betrouwbare informatie op Facebook.”Voorkomen van misinformatieToen Facebook haar in 2018 een baan aanbood zou ze hebben gezegd alleen geïnteresseerd te zijn als ze kon werken bij de integriteitsafdeling, die zich onder meer bezighoudt met het voorkomen van misinformatie en toeziet de veiligheid voor gebruikers van Facebook, Instagram, WhatsApp en Messenger, die allemaal tot het bedrijf horen. Maar eenmaal op die afdeling kreeg ze al snel de indruk dat de top van het bedrijf groei en winst veel belangrijker vond dan de aanbevelingen van haar en haar collega’s.Haar moeder, een dominee, zei: als je denkt dat er levens op het spel staan moet je doen wat je kan om die levens te redden, vertelde Haugen The Wall Street Journal. Dus toen ze na een arbeidsconflict ontslag nam, kopieerde ze eerst duizenden pagina’s van interne documenten van het bedrijfsnetwerk. Tot haar verbazing werd ze daarbij niet gesnapt, ook al houdt Facebook bij wat medewerkers op het intranet doen, en ook al verzamelde ze informatie die niet hoorde bij haar eigenlijke werkterrein.\n\nLees ook: Facebook naar Amerikaanse Senaat vanwege ‘giftig’ effect op welzijn kinderen\n\nDie informatie gaf ze niet alleen aan The Wall Street Journal, maar ook aan Congres-leden en de Amerikaanse beurswaakhond SEC – waar ze een klacht tegen Facebook indiende. In de Senaat, en dus voor de tv-camera’s, vervolgde Haugen dinsdag haar aanval op Facebook. Scherp, maar genuanceerder dan de meeste senatoren. De ene na de andere senator, zowel Democraat als Republikein, prees haar en viel haar bij. Of het Congres Facebook werkelijk aan banden kan leggen, is de vraag. Maar in Frances Haugen heeft Facebook een tegenstander van formaat. Iemand die haar missie heeft gevonden en duidelijk maakt dat ze niet snel zal loslaten.\n\nNieuwsbrief\n\nNRC Future Affairs\n\nDe spannendste stukken over de toekomst van tech, economie, klimaat en megatrends\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":3,"similar_texts":"text189"},{"id":"38","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=4c96974143b0325be681#/pages/4","title":"Dijksma doet aangifte","text":"Dijksma doet aangifte\n\nBeeltenis van galg in Utrecht \n\nAmsterdam Burgemeester Sharon Dijksma van Utrecht heeft aangifte gedaan bij de politie van bedreiging. Ze zegt dat het om meerdere incidenten gaat. \n\nDijksma deelt woensdag een beeltenis waarin een vrouw met een burgemeestersketting aan een galg hangt. Daaronder staan de meeste letters van haar naam gespeld: DIJK..A, waarbij de kijker de rest moet invullen. \n\n„Vanmiddag werd deze afbeelding aangetroffen in Utrecht. Van deze en vele andere bedreigingen doe ik aangifte”, aldus Dijksma. „Dit raakt mij, mijn gezin en de mensen van wie ik hou. Er is een grens.”\n\nDijksma werd onheus bejegend en ook bedreigd sinds ze besloot om het populaire veganistische restaurant Waku Waku te laten sluiten. Daar wilden de eigenaren niet controleren op de QR-code.","intensity":0,"negativity":0,"cluster_id":52,"similar_texts":"text609"},{"id":"39","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=22f8565e0054925a0109#/pages/24-25","title":"Dikke vette boete voor spelers in frituurkartel","text":"Dikke vette boete voor spelers in frituurkartel\n\nHoreca dupe van afspraken\n\nTwee bedrijven die geld verdienen met het ophalen en recyclen van gebruikt frituurvet hebben een boete van in totaal €4 miljoen gekregen wegens kartelvorming. \n\nHet voormalige Rotie en Nieuwcom maakten jarenlang onderling afspraken over de prijzen die ze horeca-ondernemers zouden betalen voor het gebruikte vet. Daarmee hielden ze die prijzen kunstmatig laag en benadeelden ze de aanbieders, zo stelt kartelwaakhond Autoriteit Consument & Markt (ACM).\n\nNieuwcom en Rotie, dat na een overname bekendstaat als ’Quatra’, maakten de prijsafspraken tussen 2012 en 2018. Vooral kleinere café- en restauranteigenaren werden daarvan de dupe, meldt de ACM. Vaak worden kartelboetes opgelegd wegens verboden afspraken over verkoopprijzen, maar de toezichthouder benadrukt dat bedrijven ook geen geheime akkoorden mogen sluiten over hun inkoopprijzen.\n\nDe bedrijven konden dankzij de lage inkoopprijzen hun winst ophogen. De zaak kwam aan het licht door een melding van de Nederlandse Voedsel- en Warenautoriteit. Gebruikt frituurvet is een belangrijke grondstof voor biodiesel, dat de laatste jaren gestimuleerd wordt.","intensity":0,"negativity":0,"cluster_id":6,"similar_texts":"text117"},{"id":"40","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=7de210f2341948635bc1#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO \n\nBSR Agency","intensity":0,"negativity":0,"cluster_id":38,"similar_texts":"text30"},{"id":"41","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=c7752632ab7057079732#/pages/40-41","title":"Doortrapte fluistercampagne","text":"Doortrapte fluistercampagne\n\nDe staking van schoonmakers in Memphis kreeg steun van Martin Luther King.\n\n’Martin Luther King vs. the FBI’\n\nWat: documentaire\n\nRegie: Sam Pollard\n\nTwee dagen na zijn legendarische ’I have a dream’-speech in augustus 1963 werd Martin Luther King jr. door de FBI aangemerkt als ’de gevaarlijkste neger van het land’. Hoe groot en wijdverbreid het wantrouwen tegen deze vreedzame strijder voor gelijke burgerrechten was, toont Sam Pollards documentaire Martin Luther King vs. the FBI.\n\nFBI-directeur Edgar J. Hoover zag in King de zwarte Messias voor wie hij al langer vreesde: een charismatische leider die een groot deel van de Afro-Amerikanen kon mobiliseren. Hij verwachtte sociale onrust en vermoedde dat de burgerrechtenbeweging een communistisch complot was. Voor hem reden genoeg om alle pijlen van de FBI op de welbespraakte zwarte dominee te richten.\n\nHoewel Hoover zijn verdenkingen van communistische sympathieën niet hard kon maken, brachten de afluister- en schaduwpraktijken van zijn dienst wel aan het licht dat de ’morele leider van zwart Amerika’ het met de huwelijkse trouw niet zo nauw nam. Door opnames van Kings seksuele escapades te laten lekken, probeerde de FBI hem zelfs tot zelfmoord te brengen. \n\nRegisseur Sam Pollard, die eerder onder meer een documentaire maakte over Sammy Davis jr., verzamelde archiefmateriaal en vrijgegeven overheidsdocumenten en laat betrokkenen, publicisten en historici aan het woord. Een klassieke aanpak waarmee de filmmaker een schokkend beeld schetst van de jarenlange campagne om King in diskrediet te brengen. Tegen elke prijs, maar uiteindelijk tevergeefs. \n\nM.W.","intensity":0,"negativity":0,"cluster_id":33,"similar_texts":"text245"},{"id":"42","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/41/1","title":"Dubbel sprintgoud op openingsdag EK","text":"De winst van de mannen was verwacht. Roy van den Berg, Harrie Lavreysen en Jeffrey Hoogland waren al regerend olympisch en wereldkampioen en hebben nu ook de Europese titel terug. Vorig jaar werden de EK overgeslagen vanwege de onzekere coronasituatie.  \n  \nVerrassender was het optreden van de vrouwen, die voortaan met drie de baan opkomen in plaats van twee. Starter Kyra Lamberink, Shanne Braspennincx en Hetty van der Wouw veroverden het goud door in de finale Duitsland te verslaan. Dat deden ze bovendien in een wereldrecord: 46,551. Eerder op de dag hadden ze ook al een nieuwe toptijd gerealiseerd in de kwalificaties. De 46,759 over drie rondes deed de oude toptijd van Rusland (46,852) uit de boeken verdwijnen. In die race reed Steffie van der Peet in plaats van Van der Wouw.  \n  \nBraspennincx werd op de Spelen van Tokio nog vierde op de teamsprint, samen met Laurine van Riessen. Later pakte ze het goud op de keirin. Braspennincx vertelde destijds dat ze zich amper hadden voorbereid op het onderdeel waarop weinig perspectief werd gezien. Dat is nu anders met over twee weken al de WK in het Franse Roubaix als volgende doel.  \n  \nDe mannen komen daar als titelverdediger in actie en toonden bij hun eerste optreden sinds de Spelen weinig verval. In de kwalificaties waren Van den Berg, Lavreysen en Sam Ligtlee al de snelsten, toen met een tijd van 43,037. Hoogland nam daarna zoals afgesproken de plaats in van Ligtlee, waarmee de olympische equipe weer in ere was hersteld. In de eerste ronde ging het vervolgens sneller: 42,116.  \n  \nDe finale kende een wat chaotisch verloop met een valse start voor de Fransen en een voor starter Van den Berg. Bij de derde poging hadden de Fransen opnieuw een verre van vlekkeloze start, maar de jury greep niet meer in: 42,302 tegen 44,193.","intensity":0,"negativity":0,"cluster_id":27,"similar_texts":"text573"},{"id":"43","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/12/3","title":"Duitsland haalt IS-vrouwen met kinderen terug","text":"Het is de grootste repatriëring van Duitsers uit Syrië tot nu toe, aldus de krant Bild.  \n  \nZe werden door een Duits regeringsteam uit een kamp in het noorden van Syrië meegenomen met de steun van de Amerikaanse luchtmacht. De vrouwen zaten daar al jaren. De repatriëring wordt gezien als een humanitaire operatie, maar critici vrezen de import van terrorisme. Meerdere vrouwen zullen waarschijnlijk voor de rechter moeten komen.  \n  \nVolgens het tijdschrift Der Spiegel waren er behalve de vrouwen uit Duitsland drie vermeende IS-aanhangsters uit Denemarken met hun veertien kinderen aan boord van het vliegtuig naar Duitsland.","intensity":0,"negativity":1,"cluster_id":34,"similar_texts":"text257"},{"id":"44","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/12/6","title":"Duitsland haalt IS-vrouwen op uit Syrisch kamp","text":"### Repatriatie\n\nMet de hulp van de Verenigde Staten heeft Duitsland acht Duitse vrouwen uit Syrië gehaald die zich hadden aangesloten bij de terreurbeweging Islamitische Staat (IS). Met de vrouwen kwamen ook hun 23 kinderen mee. Het is de grootste repatriëring van Duitsers uit Syrië tot nu toe, aldus de krant Bild. Ze werden door een Duits regeringsteam uit een kamp in het noorden van Syrië meegenomen, waar ze al jaren zaten. De vrouwen zullen waarschijnlijk voor de rechter moeten komen.","intensity":0,"negativity":0,"cluster_id":34,"similar_texts":"text612"},{"id":"45","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/26/1","title":"Een inkijkje in één van de rijkste en meest gesloten families","text":"Dear father\", schrijft een gepikeerde Robert-Jan Fentener van Vlissingen (54) aan zijn vader John, één van de rijkste mannen van Nederland. \"Om eerlijk te zijn, vrees ik dat de beslissing puur volgde uit een dorst naar wraak, of een misplaatste manier om mij pijn te doen.\"  \n  \nHet is een zomerdag in 2020 en de Engelssprekende Fentener van Vlissingen heeft in De Telegraaf moeten lezen dat niet hij, maar zijn 27-jarige neef is verkozen om John op te volgen als commissaris bij het beursgenoteerde aardewerkbedrijf De Porceleyne Fles. De oude Fentener van Vlissingen (82) is grootaandeelhouder van de Delfts blauw-fabrikant uit 1653, en was tot voor kort ook toezichthouder. Dat die rol nu ineens blijkt weggelegd voor Johns kleinzoon doet Robert-Jan groot verdriet, schrijft hij.  \n  \nEnkele maanden later, op dinsdag 20 oktober, krijgt John Fentener van Vlissingen een nog veel hardere brief van zijn zoon. Die noemt hem nu een 'dictator', en 'waardeloze vader' van 'een zoon waar je nooit iets om gaf'.\n\nWel aandelen, maar geen enkele controle\n\nEen familievete, dus. Die lijkt al jaren te spelen en de oorzaak is onduidelijk. Normaal gesproken zijn zulke ruzies niet erg interessant voor een breed publiek; het zijn privé-aangelegenheden die niet per se in de krant thuishoren. In dit geval speelt de vete zich echter niet alleen af binnen een familie, maar daarmee ook in het familiebedrijf: het megaconcern BCD Travel, een zakenreis-conglomeraat dat is opgericht door John Fentener van Vlissingen. Een bedrijf waar wereldwijd tienduizend mensen werken en waarvan zijn zoon Robert-Jan één van de aandeelhouders is.  \n  \nFentener van Vlissingen junior weet zijn vader op de kast te krijgen door al jarenlang niet mee te werken met de klantonderzoeken die banken en andere financieel dienstverleners bij wet verplicht zijn uit te voeren als een bedrijf gebruik wil maken van hun diensten. Als mede-eigenaar van BCD moet ook Robert-Jan zich op zulke momenten identificeren door zijn adresgegevens en een kopie van zijn paspoort te verstrekken. Maar dat weigert hij geregeld, zo blijkt uit mails en andere documenten waarover Trouw en Het Financieele Dagblad beschikken. Samen geven die een zeldzaam inkijkje in één van de rijkste en meest gesloten families van Nederland.  \n  \nWat zoon Robert-Jan vooral steekt, is dat hij en zijn twee zussen geen enkele controle kunnen uitoefenen op het familiebedrijf waarin ze alle drie aandelen hebben gekregen van hun vader.  \n  \nJohn Fentener van Vlissingen heeft BCD Travel opgericht in 1975. In die tijd bekommerden zijn broers Paul en Frits zich om dat andere grote bedrijf in de familie, SHV Holdings. John, de middelste van de drie, wilde liever zelf een imperium opbouwen en toog naar de Verenigde Staten.\n\nVaste diensten aan de James Bond-crew\n\nDaar had hij succes. Fentener van Vlissingen koos bewust een markt die volgens hem nog flink kon groeien. Waar, met andere woorden, nog veel bedrijfsovernames mogelijk waren: die van de zakelijke reizen. BCD Travel is nu een enorme omzetmachine met talloze dochterbedrijven over de hele wereld. Daaronder vallen bijvoorbeeld Park 'n Fly-parkeerplaatsen naast vliegvelden, en boekingssites als Cheaptickets.nl. Ook levert BCD Travel vaste diensten aan Hollywood, via exclusieve contracten met bijvoorbeeld de acteurs en crew uit de Harry Potter- en James Bond-films.  \n  \nRobert-Jan en zijn twee zussen hebben samen alle aandelen in handen van het bedrijf van hun vader, blijkt uit familiestukken in handen van Het Financieele Dagblad en Trouw. Ze hebben er alleen weinig over te zeggen. Hun rol is die van 'economisch belanghebbende': ze kunnen wel winstuitkering ontvangen, maar zijn uitgesloten van veel besluitvorming binnen het bedrijf. Die controle behoudt John zelf - wie hoeveel winstuitkering krijgt, bepaalt hij. Dat is voor Robert-Jan reden om op oorlogspad te gaan, en om met termen als 'dictator' te strooien.  \n  \nTegelijkertijd wil Fentener van Vlissingen junior al enkele jaren niet meer meewerken aan de wettelijke vereisten waaraan de financieel dienstverleners van BCD Travel moeten voldoen. Zo wil het familieconcern in december 2016 één van de vele dochters, BCD Travel Asia, inschrijven als klant van juridisch dienstverlener Trident Trust op de Britse Maagdeneilanden. Die moet dan standaard vragen om een kopie van de paspoorten van de uiteindelijk belanghebbenden van het bedrijf, in dit geval dus onder anderen Robert-Jan. De kopie is bedoeld om klanten te verifiëren, uit te sluiten dat zij criminelen zijn en witwassen tegen te gaan. Om diezelfde reden vraagt Trident ook om een bewijs dat de adresgegevens kloppen, bijvoorbeeld een oude elektriciteitsrekening waar dat adres op staat.\n\n'Verschillen van inzichten komen in elk familiebedrijf voor'\n\nDat weigert Robert-Jan Fentener van Vlissingen. In een e-mail die opduikt in de gelekte administratie van Trident, in handen van onderzoekscollectief ICIJ, staat dat het team van BCD heeft gedaan wat het kon om Robert-Jan te laten meewerken, maar dat hij dat 'uit veiligheidsoverwegingen' niet wil. Pogingen van het BCD-team om Robert-Jan te overtuigen van het belang van medewerking zijn 'onsuccesvol' gebleken.  \n  \nVader John Fentener van Vlissingen stuurt daarop hoogstpersoonlijk een korte brief aan Trident. \"Ik begrijp dat u zekerheid nodig hebt over de positie en identiteit van Robert-Jan Michel Fentener van Vlissingen, in verband met een klantonderzoek dat u uitvoert.\" Daarop volgen twee droge zinnen waarin John simpelweg verklaart dat zijn zoon inderdaad eigenaar is van BCD Travel Asia. Hij sluit af met: \"Ik vertrouw erop dat dit statement voor u genoeg is om dit deel van uw klantonderzoek nu af te ronden.\" Trident antwoordt dat dit voor nu inderdaad prima is. Daarmee voldoet de juridisch dienstverlener niet aan de wettelijke eisen van de Britse Maagdeneilanden.  \n  \nWil Robert-Jan niet aan dit soort klantonderzoeken meewerken om zijn vader te sarren? Dat blijft onduidelijk. Robert-Jan noch BCD gaat in op vragen daarover. Het bedrijf erkent de ruzie tussen vader en zoon wel, maar vindt die 'niet nieuwswaardig'. \"Verschillen van inzichten komen in elk familiebedrijf voor\", stelt een woordvoerder in een schriftelijke reactie.\n\nTrustkantoor op Jersey\n\nWél duidelijk is dat het Trident-geval in 2016 niet de laatste keer is dat John zijn zoon achter de vodden moet zitten. In zijn weigering om mee te werken volhardt Robert-Jan tot ten minste september vorig jaar. Op dat moment stuurt John Fentener van Vlissingen een brief aan degene die de zaken van zijn zoon behartigt, de directeur van een trustkantoor op het Kanaaleiland Jersey. John schrijft dat hij signalen krijgt dat deze zakenbehartiger inmiddels in meerdere zaken weigert de persoonsgegevens van Robert-Jan te verstrekken. Daar maakt John zich zorgen over.  \n  \nAls het trustkantoor 'bewust informatie achterhoudt', dreigen ook andere dochterondernemingen binnen het BCD-concern niet meer aan de wet te voldoen, schrijft hij. 'Onacceptabel', noemt hij dat. Banken kunnen volgens hem om deze reden hun diensten opzeggen, zelfs hele rekeningen sluiten. Overheden kunnen forse boetes opleggen. Klanten kunnen wegblijven. Waarop John schrijft dat de zakenbehartiger nog één week heeft om alsnog over de brug te komen, anders zal hij zélf de persoonsgegevens van zijn zoon opsturen aan de financiële instellingen die daarom vragen. Van zijn juristen heeft hij daar groen licht voor gekregen, schrijft hij.  \n  \n\"Ik kan die brief van vader heel goed volgen\", zegt Leen Paape, hoogleraar corporate governance van Universiteit Nyenrode. Paape onderschrijft de zorgen van Fentener van Vlissingen senior. Volgens de hoogleraar bestaat inderdaad het risico dat de relatie met banken op het spel komt te staan. Banken kunnen immers zeer hoge boetes ontvangen als zij hun eigen klanten niet goed controleren. Zulke controles houden in dat onder meer een paspoort wordt gecheckt.\n\nAngst voor inbraken of kidnapping\n\nIn het algemeen kan Paape wél begrijpen dat een zeer vermogend persoon als Robert-Jan Fentener van Vlissingen niet graag zijn adresgegevens overal achterlaat, uit angst voor inbraken of kidnapping. \"Maar het is heel simpel: het moet gewoon, het is de wet.\"  \n  \nDie brief van John is nu een jaar geleden verstuurd, en of Robert-Jan nog altijd weigert om mee te werken is niet duidelijk. BCD laat in een reactie weten zich 'uiteraard aan toepasselijke wet- en regelgeving' te houden. Op specifieke vragen over het niet-meewerken aan klantcontroles gaat de woordvoerder verder niet in.  \n  \nVolgens haar ontstaat er 'een natuurlijk spanningsveld' tussen wat autoriteiten, financiële instellingen en anderen van bedrijven vragen en 'de gerechtvaardigde zorgen' van de personen in kwestie ten aanzien van privacy en veiligheid. \"De discussie daarover kan soms oplopen en dat bevreemdt niet.\"  \n  \nInmiddels heeft BCD twee juristen voltijds aan de slag om alle verzoeken van financiële instellingen af te handelen. Regels hierover 'reiken steeds verder en wij begrijpen dat onze UBO's (de uiteindelijk belanghebbenden, red.) hier moeite mee hebben'.  \n  \nOndertussen woekert de ruzie nog altijd voort, zo blijkt uit weer een nieuwe mail van vorige maand. Opnieuw schrijft Robert-Jan Fentener van Vlissingen dat een benoeming hem niet aan staat. Ditmaal gaat het niet om zijn neef bij De Porceleyne Fles, maar om de nieuwe president-commissaris van heel BCD Holdings die hij niet ziet zitten. Het is reden voor hem om andermaal te beginnen over zijn frustraties die nu al 25 jaar oplopen, en over zijn vader die zichzelf 'tegen alle regels in aan het verrijken is'.  \n  \nDit verhaal kwam mede tot stand op basis van e-mailverkeer dat in handen is van Trouw en Het Financieele Dagblad, en documenten uit de Pandora Papers. De Pandora Papers bevatten gelekte financiële gegevens in handen van journalistencollectief ICIJ. Het gaat om bijna twaalf miljoen documenten uit belastingparadijzen van over de hele wereld, van Panama tot de Seychellen, van de Bahama's tot de Britse Maagdeneilanden.\n\nReactie BCD 'De discussie kan soms oplopen'\n\nEen woordvoerder van BCD Travel bedrijf stelt dat het zich in algemene zin aan alle wettelijke verplichtingen houdt, maar begrijpt ook dat sommige familieleden zorgen hebben over het delen van hun persoonlijke informatie met financieel dienstverleners. \"De discussie daarover kan soms oplopen en dat bevreemdt niet.\"  \n  \nOver de hoogoplopende ruzie tussen vader en zoon zegt BCD dat 'verschillen van inzicht' in elk familiebedrijf voorkomen. Belangrijker is dat het management en toezicht binnen het bedrijf zo zijn ingericht dat die verschillen van inzicht de continuïteit van het bedrijf niet in gevaar kunnen brengen, laat de woordvoerder weten.  \n  \nRobert-Jan Fentener van Vlissingen gaat niet in op vragen van Trouw en Het Financieele Dagblad.","intensity":1,"negativity":1,"cluster_id":23,"similar_texts":"text35"},{"id":"46","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/elke-dag-een-bord-pasta-met-ketchup-voor-zijn-autistische-zoon-a4060735#20211006-79845-208","title":"Elke dag een bord pasta met ketchup voor zijn autistische zoon","text":"Drama Vader Aharon en autistische zoon Uri ondernemen een fietstocht in het fijnzinnige ‘Here We Are’, dat nergens vervalt in stereotypen. ,Aharon is een man met engelengeduld. Hij begrijpt beter dan wie dan ook wat zijn jongvolwassen zoon Uri met een autistische aandoening nodig heeft. Hij rijdt elke dag hetzelfde rondje met hem met de trein, kookt kale sterrenpasta met ketchup en eet dat zelf ook, hij kijkt keer op keer met hem Charlie Chaplins The Kid.\n\nRegisseur Nir Bergman heeft naam gemaakt als een van de bedenkers van de wereldwijd verkochte serie In Therapy. Hij werkte ook als regisseur mee aan de Israelische serie On the Spectrum van Dana Idisis, die het scenario voor Here We Are baseerde op haar eigen vader en broer. Daardoor vervalt de film bijna nooit in stereotypen. Dat geldt ook voor het spel van debuterend acteur Noam Imber.\n\nEr zijn veel momenten waarop Here We Are je hart breekt. Tijdens een roadtrip moet het tweetal vrede krijgen met het feit dat het tijd is voor Uri om begeleid te gaan wonen. We leren Aharon met elke blik van ontreddering beter kennen. Wie van de twee heeft er nou echt de meeste moeite met verandering?\n\nDrama\n\nHere We Are Regie: Nir Bergman. Met: Noam Imber, Shai Avivi. In: 33 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":19,"similar_texts":"text161"},{"id":"47","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/8/2","title":"EU-top wil uitbreiding in Balkan, maar zegt niet wanneer","text":"'De Europese Unie is niet compleet zonder de Westelijke Balkan. Ons doel is uitbreiding', zei Ursula von der Leyen, voorzitter van de Europese Commissie. Ook Nederland is voor uitbreiding, zei premier Rutte, mits de Balkanlanden voldoende voortgang boeken in de strijd tegen corruptie en georganiseerde misdaad. Ook moeten zij hun democratie en rechtsstaat versterken, en de vrijheid van de media garanderen.  \n  \nDe Westelijke Balkan bestaat uit Servië, Bosnië-Herzegovina, Montenegro, Kosovo, Albanië en Noord-Macedonië. Op een top in Thessaloniki in 2003 werd deze landen beloofd dat zij ooit tot de EU zouden mogen toetreden. Sindsdien werd echter weinig voortgang geboekt. Kosovo en Bosnië-Herzegovina zijn nog ver verwijderd van een lidmaatschap. Met Servië en Montenegro wordt wel onderhandeld, maar de besprekingen zitten in het slop. Met Albanië en Noord-Macedoniê wilde de EU gaan onderhandelen, nadat bezwaren van Nederland en Frankrijk waren weggenomen.  \n  \nMaar te elfder ure lag Bulgarije dwars. De Bulgaren willen dat Macedonië erkent dat zijn cultuur Bulgaarse wortels heeft. 'Ik ben niet blij met de opstelling van Bulgarije', zei premier Rutte woensdag. 'Laten we hopen dat deze kwestie na de Bulgaarse verkiezingen kan worden opgelost.' In de campagne voor de verkiezingen van november hebben de Bulgaarse regeringspartijen van Macedonië een nationalistische kwestie gemaakt. De Duitse bondskanselier Merkel probeerde vergeefs Bulgarije op andere gedachten te brengen. De onderhandelingen met Albanië en Noord-Macedonië zijn aan elkaar gekoppeld.  \n  \nDe Noord-Macedonische premier Zaev zei dat de bevolking in de Balkan het vertrouwen in de EU kan verliezen omdat het proces van toetreding zo lang duurt.  \n  \n'Er zijn frustraties bij de Balkanlanden en die begrijp ik', zei Von der Leyen. Nederland en andere EU-landen vinden echter dat eerst problemen als corruptie moeten worden opgelost, voordat de Balkanlanden lid kunnen worden. Slovenië, dit half jaar voorzitter van de EU, wilde de toetreding versnellen door de datum van 2030 vast te leggen. Vrijwel alle EU-landen vonden het noemen van een datum te ver gaan.  \n  \nDe Oostenrijkse bondskanselier Kurz zei dat de EU een groot geopolitiek belang op de Balkan heeft. Als zij het vertrouwen van de Balkanlanden verspeelt, zullen China en Rusland een grotere rol gaan spelen, aldus Kurz. De meeste lidstaten vinden echter dat geopolitieke belangen niet mogen leiden tot toetreding van landen die hun zaken nog niet op orde hebben.  \n  \nWel kondigde de EU aan de komende jaren 30 miljard euro in de regio te investeren. De EU is daarmee veruit de grootste investeerder op de Balkan. 'Een ongekend bedrag waarmee de Europese aanwezigheid op de Balkan zichtbaarder wordt', zei EU-president Michel.","intensity":0,"negativity":1,"cluster_id":18,"similar_texts":"text701"},{"id":"48","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/2/5","title":"Eva Jinek brengt interviewbundel uit","text":"### personalia\n\nEva Jinek brengt volgende maand een interviewbundel uit. Voor het boek Droom groot interviewde de presentatrice vrouwen die ze ziet als een voorbeeld. Zo sprak ze onder anderen met presentatrice Merel Westrik, advocaat Carry Knoops en haar eigen moeder Radana. \"Iedereen in het boek is heel succesvol, dat zie je aan hun cv, maar nog veel interessanter is welke weg ze hebben afgelegd om succesvol te worden\", schrijft Jinek in de aankondiging. De interviewbundel verschijnt op 26 november.","intensity":0,"negativity":0,"cluster_id":66,"similar_texts":"text654"},{"id":"49","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=4a7a3ffbd02540d8a31b#/pages/40-41","title":"Expositie die je onderdompelt in film én theater","text":"Expositie die je onderdompelt in film én theater\n\n’Network’, dat Ivo van Hove in 2017 maakte in Londen bij The National Theatre. \n\nFoto Hans Wilschut\n\nRegisseur Ivo van Hove heeft inmiddels heel wat toneelstukken op z’n naam staan. En voor een deel van dat indrukwekkende oeuvre liet hij zich inspireren door films. \n\nWerk van Ingmar Bergman, Marguerita Duras, Pier Paolo Pasolini, Luchino Visconti, Michelangelo Antonioni, Sidney Lumet en John Cassavetes; hij gaf er in de loop der jaren, samen met scenograaf en partner Jan Versweyveld, op de planken steeds weer een heel eigen draai aan.\n\nVan Hove en Versweyveld werden daarom door het Amsterdamse Eye Filmmuseum uitgenodigd om een expositie samen te stellen over die kruisbestuiving tussen film en theater. Dat heeft geresulteerd in een fraaie, sfeervolle tentoonstelling die de titel All about theatre about film draagt, wat weer verwijst naar de filmklassiekers All about Eve en All about my Mother. \n\nHet theater is de laatste jaren misschien wel steeds meer richting de film geschoven. Waar acteurs vroeger met gedragen stem het achterste balkon in de schouwburg probeerden te bereiken, is het spel steeds realistischer en daarmee misschien ook wel steeds filmischer geworden. Regelmatig wordt er tijdens voorstellingen letterlijk met camera’s op de acteurs ingezoomd, zodat je niets mist van de geringste emotie op hun gezichten. Zenders zorgen er eveneens voor dat het spel een stuk kleiner gehouden kan worden.\n\nAls bezoeker van All about theatre about film verplaats je je door diverse kamers die voor het grootste deel steeds een specifieke voorstelling uit het ’filmoeuvre’ van Van Hove vertegenwoordigen. \n\nNaast film- en theaterfragmenten, scripts, rekwisieten, scènefotografie en deels nagebouwde scenografie, ademt iedere ruimte een heel eigen sfeer. Zo is de kamer van Obsession, dat werd opgevoerd met o.a. Halina Reijn, en Jude Law, broeierig rood, met het motorblok uit de voorstelling dreigend en prominent in het midden. \n\nTotaal anders is dan weer de vrij klinische kamer van Kreten en gefluister, waarbij de blauwe verf op de vloer een stille getuige is van de doodstrijd die kunstenares Agnes (gespeeld door Chris Nietvelt) in dit stuk voerde. Maar er is ook aandacht voor producties die Ivo van Hove in het buitenland maakte, zoals Network in Londen en Ludwig II (met Jeroen Willems) in München.\n\nAll about theatre about film dompelt je even onder in al die verschillende sferen en werelden. Fijn, maar het vervult je ook met een gevoel van weemoed. Want al die korte en langere film- en theaterfragmenten smaken naar meer. Gelukkig wordt dat deels ingelost door de huidige filmprogrammering van Eye, waarbij er klassiekers als Teorema, Opening Night en Network draaien. \n\nE.K.  \n\n\nT/m 9 januari. Info: eyefilm.nl","intensity":0,"negativity":1,"cluster_id":28,"similar_texts":"text325"},{"id":"50","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/expositie-over-theater-over-film-is-kunstwerk-op-zich-a4060741#20211006-79845-204","title":"Expositie over theater over film is kunstwerk op zichzelf","text":"Tentoonstelling ‘All About Theatre About Film’ gaat over de wisselwerking tussen film en theater in het oeuvre van Ivo van Hove en Jan Versweyveld (ITA).,‘Waarom een kunstwerk maken als het zo mooi is om erover te dromen?” Met dat citaat van filmmaker Pier Paolo Pasolini wordt de bezoeker van de tentoonstelling All About Theatre About Film naar huis gestuurd. Deze indrukwekkende tentoonstelling gaat over de wisselwerking tussen theater en film in het oeuvre van regisseur Ivo van Hove en zijn vaste scenograaf Jan Versweyveld (beiden verbonden aan Internationaal Theater Amsterdam).Van Hove en Versweyveld laten zich in hun repertoirekeuze veelvuldig door cinema inspireren. Bovendien toonden ze zich de voorbije decennia ook pioniers als het gaat om het gebruik van (live-)video op toneel. Grote projectieschermen vormen vaak een belangrijk onderdeel van het toneelbeeld en bieden een wezenlijke aanvulling of welkome ontregeling op wat er op de vloer te zien is. Hun multimediale theatertaal mag wereldwijd op enorm succes rekenen; het tweetal opereert vanuit hun thuisbasis in Amsterdam tot aan Broadway in New York.\n\nZaalbeeld van de expositie ‘All About Theatre About Film’ over het werk van Ivo van Hove en Jan Versweyveld in Eye Filmmuseum, Amsterdam.\n\nFoto Studio Hans Wilschut\n\nReden genoeg voor Eye Filmmuseum om met All About Theatre About Film een uitgebreide expositie over de wisselwerking tussen film en theater in het werk van Van Hove en Versweyveld te tonen, ontworpen door de twee theatermakers zelf.\n\nLees ook: Ivo van Hove blijft graag een raadsel, ook voor zichzelf\n\nBasis voor de tentoonstelling vormen veertien toneelstukken die het duo tussen 1997 en 2017 maakte op basis van werk van zeven filmmakers. De tentoonstelling is een kunstwerk op zich. Niet alleen bieden opengeslagen aantekeningenboekjes vol onnavolgbare schema’s, registraties van stukken repetitie en maquettes van decorontwerpen een unieke inkijk in de maakprocessen van deze toneelvernieuwers; door de overweldigende zintuiglijkheid is All About Theatre About Film ook een regelrechte onderdompeling in dit bijzondere oeuvre.\n\nLees ook: Hoe Jan Versweyveld zijn spectaculaire decors maakt: ‘Ik zoek altijd de essentie van een plek’\n\nBeeldtaalVan Hove vertrekt in zijn werk vanuit de taal, niet vanuit beeld. Hij adapteert dus geen films, maar filmscripts. Daardoor zijn de verschillen in beeldtaal tussen film en theater steeds groot. Registraties en foto’s uit de betreffende films en toneelstukken zijn terugkerende elementen in de expositie, maar Van Hove en Versweyveld gaan veel verder: elke ruimte ademt door onder meer lichtgebruik, muziekscore en inrichting de sfeer van de betreffende enscenering. Van het zachte tapijt en de monochrome gloed van het natriumlicht in de ruimte die draait om de voorstelling India Song (1999, naar de film van Duras) tot aan de enorme vrachtwagenmotor uit Obsession (2017, Visconti) die, net als in de theater-enscenering, in de dreigend duister ingerichte ruimte aan het plafond hangt.Van Hove en Versweyveld zoeken de contrasten op: op de chaos die spreekt uit de ruimte rondom Scènes uit een huwelijk (2005, Bergman) – een prikkelrijke kamer waarin op oude televisies verweerde theaterregistraties van de voorstelling te zien zijn – volgt later het serene tweeluik Na de repetitie/Persona (2012, Bergman) – waar filmfragmenten uit de voorstelling reflecteren in een bassin van stilstaand water. Daarnaast staat een sculptuur van Berlinde De Bruyckere: een getormenteerd naakt lichaam, prachtig en verontrustend tegelijk. Net als in hun betere theaterwerk bieden Van Hove en Versweyveld handvatten waarop je zelf mag associëren, ze vuren tekens op de toeschouwer af die verwarren in hun schoonheid.\n\nZaalbeeld van de expositie ‘All About Theatre About Film’ over het werk van Ivo van Hove en Jan Versweyveld in Eye Filmmuseum, Amsterdam.\n\nFoto Studio Hans Wilschut\n\nDat geldt ook zeker voor de vrijwel volledig gestripte ruimte met in het midden een groot canvas, met daarop vegen blauwe verf en iets wat aan uitwerpselen doet denken. Op een scherm zie je hoe dat in de voorstelling Kreten en gefluister (2009, Bergman) tot stand kwam: de doodstrijd van hoofdpersonage Agnes (gespeeld door Chris Nietveld) wordt geïllustreerd door een indringende, twintig minuten durende live-bodypaintscène. Na de film uit 1972 en de voorstelling uit 2009, vertellen nu de dikke klodders verf op het canvas dit verhaal. All About Theatre About Film voelt echt als een theatrale beleving, waar je als bezoeker in figureert.\n\nTentoonstellingAll About Theatre About FilmT/m 9/1, Eye Filmmuseum, Amsterdam. Inl: Eyefilm.nl\n\n●●●●●\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":28,"similar_texts":"text204"},{"id":"51","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/6/2","title":"Familieruzie bij bedrijf Fentener van Vlissingen","text":"Er bestaan binnen zakenreisgigant BCD Travel grote zorgen over het gedrag van mede-eigenaar Robert-Jan Fentener van Vlissingen. Die weigerde de afgelopen jaren herhaaldelijk mee te werken aan de klantcontroles die banken en andere financiële instellingen wereldwijd wettelijk verplicht moeten uitvoeren. Met zijn vader, BCD-oprichter John Fentener van Vlissingen, heeft hij forse ruzie.  \n  \nDat blijkt uit documenten in handen van Trouw en Het Financieele Dagblad. Die geven een unieke inkijk in de onderlinge verhoudingen van de normaal zo gesloten ondernemersfamilie Fentener van Vlissingen. Voor een deel komen de stukken uit de Pandora Papers, een lek van miljoenen bestanden uit meerdere belastingparadijzen.  \n  \nBCD Travel, actief in ruim honderd landen en werkgever van zo'n 10.000 mensen, is één van de grootste zakelijke reisaanbieders ter wereld. John Fentener van Vlissingen richtte het bedrijf in de jaren zeventig op en bouwde het daarna uit tot het miljardenbedrijf dat het nu is.  \n  \nInmiddels heeft Fentener van Vlissingen (82) een hoog oplopende ruzie met zijn zoon Robert-Jan. Die bezit weliswaar een derde van de aandelen van het bedrijf, maar de zeggenschap ligt op belangrijke punten bij zijn vader. Robert-Jan mag tot zijn onvrede bijvoorbeeld niet meestemmen over belangrijke beslissingen zoals winstuitkering aan aandeelhouders.  \n  \nFentener van Vlissingen senior is op zijn beurt boos omdat zijn zoon herhaaldelijk weigert mee te werken aan verzoeken van financiële instellingen om, als mede-eigenaar van het bedrijf, zijn paspoort en adresgegevens te verstrekken.  \n  \nBanken en trustkantoren zijn verplicht om te verifiëren wie hun klanten zijn. Het is zeer risicovol om daar geen gehoor aan te geven, schrijft vader John aan zijn zoon in een e-mail van september vorig jaar. Het niet meewerken aan verplichte klantonderzoeken kan de relatie met banken in gevaar brengen en problemen met toezichthouders opleveren, schrijft hij. Fentener van Vlissingen zegt dat hij de paspoortgegevens van zijn zoon - tegen diens wil in - desnoods zelf zal opsturen.  \n  \nVolgens een woordvoerder van het bedrijf zijn de oplopende spanningen tussen de twee eigenaren geen reden voor bezorgdheid. \"BCD Group houdt zich uiteraard aan toepasselijke wet- en regelgeving\", aldus een zegsvrouw. In een mail voegt ze daaraan toe dat het management en toezicht binnen BCD zo zijn ingericht dat de toekomst van het bedrijf nooit gevaar kan lopen door een 'verschil van inzicht' binnen het bedrijf.  \n  \nHoogleraar corporate governance Leen Paape (Nyenrode Universiteit) vindt de zorgen die Fentener van Vlissingen uit aan zijn zoon terecht. Banken kunnen het betaalverkeer van niet-meewerkende bedrijven volgens hem zonder pardon bevriezen en zelfs afscheid van hen nemen als klant. Dat zou acute problemen opleveren voor BCD. Daar komt volgens Paape nog mogelijke reputatieschade bij als uitlekt dat een bedrijf zich niet aan de regels houdt.  \n  \nHet is onduidelijk of frustratie over zijn zeggenschap binnen BCD ook de reden is dat Robert-Jan Fentener van Vlissingen weigert zijn adresgegevens en een kopie van zijn paspoort op te sturen aan financieel dienstverleners. In één van de gelekte documenten staat dat hij zijn gegevens niet wil afstaan om veiligheidsredenen. Op vragen van Trouw en het FD reageert hij niet. BCD heeft begrip voor de zorgen die sommige familieleden hebben over het delen van hun persoonlijke informatie met financieel dienstverleners. \"De discussie daarover kan soms oplopen en dat bevreemdt niet.\"  \n  \nOok hoogleraar Paape kan best begrijpen dat je als zeer vermogend persoon niet graag je adresgegevens overal achterlaat, uit angst voor inbraken of kidnapping . \"Maar het is heel simpel: het moet gewoon, het is de wet.\"  \n  \nde Verdieping 2|3  \n  \nRijkdom en ruzie in de bv\n\nInterview met Trouw-journalist Dirk Waterval over de Pandora Papers\n\n'Als je op de Maagdeneilanden zit, gaan natuurlijk alle alarmbellen af' trouw.nl/achterdeschermen","intensity":0,"negativity":0,"cluster_id":23,"similar_texts":"text178"},{"id":"52","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/8/1","title":"FDP neigt naar links, Merkels CDU op zijspoor","text":"De Duitse liberale Vrije Democratische Partij (FDP) gaat donderdag in gesprek met de Groenen en verkiezingswinnaar SPD over een mogelijke regering. Daarmee komt een centrum-links kabinet in Duitsland dichterbij, met Merkels CDU/CSU voor het eerst sinds 2005 in de oppositie. Maar er zijn flinke obstakels.  \n  \nDe FDP sprak woensdagochtend haar steun uit voor 'drieweg-gesprekken' met SPD en de Groenen, vlak nadat die laatste partij hetzelfde deed. De linkse Groenen en de centrum-rechtse FDP zijn sinds de Duitse parlementsverkiezingen van 26 september de kingmakers: elke reële coalitiemogelijkheid vereist de steun van die twee partijen.  \n  \nDe stembusgang van eind september resulteerde in een forse machtsverschuiving. Na zestien jaar zwaaide Angela Merkel als bondskanselier af. Prompt verloor haar christen-democratische CDU/CSU de koppositie in het parlement. De sociaal-democraten van de SPD kregen dit keer de meeste stemmen, ruim 25 procent. Bijna 15 procent van kiezers stemde op de Groenen, de snelst gegroeide partij. De FDP, met 11,5 procent, is de enige realistische derde partner voor een meerderheid.  \n  \nNu de drie winnaars samen om de tafel gaan zitten, groeit de hoop dat Duitsland snel een nieuwe regering krijgt. Maar de Groenen en de FDP liggen ver uit elkaar. In het programma van de Groenen staat klimaatbescherming bovenaan. De partij wil jaarlijks 50 miljard euro investeren in de energietransitie, af van kernenergie en kolen, meer openbaar vervoer en een snelheidslimiet op Duitse snelwegen.  \n  \nDe FDP wil digitalisering van de overheid en infrastructuur (in Duitsland is de fax nog volop in gebruik), belooft te vechten voor de autobezitter en ziet technologische innovatie als beste middel in de strijd tegen klimaatverandering. 'Meer plezier in uitvinden dan in verbieden', luidde een FDP-campagneposter die talloze Duitse lantaarnpalen sierde - een sneer naar de Groenen, die volgens tegenstanders vastbesloten zijn het leven van Duitsers duur en plezierloos te maken.\n\nNiet om FDP heen\n\nDe Groenen neigen naar de sociaal-democraten van de SPD, de grootste partij. Maar niemand kan om de FDP heen. De FDP probeert dat feit maximaal te gelde te maken in de huidige Sondierungsgespräche, vergelijkbaar met de Nederlandse informatiegesprekken. Deze week stelde de FDP eisen die bij de twee linkse partijen slecht vallen: geen belastingverhogingen en geen versoepeling van de rem op staatsschulden. FDP-partijprominenten benadrukken regelmatig dat de conservatieve CDU een meer natuurlijke partner is dan de SPD.  \n  \nDe CDU en zusterpartij CSU, sinds 2005 in Duitsland de grootste parlementaire fractie, leden bij de verkiezingen een flinke nederlaag. Dat weerhoudt de CDU/CSU, nu onder leiding van Merkels impopulaire opvolger Armin Laschet, er niet van om regeringsdeelname na te jagen. Ook de CDU/CSU kan immers met de Groenen en de FDP een meerderheid vormen. Bij de Duitse coalitiegesprekken neemt doorgaans de grootste partij het voortouw, maar het staat ook andere partijen vrij een meerderheid te vormen.  \n  \nEen coalitie onder leiding van de CDU/CSU was echter al vergezocht en wordt de afgelopen dagen steeds onwaarschijnlijker. De jongerenafdeling van de Groenen keerde zich deze week publiekelijk tegen deze mogelijkheid en de partij heeft besloten dat over elk coalitieakkoord moet worden gestemd door alle 140 duizend leden. Bovendien wil FDP noch de Groenen graag regeren met de grote verliezer. Slechts een op de vijf Duitsers steunt zo'n coalitie.\n\nVerkeerslichtcoalitie\n\nDe zogeheten verkeerslichtcoalitie (rood voor SPD, geel voor FDP, groen voor de Groenen) ligt nu het meest voor de hand, zeggen ook CDU-prominenten, die daarnaast steeds openlijker de eindigheid van Laschets positie als hun eigen partijleider benadrukken. De huidige gesprekken hebben tot doel te bepalen of de drie formeel met elkaar de coalitievorming aangaan.  \n  \nFDP-partijleider Christian Lindner benadrukte woensdagmiddag meteen dat het gaat om een vrijblijvende gedachtenuitwisseling over eventuele gezamenlijke standpunten en dat de inhoudelijke raakvlakken met de CDU/CSU groot blijven. Ook de Groenen begrijpen dat hun onderhandelingspositie in gesprekken met de SPD niet gebaat is bij een al te grote afkeer van de CDU. Daarmee blijft het mogelijk, hoewel zeer onwaarschijnlijk, dat de CDU/CSU alsnog een geitenpaadje terug naar de macht vindt.","intensity":0,"negativity":2,"cluster_id":17,"similar_texts":"text258"},{"id":"53","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/24/2","title":"Femke Heemskerk (34) vindt het mooi geweest en zegt 'opleiding voor het leven' vaarwel","text":"Haar vreugdekreet op de Olympische Spelen in Tokio, toen Femke Heemskerk zich voor de finale van de 100 meter vrij plaatste, was veelzeggend. 'Yes', schreeuwde ze voor de camera van de NOS, springend in de lucht. 'Whoohoho. Yes, baby! Eindelijk.'  \n  \nNa twintig jaar topzwemmen had Heemskerk in de herfst van haar carrière alles overwonnen wat er te overwinnen viel. Haar faalangst en haar demonen waren eindelijk weg. Bevrijd zwom ze haar tweede tijd ooit, op het moment dat het moest.  \n  \nHet leverde geen prijs op, maar voelde voor haar alsof ze haar bul had gehaald. Zwemmen was haar opleiding voor het leven, zei Heemskerk dinsdag toen ze haar pensioen aankondigde.  \n  \nTijdens het blije interview in Tokio sprongen de Zweedse Michelle Coleman en de Australische Cate Campbell haar om de hals toen ze langsliepen. Zij gunden haar de finaleplek, want Heemskerk was ook de aardigste zwemster van de nationale ploeg.  \n  \nHet startblok werkte verlammend, maar als er drie vrouwen achter haar stonden, kreeg ze vleugels. In teamverband was ze een van de beste zwemsters ter wereld. Tussen 2008 en 2012 was ze met de estafettevrouwen op de 4x100 vrij oppermachtig. De hegemonie van de vrouwen, die de bijnaam Golden Girls kregen, begon met de olympische titel in 2008 en stopte met het zilver in 2012 op de Spelen van Londen. Dat was het einde van een tijdperk.  \n  \nDe moeizame zoektocht naar individueel succes voerde Heemskerk langs verschillende Europese baden. Ze probeerde het in Marseille en daarna in Narbonne. Het afschrikwekkende regime van de Fransman Philippe Lucas bracht geen succes. Op de Spelen van Rio de Janeiro in 2016 kwam Heemskerk, altijd geroemd om haar verfijnde techniek, overtraind aan.  \n  \nHaar worsteling in dat jaar kreeg een hoofdrol in de documentaire 0,03 Seconde. Aangrijpend is het beeld waarin Heemskerk haar teamgenootje Sharon van Rouwendaal in Rio wél goud ziet winnen na de spartaanse trainingen in het Franse bad. Ze is tegelijkertijd blij en verdrietig, omdat het haar niet lukte.  \n  \nDe tranen waren nooit ver weg bij de vrijeslagspecialiste, zowel bij winst als verlies. Tranen van geluk huilde ze na haar eerste individuele wereldtitel op de WK kortebaan op de 100 vrij in 2014 en de Europese titel van dit jaar op dezelfde afstand in het lange bad.  \n  \nDaar bleef het bij qua individuele titels. Heemskerk kwam in actie op 33 internationale titeltoernooien en won daarbij in totaal 64 medailles.","intensity":0,"negativity":0,"cluster_id":1,"similar_texts":"text575"},{"id":"54","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=987e7006cb1dfe6c24fd#/pages/34","title":"Femke Heemskerk: ’Het is mooi geweest’","text":"Femke Heemskerk: ’Het is mooi geweest’\n\nDe ’Golden Girls’ na het veroveren van olympisch goud\n\nin Peking (2008): Femke Heemskerk (l.), Inge Dekker, Ranomi Kromowidjojo en slotzwemster Marleen Veldhuis.\n\nFoto’s ANP/HH  \n\n\nFemke Heemskerk showt haar medailles (4x goud, 1x brons) na de WK kortebaan in 2014.\n\n❮❯\n\ndoor Lisa Schoenmaker\n\nAmsterdam „De sport gaat niet alleen een zwemster missen, maar vooral ook een heel mooi mens”, reageert Marcel Wouda op het naderende afscheid van Femke Heemskerk. Volgende maand sluit de 34-jarige topzwemster haar imposante loopbaan af met deelname aan de International Swimming League.\n\nWouda was als zwemcoach een van de belangrijkste mensen tijdens de zwemloopbaan van Heemskerk en hij kan niet anders dan trots zijn op zijn pupil met wie hij jarenlang heeft samengewerkt. „Voor mij was het een heel mooie rit en één grote leerschool, met hoogte- en dieptepunten.” \n\nMet haar enorme vechtlust deed Heemskerk haar coach meerdere keren versteld staan. Wouda: „Ze heeft heel wat hobbels moeten overwinnen in haar carrière, maar dat heeft ze altijd met ziel en zaligheid gedaan. Femke is op en top prof.”\n\nHet was een droom van Heemskerk om op een hoogtepunt te stoppen. Op de Olympische Spelen van afgelopen zomer in Tokio haalde ze de finale van de 100 meter vrije slag, waarin ze als zesde aantikte. „Het voelt nu wel alsof het gewoon af is. Het is mooi geweest”, motiveert ze haar keuze. \n\nAls estafettezwemster was Heemskerk het meest succesvol. Ze vormde met Ranomi Kromowidjojo, Inge Dekker en Marleen Veldhuis de Golden Girls. Het Nederlandse kwartet domineerde jarenlang de 4x100 vrij.\n\nHeemskerk werd olympisch kampioen (2008), veroverde veel wereld- en Europese titels, maar toch zijn het niet deze hoofdprijzen die haar het meest trots maken. De weg ernaartoe is haar veel meer waard. „Aan de medailles kleven herinneringen die mij heel dierbaar zijn. Het was zeker niet altijd makkelijk. Er zijn genoeg momenten geweest waarop ik twijfelde aan mezelf en niet wist of ik nog verder kon, maar uiteindelijk won de liefde voor de sport het altijd weer van de twijfel.”\n\nToch is het nu echt mooi geweest voor Heemskerk en kijkt ze uit naar een periode waarin ze niet zo veel meer moet. „Ik heb mezelf altijd tot het uiterste gedwongen. Het zwemmen heeft mij gevormd tot de Femke die ik nu ben, maar ik heb nu vooral heel veel zin om te ontdekken wie ik zonder het zwemmen ben.”","intensity":0,"negativity":0,"cluster_id":63,"similar_texts":"text657"},{"id":"55","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/4","title":"Geen steun voor motie tegen Broekers-Knol","text":"GroenLinks en PvdA, die ook kritisch waren, willen de bewindsvrouw 'een allerlaatste kans' geven. Volgende week wacht Broekers-Knol opnieuw een zwaar debat over Afghanistan.  \n  \nDe Tweede Kamer was boos over uitspraken van de VVD-bewindsvrouw, waarin zij stelde dat er mogelijk 100.000 Afghanen naar ons land willen komen en zei te vrezen voor een braindrain in het land, precies het argument dat de taliban gebruiken om te voorkomen dat mensen Afghanistan verlaten.   \n  \n,,Dit is een rode kaart'', aldus SP-Kamerlid Jasper van Dijk, refererend aan het interview waarin Broekers-Knol zei dat ze een motie van afkeuring als gele kaart beschouwt. Na zulke moties stapten ministers Kaag (Buitenlandse Zaken) en Bijleveld (Defensie) vorige maand op.   \n  \nGroenLinks-Kamerlid Corinne Ellemeet rekent het de staatssecretaris erg aan dat ze een getal noemde dat 'nergens op slaat'. ,,Het gaat niet om een toevallige passant die bij het winkelen een microfoon onder haar neus geduwd krijgt, het is een staatssecretaris die door haar ambtenaren wordt voorbereid op zo'n interview.'' De PvdA neemt het Broekers-Knol kwalijk dat zij nu voor de derde keer excuses maakt voor uitspraken.   \n  \nOok wilde de Kamer weten of Broekers-Knol 'nu wel of niet van plan is' om de Kamermotie uit te voeren die alle Afghanen die voor Nederland hebben gewerkt recht geeft op asiel. Broekers-Knol kon boze Kamerleden geruststellen: dat is ze nog steeds van plan.   \n  \nZe herhaalde haar eerdere excuses. ,,Ik betreur het, ik had het niet zo bedoeld.'' Op de vraag van Ellemeet waarom ze haar uitspraken betreurt, zei ze: ,,Omdat ik de situatie in Afghanistan heel verschrikkelijk vindt en enorm met de mensen meeleef.'' Ze wilde alleen aangeven dat de Nederlandse asielopvang 100.000 mensen niet aankon.","intensity":0,"negativity":0,"cluster_id":25,"similar_texts":"text185"},{"id":"56","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/5","title":"Gemeente Den Haag bereid ADO te helpen","text":"De gemeente Den Haag is onder voorwaarden bereid het noodlijdende ADO financieel te helpen. De club moet voor 1 november een sluitende begroting of een garantstelling inleveren bij de KNVB. Gebeurt dat niet, dan dreigt de tweevoudig landskampioen zijn proflicentie te verliezen.  \n  \nVanwege de financiële problemen kreeg de club dit seizoen al 6 punten in mindering. ADO veroverde afgelopen week wel de eerste periodetitel en verzekerde zich zo van deelname aan de play-offs om promotie naar de eredivisie.","intensity":1,"negativity":0,"cluster_id":55,"similar_texts":"text465"},{"id":"57","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/4","title":"Gemeente Den Haag onder voorwaarden bereid noodlijdend ADO te helpen","text":"De gemeente Den Haag is bereid het noodlijdende ADO te helpen. De club moet voor 1 november een sluitende begroting of een garantstelling inleveren bij de KNVB. Gebeurt dat niet, dan dreigt de club zijn proflicentie te verliezen. Vanwege de financiële problemen kreeg de Haagse club al 6 punten in mindering. ADO kan zelf waarschijnlijk geen oplossing vinden voor de deadline van 1 november, schrijft het Haagse college van burgemeester en wethouders in een brief aan de gemeenteraad. De club heeft nog altijd geen nieuwe eigenaar. Daarom heeft ADO de gemeente maandag om 'directe financiële ondersteuning' gevraagd. Het stadsbestuur wil inzicht in de huidige financiële situatie en de vooruitzichten van de club. Daarnaast praat de gemeente met de bestuurders van ADO. 'Mocht uit dit overleg blijken dat er een toekomstbestendige bedrijfsvoering mogelijk is, dan kijken wij, binnen de bestaande regelgeving, of en hoe wij op het verzoek van ADO om financiële steun kunnen ingaan', laat de gemeente Den Haag weten.","intensity":1,"negativity":1,"cluster_id":55,"similar_texts":"text721"},{"id":"58","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/gouden-griffel-voor-avonturenverhaal-vol-vaart-van-pieter-koolwijk-a4060768#20211006-79845-204","title":"Gouden Griffel voor ‘avonturenverhaal vol vaart’ van Pieter Koolwijk","text":"Kinderboekenweek Schrijver Pieter Koolwijk  ontvangt de Gouden Griffel voor  ‘Gozert’, illustrator Ludwig Volbeda krijgt het Gouden Penseel voor ‘Hele verhalen voor een halve soldaat’.,Gouden Griffel: Pieter KoolwijkWat onschuldig, fantasievol en avontuurlijk lijkt te beginnen, krijgt al snel een naar bijsmaakje in Gozert, het boek dat is uitgeroepen tot winnaar van de Gouden Griffel 2021 voor het beste kinderboek. Schrijver Pieter Koolwijk ontving de prijs (1.500 euro) dinsdagavond in Amsterdam bij de aftrap van de Kinderboekenweek. ‘Niemand kon hem zien. Niemand kon hem horen. Hij bestond niet voor de rest van de wereld’, vertelt Ties over zijn fantasievriend Gozert, die niet ‘denkbeeldig’ genoemd mag worden, zoals de rest van de wereld graag wil, maar alleen ‘onzichtbaar’.Gozert ontwikkelt zich volgens de Griffeljury „van avonturenverhaal vol vaart en grappen naar een existentieel vraagstuk over geluk”, waarbij schrijver Koolwijk „heer en meester” is in het balanceren „op de grens tussen fantasie en werkelijkheid”. Het fantasievriendje, stoerder en nietsontziender dan de hoofdpersoon Ties zelf, zet hem aan tot kattenkwaad, tot de situatie zo onhandelbaar wordt dat hij in een inrichting opgenomen moet worden. Maar zelf wil Ties zijn vriend helemaal niet kwijt: Gozert is een waardevolle toevoeging aan zijn leven. ‘Steeds wanneer ik overspoeld werd door saaiheid, was hij er om die weg te jagen, zoals een waakhond blaffend een inbreker het huis uit werkte.’ Die spanning is de drijvende kracht achter Gozert, het zesde kinderboek van de nu bijna tien jaar publicerende Pieter Koolwijk (1974), het eerste waarmee hij in de prijzen valt. Koolwijk, die in de avonduren schrijft en overdag werkt als IT’er bij de gemeente Emmen, verzet zich tegen een steeds meer onttoverd rakende, digitale wereld. „Als je dit boek leest als een boek over een jongen met een psychisch probleem, doe je het tekort”, zei hij in Dagblad van het Noorden. „Ik steek ‘m wel zo in, maar hoop dat je je afvraagt: heeft die jongen wel een probleem? […] Er wordt zoveel verklaard. Daardoor gaat iets verloren.”De Griffeljury – die Koolwijks boek verkoos boven genomineerd werk van o.a. Tjibbe Veldkamp, Edward van de Vendel en Benny Lindelauf – herkende in Gozert een verhaal over „hoe onze maatschappij omgaat met fantasie of afwijkend gedrag”. „Koolwijk bewijst dat verbeeldingskracht recht heeft op plek in de realiteit.”\n\nLees ook: de recensie van het deze zomer verschenen vervolg op ‘Gozert’.\n\nLudwig Volbeda won het Gouden Penseel met zijn illustraties in Hele verhalen voor een halve soldaat, geschreven door Benny Lindelauf\n\nGouden Penseel: Ludwig VolbedaIn zijn nog verse carrière maakte Ludwig Volbeda (1990) tot nu toe voor vier boeken de illustraties. Voor twee daarvan won hij het Gouden Penseel, de hoogste Nederlandse prijs voor kinderboekillustraties (eveneens 1.500 euro). Na de bekroning van Fabeldieren, drie jaar geleden, volgde dinsdag Volbeda’s tweede Penseel voor Hele verhalen voor een halve soldaat, geschreven door Benny Lindelauf. Het boek werd eerder al bekroond met de Woutertje Pieterse Prijs.Volbeda maakt geen geijkte kinderboekillustraties. Bij hem geen energieke composities of expressieve kleuren, zelfs bijna geen levende wezens. Zijn dertig uit ragfijne lijnen opgetrokken tekeningen voor Hele verhalen voor een halve soldaat zijn zacht aangezet en verstild, bedekt en aards van kleur en lijken vooral sfeer te willen scheppen. Er is een weids woestijnlandschap in grijstinten, een kloosterkapel volgebouwd met weelderige planten. En een reeks groezelige enveloppen, met priegeltekeningetjes in de marges. Het zijn tekeningen die vooral graag náást de tekst willen staan. In hun afkeer van bombast trekken ze de aandacht. Je moet wel met je neus bovenop de bladzijde gaan zitten om de minutieuze details te ontwaren waarin Volbeda uitblinkt.Zijn carrière als boekillustrator, na een illustratieopleiding aan St. Joost in Breda, begon met een opmerkelijke bekroning. Voor zijn prentenboek De vogels won hij de Grand Prix van de illustratiebiënnale in Bratislava. Tussen werk uit de hele wereld viel hij, als 27-jarige met voorliefdes voor filosofie en theologie, meteen op. Hij was eigenzinnig en stijlvast: een dun pennetje bepaalt Volbeda’s handschrift.De tekeningen in Hele verhalen voor een halve soldaat sluiten aan bij de sprookjesachtige sfeer die ook uit de tekst spreekt. Lindelauf, die voor de Gouden Griffel genomineerd was maar uiteindelijk niet won, schreef een raamvertelling waarin tijdloze vertellingen de hoofdrol spelen. De illustraties van Volbeda „scheppen een wereld die nog niemand heeft gezien maar die resoneert met onze diepste verbeelding”, aldus de Penseeljury.\n\nLees ook een interview met de schrijver van ‘Hele verhalen voor een halve soldaat', Benny Lindelauf.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":5,"similar_texts":"text13"},{"id":"59","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=94366817731712a8d9f8#/pages/32","title":"Grote vraag: mag Ten Hag Onana nu opstellen bij Ajax?","text":"Grote vraag: mag Ten Hag Onana nu opstellen bij Ajax?\n\n❮❯\n\nNieuw hoofdstuk in doelmansoap in ArenA: einde seizoen Stekelenburg\n\ndoor Mike Verweij\n\nAMSTERDAM Ajax kan dit seizoen niet meer over Maarten Stekelenburg (39) beschikken. De doelman blijft kwakkelen met (lies- en buik)blessures, moet onder het mes om daar een einde aan te maken en staat maanden buitenspel. Daarmee wordt een nieuw hoofdstuk aan de keeperssoap in Amsterdam toegevoegd.\n\nTegen FC Utrecht (0-1) had Erik ten Hag de beschikking over Remko Pasveer (37), die er bij de fatale tegengoal slecht uit zag, Jay Gorter (21) en Charlie Setford (17). Pasveer heeft weliswaar een berg aan ervaring, maar heeft zich dit seizoen nog niet kunnen onderscheiden.\n\nBijna elke bal tussen de palen was een (al dan niet afgekeurde) tegentreffer. Op 8 november wordt Pasveer 38 en in en rond de Johan Cruijff ArenA wordt gebeden dat hij in tegenstelling tot Stekelenburg wel heel blijft. Gorter of Setford voor de leeuwen moeten werpen, is – met het oog op de landstitel en Champions League – een miljoenengok.\n\nGorter en Setford \n\nDe van Go Ahead Eagles overgekomen Gorter maakte in de voorbereiding van Ajax 1 en bij Jong Ajax weliswaar een uitstekende indruk, maar was dit seizoen ook al een aantal keren (licht)geblesseerd. Door de blessure van Stekelenburg en zijn rol als reserve, maakt Gorter minder grote stappen dan hij onder de lat van Jong Ajax had gedaan. De teller in Amsterdam staat tot dusver op vier officiële duels in de Keuken Kampioen Divisie. Eredivisie-ervaring heeft de Purmerender nog niet. Dat laatste geldt ook voor de talentvolle Brit Setford, die twee keer werd opgesteld in Jong Ajax en 180 minuten in de benen heeft.\n\nInteressant wordt het of Ten Hag vanaf 3 november (Borussia Dortmund-uit) van de clubleiding over André Onana mag beschikken. Na het duel bij PEC Zwolle nam de Ajax-trainer daar wel een voorschot op, maar bij latere vragen hulde hij zich opeens in stilzwijgen. Het is een publiek geheim dat Marc Overmars verbolgen is over het feit dat club en keeper geen akkoord wisten te bereiken over contractverlenging, waardoor Onana in juli 2022 transfervrij de deur achter zich dichttrekt. Onana zou buitensporige eisen hebben gesteld, waarna Ajax de stekker uit de onderhandelingen trok. Volgens het kamp-Onana lag overeenstemming binnen handbereik.\n\nInter-geruchten Onana\n\nIn de Italiaanse media verschijnen al dagenlang berichten dat Onana een akkoord zou hebben bereikt met Internazionale. Zijn zaakwaarnemer Albert Botines en de keeper zelf bezweren echter dat daar geen sprake van is. Inter is wel een van de meest serieuze gegadigden, maar FC Barcelona, AS Monaco, Atletico Madrid en Napoli hebben ook interesse om hem over negen maanden gratis over te nemen. Internazionale heeft wel als voordeel dat er in Milaan hoge salarissen worden betaald en Onana daar normaal gesproken eerste keeper wordt. Uiteindelijk kán de Italiaanse berichtgeving dus gaan kloppen.\n\nDe uitgestoken hand van Onana in een exclusief interview in De Telegraaf om zijn contract bij Ajax (met een gelimiteerde transfersom) te verlengen, waardoor de club in elk geval nog iets aan hem kon verdienen, werd door Overmars genegeerd. Ajax is in de veronderstelling dat hij al ergens een contract voor komend seizoen heeft getekend. Dat de keeper nog altijd op een bijveldje van De Toekomst of met Jong Ajax traint en niet mag aansluiten bij Ajax 1, zou kunnen inhouden dat Overmars het Ten Hag verbiedt Onana na zijn dopingschorsing op te stellen.\n\nRussisch roulette\n\nHet zou Russisch roulette zijn, want bij een blessure van Pasveer is Ten Hag aangewezen op Gorter en Setford. Gorter is een mega-talent en een aantal fans vindt al dat hij de kans moet krijgen. Maar gaat hij voor de winterstop de mist in tegen pak-hem-beet Borussia Dortmund (thuis en uit) of PSV (thuis) of in de heksenketels bij Besiktas (uit) of Feyenoord (uit), dan loopt Gorter een kras op voordat hij goed en wel is begonnen.\n\nEn het kan de club tientallen miljoenen kosten, omdat de landstitel circa 40 miljoen en overwintering in het miljoenenbal 9 miljoen euro oplevert. Waarbij aangetekend dat de huidige vorm van Pasveer ook geen garantie op succes biedt.\n\nReparatiewerkzaamheden\n\nAls Overmars Onana negeert en het gaat fout, dan blijkt Ajax afgelopen zomer een grote inschattingsfout te hebben gemaakt gemaakt door voor twee goedkope oude keepers (Stekelenburg en Pasveer) en een groentje (Gorter) te kiezen. In de winterstop zullen in dat geval reparatiewerkzaamheden moeten worden uitgevoerd (lees: een nieuwe keeper moeten worden aangetrokken). Van vorig seizoen weet Ajax dat zulke aankopen duur zijn. Sébastien Haller werd voor 22 miljoen euro overgenomen van West Ham United, nadat het in de zomer niet was gelukt de door Ten Hag gewenste spits te halen.","intensity":1,"negativity":0,"cluster_id":54,"similar_texts":"text604"},{"id":"60","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/11/1","title":"Herdenking afgeblazen: 'Onmogelijk om alle Molukkers op één lijn te krijgen'","text":"Het is wel herdacht, maar dan vooral in de media: zeventig jaar geleden kwamen de eerste Molukkers aan in Nederland. Ruim honderd burgemeesters vroegen in april per brief aan demissionair premier Rutte om erkenning van het aangedane leed. Ontslag, erbarmelijke huisvesting en onbegrip hebben immers geleid tot trauma's die nog steeds doorwerken in de Molukse gemeenschap.  \n  \nNathalie Toisuta, producent en regisseur van Molukse komaf, meende een goed idee te hebben. Een boot met kopstukken uit de Molukse gemeenschap zou vandaag, anders dan zeventig jaar geleden, wél met gepaste egards ontvangen worden in de Rotterdamse haven. Rutte en de Rotterdamse burgemeester Aboutaleb hadden toegezegd dat ze zouden komen. Toisuta hoopte dat Rutte niet alleen erkenning van het leed, maar zelfs excuses zou uitspreken.  \n  \nMaar het idee viel slecht bij een deel van de Molukse gemeenschap. Een petitie tegen de geplande bijeenkomst trok 3000 ondertekenaars. Toisuta ontving bedreigingen en verwijten over te weinig overleg met Molukse organisaties.  \n  \n\"We hebben wel degelijk overleg gevoerd\", zegt Toisuta daarover. \"Maar de gemeenschap is zo ontzettend verdeeld, het is onmogelijk om alle Molukkers op één lijn te krijgen.\"  \n  \nToisuta had onder meer contact met het Moluks Historisch Museum (MHM), een van de belangrijkste Molukse organisaties. Maar er ontstond ruzie, die vorige maand uitmondde in verklaringen en beschuldigingen over en weer. \"We hebben nooit samenwerking toegezegd, we wilden alleen die mogelijkheid verkennen\", benadrukt MHM-bestuursvoorzitter Kaja Sariwating. Zijn MHM werft, samen met een andere instantie, fondsen voor een ander herdenkingsproject: een monument in Rotterdam waar jaarlijkse herdenkingen kunnen plaatsvinden.  \n  \nEen ander verwijt aan Toisuta's adres luidde dat een overgespeelde aankomst de eerste generatie zou 'beledigen', en dat excuses van Rutte 'symboolpolitiek' zouden zijn. \"Van die eerste generatie, die wij hebben zien wegkwijnen, is nog maar een handvol over\", zegt Ramon Ahuluheluw van de groep 'Niet Mijn Aankomst', die de petitie opzette. De onenigheid leidde tot het afblazen van de herdenking.\n\nReizende tentoonstelling\n\nJammer, vindt Selfinus Hapry Tahaparij (91), die van de eerste generatie is: hij kwam in 1951 in Nederland aan met het allereerste schip, de Kota Inten. Hij vond de nagespeelde aankomst wel een mooi idee. \"Het zou een goede aanleiding zijn geweest voor premier Rutte om namens de regering vergeving te vragen en excuses aan te bieden. Je kunt daarmee de geschiedenis niet terugdraaien, maar dat is nodig om het boek te kunnen sluiten.\"  \n  \nEen ander project van Toisuta en haar productiemaatschappij Media Luna is er wel gekomen: een reizende tentoonstelling over de Molukse geschiedenis. Zes containers vol foto's en begeleidende teksten stonden eerst in Moordrecht, en zijn sinds maandag te bezichtigen op het Stadhuisplein in Vlissingen. Het is de bedoeling dat de expositie de komende drie jaar rondtoert in steden met een Molukse gemeenschap.  \n  \nOndanks de gure regen op het tochtige plein komen Molukkers en niet-Molukkers eropaf. Mina Rimoud en Kees Kroo vertellen dat ze erg waren aangegrepen toen ze onlangs op tv de documentaire zagen over het proces van Molukkers tegen de Nederlandse staat over de treinkaping bij De Punt. \"Wij zijn opgegroeid tussen de Molukkers.\"  \n  \n\"Ik was hier gisteren ook al\", vertelt Angus Latuheru (71), die de teksten op de containerwanden aandachtig bestudeert. \"Er is zoveel informatie, veel wist ik nog niet.\" Als eenjarige kwam hij in 1951 uit de Molukken, en groeide op in Vlissingen. Dat ook deze tentoonstelling op Molukse kritiek stuitte, weet hij. \"Mensen die zelf niks doen hebben altijd wat te zeuren\", vindt hij.\n\nBoodschappen inspreken\n\nDe tentoonstelling wordt doorlopend aangepast en aangevuld, legt Nico Lopulissa (68) uit. Als vrijwilliger houdt hij toezicht op de containers. \"Ik mis zelf bijvoorbeeld informatie over Molukse protesten tegen wapenleveranties aan Indonesië onder president Soeharto, en over Nederlands-Molukse ontwikkelingsprojecten. Maar het gastenboek nodigt mensen uit om perspectieven toe te voegen. Ze kunnen boodschappen inspreken, en die kunnen bezoekers afluisteren.\"  \n  \nMisschien komt uit de ruzies toch nog iets goeds. Alle betrokkenen zeggen graag met de anderen te willen praten. Toisuta: \"Mark Rutte heeft me gebeld en zei dat het wat hem betreft geen afstel maar uitstel is.\"  \n  \nEen woordvoerder van het ministerie van Algemene Zaken bevestigt dat Rutte inderdaad hoopt op een spoedige herdenkingsbijeenkomst met een breed draagvlak.","intensity":1,"negativity":1,"cluster_id":11,"similar_texts":"text240"},{"id":"61","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/41/3","title":"Here We are is een subtiel en empathisch drama dat afrekent met de Hollywoodclichés over autisme ★★★★☆","text":"### Recensie\n\nZe denken beiden te weten wat het beste is voor hun autistische zoon Uri. Toch zouden de opvattingen van vader Aharon en moeder Tamara in de Israëlische roadmovie Here We Are niet sterker van elkaar kunnen verschillen.  \n  \nTamara (Smadi Wolfman), al een tijdje gescheiden van Aharon (Shai Avivi), heeft eindelijk een instituut gevonden waar de inmiddels volwassen Uri (Noam Imber) de juiste aandacht en zorg kan krijgen. Maar Tamara is een bijfiguur in Nir Bergmans Here We Are. Het scenario, dat auteur Dana Idisis vrij baseerde op de relatie tussen haar eigen vader en broer, volgt vrijwel volledig Aharons perspectief, zonder daarmee ook meteen diens partij te kiezen.  \n  \nAharon, een werkeloze designer van middelbare leeftijd, bij wie Uri nog altijd in huis woont, is uiterst sceptisch over Tamara's voorstel. Hij wil Uri zo lang mogelijk bij zich houden en hem de routine blijven bieden die zijn leven zo beheersbaar maakt. Als Uri niet weet wat hij moet vinden, denken of zeggen, bedenkt Aharon het voor hem. Hij kookt zo vaak als Uri wil diens lievelingsmaaltijd en laat hem de hele dag naar zijn favoriete film kijken, Charlie Chaplins zwijgende klassieker The Kid (1921).  \n  \nNiet voor niets vloeit de bitterzoete muziek van The Kid regelmatig over naar die van Here We Are. Het straatarme hoofdpersonage uit The Kid bouwt een geolied bestaan op met zijn (adoptief)zoontje, totdat hij het moet opnemen tegen de kinderbescherming, die 'the kid' van hem af dreigt te pakken. Aharon verzet zich eveneens tegen Uri's opname: eerst passief, uiteindelijk zeer actief. Waarbij je je meteen afvraagt of hun spontane ontsnappingstocht - een ontvoering, in feite - wel zo heilzaam is voor de makkelijk overprikkelde, zeer gevoelige Uri.  \n  \nHere We Are maakt een nogal valse start: de olijke scène waarin Aharon en Uri met silly walks over denkbeeldige slakken heenstappen, suggereert een kluchtige kijk op autisme, die de de film verder gelukkig vermijdt. Here We Are blijkt dan een subtiel, ontroerend en empathisch drama dat merendeels afrekent met de Hollywoodclichés over autisme, en dat vooral de verhouding tussen vader en zoon centraal stelt.  \n  \nUri, overtuigend vertolkt door de niet-autistische Imber, is geen in zichzelf opgesloten geheugenwonder. Aharon, al net zo sterk gespeeld door Avivi, raakt tijdens hun reis door Israël steeds meer de controle kwijt. Tegelijkertijd blijft zijn onvoorwaardelijke liefde voor Uri bij elke misstap voelbaar. Hoewel: voor wie doet hij dit eigenlijk? Voor Uri, of toch vooral voor zichzelf? Mooi, hoe Here We Are erin slaagt dat oordeel aan het publiek over te laten.\n\nHere We Are\n\nDrama\n\nRegie Nir Bergman\n\nMet Shai Avivi, Noam Imber, Smadi Wolfman, Efrat Ben-Zur, Amir Feldman\n\n94 min., in 33 zalen en te zien op Picl.","intensity":0,"negativity":1,"cluster_id":19,"similar_texts":"text327"},{"id":"62","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/de-wereld-volgens-douglas-sirk-gevangen-in-melodrama-a4060738#20211006-79845-208","title":"Hoe de FBI  Martin Luther King dwarsboomde","text":"Documentaire De FBI deed er alles aan om dominee Martin Luther King dwars te zitten. Dat blijkt uit een sterke documentaire die geheel uit archiefmateriaal is opgebouwd.,Martin Luther King, de charismatische voorvechter van de Amerikaanse burgerrechtenbeweging, werd na zijn beroemde ‘I Have a Dream’-speech door de FBI gezien als een gevaar voor Amerika. Zijn reilen en zeilen werd al een tijdje gevolgd maar vanaf dat moment maakte de door J. Edgar Hoover geleide inlichtingendienst meer mankracht vrij om King te schaduwen, zijn telefoon af te tappen en diens organisatie te infiltreren. Hoover was zo bang voor een ‘zwarte Messias’ dat hij King in een memo aanduidde als „de gevaarlijkste zwarte van Amerika”. Hoover deed er alles aan om King in diskrediet te brengen. Hij ging zelfs zover dat hij opnames maakte in de hotelkamers waar King overspel pleegde; tapes die ooit van pas zouden komen als chantage.\n\nDe geheel uit archiefmateriaal opgebouwde documentaire Martin Luther King vs. the FBI vertelt dit verhaal over de verhouding tussen King en de FBI vanaf Kings opkomst in de jaren vijftig tot de dodelijke aanslag op hem in 1968. Op de geluidsband geven direct betrokkenen en geschiedkundigen commentaar. Onder hen bevindt zich David Garrow, op wiens boek The FBI and Martin Luther King Jr. de documentaire is gebaseerd. Maar regisseur Sam Pollard doet meer dan slaafs dit boek navertellen. Fragmenten uit Hollywoodfilms over de FBI doorspekken zijn betoog. Ze illustreren op treffende wijze hoe Hollywood sterk bijdroeg aan het beeld van de FBI als een heroïsche organisatie, met de FBI-agenten als helden die het door allerlei krachten bedreigde vaderland weten te redden.\n\nEen van die vermeende gevaren was het communisme. Hoover en de FBI dachten dat de zwarte bevolking makkelijk beïnvloedbaar was door communisten. Ook hadden ze stereotiepe ideeën over de zwarte man en diens gevaarlijke seksualiteit – virulente ideeën die ook door menig speelfilm werden bekrachtigd.\n\nPollards film gaat in de kern over racisme, met in de staart van Martin Luther King vs. the FBI nog de constatering dat ook de vrijheid van meningsuiting in het geding was. Vooral toen King, zeer tot chagrijn van zowel Hoover als president Johnson, zich keerde tegen de Vietnamoorlog deed de FBI er alles aan blijvend zijn autoriteit te ondermijnen en hem tot zwijgen te brengen. Er werd een sekstape bezorgd bij Kings vrouw Coretta, met een door de FBI opgestelde brief van een zogenaamd bezorgde mede-activist waarin King min of meer werd opgeroepen zelfmoord te plegen voordat zijn reputatie bezoedeld zou worden. Een paar maanden later werd hij vermoord. Beide feiten zijn schokkend.\n\nDocumentaire\n\nMartin Luther King vs. the FBI Regie: Sam Pollard. In: 40 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":33,"similar_texts":"text510"},{"id":"63","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/7/2","title":"Hoekstra belegde ook via belasting- paradijs Guernsey","text":"Dit zei Hoekstra dinsdag tijdens het wekelijks Vragenuur. Hij heeft naar eigen zeggen die informatie in de week voor zijn aantreden gedeeld met de landsadvocaat en formateur Mark Rutte. Vervolgens heeft hij het belang in het fonds opgegeven.  \n  \nZondag lekte uit dat Hoekstra een investering van 26.500 euro deed in het bedrijf van een vriend, Asilia, dat safarireizen in Afrika aanbiedt. De geldstroom liep via een brievenbusfirma op de Britse Maagdeneilanden. De zogenoemde Pandora Papers, de gelekte boekhouding van bedrijven die zijn gespecialiseerd in belastingontwijking, brachten dat aan het licht.  \n  \nOok hiervan zei Hoekstra het belang aan Rutte en de landsadvocaat te hebben gemeld, om het meteen daarna te verkopen. De investering had volgens Hoekstra geen winstoogmerk. De bewindsman zei dinsdag in de Kamer ook dat hij in najaar 2017 een pakket aandelen McKinsey heeft verkocht. Het enige dat hij niet verkocht maar op afstand zette, was 'vererfd onroerend goed' in Drenthe. Omdat dit familiebezit betreft, heeft hij een oom gemachtigd de zaken hieromtrent te behartigen.  \n  \nHoekstra herhaalde dat hij alerter had moeten zijn toen hij in 2009 zijn investering in Asilia deed. Hij zei ook te betwijfelen of de gevoeligheid van de investering tot hem zou zijn doorgedrongen als hij indertijd wel had gezien dat Asilia op de Maagdeneilanden was gevestigd. De discussie over belastingontwijking, en ook de rol van Nederland daarin, heeft pas de laatste jaren een grote vlucht genomen.\n\nGeloofwaardigheidsprobleem\n\nLeden van de oppositie vonden dat Hoekstra 'een geloofwaardigheidsprobleem' heeft, omdat hij als minister de belastingmoraal hoog moet houden en landen met een gebrekkige fiscale inning binnen de EU daarop moet aanspreken. 'U staat er gekleurd op in Europa', zei PvdA-Kamerlid Henk Nijboer.  \n  \n'Ik had in het verleden zorgvuldiger moeten zijn', zei Hoekstra, 'maar juist in de week voor mijn aantreden als minister ben ik wel voorzichtig geweest.' Hij benadrukte nogmaals dat hij steeds zijn belangen bij de Nederlandse belastingdienst heeft opgegeven en dat de tijdgeest is veranderd. 'In het verleden was belastingcompetitie juist een onderdeel van ons vestigingsklimaat.'  \n  \nHoekstra zei niet op de hoogte te zijn geweest van de investering in Asilia door Tom de Swaan, president-commissaris van ABN Amro. Hoekstra is als minister verantwoordelijk voor deze bank, vanwege de deelneming van de staat. De Swaan gaf zijn belang in Asilia maandag op.","intensity":0,"negativity":0,"cluster_id":42,"similar_texts":"text34"},{"id":"64","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/6/1","title":"Hoekstra: 'Ik had alerter moeten zijn bij belegging'","text":"### Pandora Papers Belastingparadijzen\n\nMinister Wopke Hoekstra heeft gisteren in de Tweede Kamer alle financiële belangen gemeld die hij had voordat hij in 2017 toetrad tot het derde kabinet-Rutte. De CDA-bewindsman wil 'volledig' transparant zijn. Hij neemt het zichzelf 'kwalijk' dat hij onvoldoende alert was en niet heeft gezien dat hij investeerde via een belastingparadijs.  \n  \nHoekstra meldde de Kamer dat hij nóg een investering had via een ander belastingparadijs, het Britse Guernsey. Deze investering was een fonds dat zijn werkgever McKinsey had geregeld voor 30.000 personeelsleden, als een soort pensioenregeling. Hoekstra was partner bij dit adviesbureau. Beide investeringen heeft de minister afgestoten in overleg met de landsadvocaat een week voor hij toetrad tot het kabinet. \"Dat was ik al van plan, omdat het mij zuiverder leek\", aldus Hoekstra. De andere twee financiële belangen waarover hij sprak gingen over zijn woonhuis in Bussum, en één negende belang in een familie-erfenis in Drenthe.  \n  \nHoekstra werd naar de Kamer geroepen vanwege de onthulling zondag in Trouw en Het Financieele Dagblad dat hij voor zijn ministerschap 26.500 euro had geïnvesteerd in een brievenbusfirma op de Britse Maagdeneilanden, die bekendstaan als een notoir belastingparadijs. Het geld was bedoeld als investering in een Afrikaanse startup van zijn vriend in safariparken in Afrika. Hoekstra deed hiervan een week voor zijn benoeming tot minister van financiën afstand.  \n  \nVolgens PvdA-kamerlid Henk Nijboer is het probleem van investeren via belastingparadijzen dat je het wereldwijde probleem van massale belastingontwijking in stand houdt. Dat wringt nog meer als je daarna als minister zegt dit hard te willen aanpakken. \"Hoe is het mogelijk dat de minister niet wist dat hij op deze manier investeerde?\", vroeg Nijboer. SP, Denk, de PVV en GroenLinks wilden van de minister weten of hij zelf ook niet vond dat hij nu ongeloofwaardig was geworden.  \n  \nVolgens Hoekstra heeft hij het als 'een maatschappelijke plicht' gezien belastingontwijking aan te pakken. En er is daar in het kabinet-Rutte III 'echt serieus werk' van gemaakt. Zijn staatssecretarissen Menno Snel en daarna Hans Vijlbrief van financiën hebben zich hier ook hard voor gemaakt.  \n  \nDe bewindsman benadrukte gisteren opnieuw dat hij altijd conform juridische en fiscale wetgeving heeft gehandeld. \"We kijken er nu anders tegenaan, en ik vind dat ik alerter had moeten zijn\", zei Hoekstra in een buiging naar de Kamer. \"Dat neem ik mezelf ook kwalijk.\" Tegelijkertijd wees de bewindsman erop dat in 2015 zelfs bij de Wereldbank 84 procent van de investeringen nog via belastingparadijzen liepen.  \n  \nWanneer Hoekstra eigenlijk wist dat zijn investering via een brievenbusfirma verliep, bleef vaag. Het was hem pas echt duidelijk geworden in 2017, toen hij de informatie hierover verstuurde aan de landsadvocaat, voorafgaand aan zijn benoeming als minister. \"Had ik in 2009 geweten dat deze investering anno 2021 zo gevoelig lag, dan was ik er vast anders mee omgegaan.\"  \n  \nHij ontkende opnieuw dat hij de president-commissaris van ABN Amro Tom de Swaan via dit investeringsfonds kende. De eerste keer dat hij De Swaan ontmoette, zei hij, was in 2018 toen die werd voorgedragen als president-commissaris.  \n  \nHoekstra wil dit type discussies, over investeringen van hem en De Swaan, in de toekomst graag vermijden. Hij gaat met De Nederlandsche Bank overleggen of het mogelijk is te eisen dat voorgedragen personen voor topfuncties bij staatsbedrijven hun financiële belangen openbaar maken.","intensity":0,"negativity":0,"cluster_id":42,"similar_texts":"text335"},{"id":"65","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/5","title":"Hoogland pakt tweede goud","text":"Jeffrey Hoogland heeft op de EK in het Zwitserse Grenchen met grote overmacht goud gepakt op de kilometer tijdrit, een niet-olympisch nummer. Tweede werd wereldkampioen Sam Ligtlee. Voor Hoogland was het na de titel met de teamsprinters zijn tweede goud op dit EK.","intensity":0,"negativity":0,"cluster_id":16,"similar_texts":"text310"},{"id":"66","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=b0404144961f6af12d4a#/pages/6","title":"Huishoudboekje koning blijft geheim","text":"Huishoudboekje koning blijft geheim\n\nKoning Willem-Alexander, koningin Máxima en demissionair premier Mark Rutte op Prinsjesdag, na afloop van het voorlezen van de troonrede in de Grote Kerk. \n\nVan onze parlementaire \n\nredactie\n\nDen Haag Het huishoudboekje van de koning blijft geheim. Premier Rutte weigert tegemoet te komen aan een wens van de Tweede Kamer om inzicht te geven in het uitgavenpatroon van de vorst. De minister-president zegt dat het verzoek inwilligen tegen de Grondwet indruist.\n\nDe koning ontvangt jaarlijks een uitkering van de staat die is opgedeeld in twee delen. Het eerste deel (de A-component, volgend jaar goed voor een miljoen euro) wordt gezien als een salaris, het andere deel (de B-component, ruim vijf miljoen euro) wordt toegekend om personele en materiële kosten van te betalen. \n\nDe Kamer wilde inzage in de uitgaven binnen de B-component, omdat onduidelijk is of de toegekende gelden toereikend zijn of juist te royaal. Hiertoe zou elke vijf jaar moeten worden bekeken of de koning uitkomt met zijn budget.\n\nRutte zei vorig jaar dat hij ’ruimhartig’ aan de wens van de Kamer tegemoet wilde komen, maar stelt nu dat daarbij de ’grenzen van de Grondwet nadrukkelijk in zicht zijn gekomen’. Die zouden de koning toestaan om de besteding van de B-component voor zichzelf te houden. \n\nVerandering\n\nWat betreft de A-component ziet het kabinet ook geen reden tot enige verandering. Rutte geeft aan dat er geen ’objectieve maatstaven’ zijn op basis waarvan hij kan bekijken of het salaris van de vorst te hoog of te laag is.\n\nDe toelage van de koning roept al jaren vragen op in het parlement, hoewel de Kamer de beloning zelf ooit wettelijk heeft goedgekeurd. Volgende week debatteert ze met Rutte over de begroting van de koning, waarbij de royale uitkering zal worden besproken.","intensity":0,"negativity":1,"cluster_id":41,"similar_texts":"text334"},{"id":"67","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/06/informateur-koolmees-is-minister-af-a4060829#20211006-79845-104","title":"Informateur Koolmees is minister-af","text":"Kabinetsformatie Met de benoeming van Wouter Koolmees tot informateur raakt Rutte III wederom een   bewindspersoon kwijt.  ,Opnieuw verliest het demissionaire kabinet een bewindspersoon. Wouter Koolmees, demissionair minister van Sociale Zaken en Werkgelegenheid (D66), is dinsdag door de Tweede Kamer benoemd tot nieuwe informateur om, samen met de VVD’er Johan Remkes, de onderhandelingen te gaan leiden die een nieuw regeerakkoord moeten opleveren. Gedurende die besprekingen tussen VVD, D66, CDA en ChristenUnie zal Koolmees al zijn taken als minister neerleggen; hij dient niet formeel zijn ontslag in. Koolmees zal evenmin terugkeren in het nieuwe kabinet, zo maakte D66-leider Sigrid Kaag bekend in het debat over het eindverslag van Remkes over zijn vorige week bereikte selectie van de vier onderhandelende partijen.De nieuwe rol voor Koolmees betekent de facto het dertiende voortijdige vertrek van een bewindspersoon in Rutte III. In de afgelopen weken traden achtereenvolgens de ministers Kaag (Buitenlandse Zaken) en Ank Bijleveld (Defensie, CDA) af wegens hun rol in de chaotische evacuaties uit Afghanistan. Tien dagen geleden werd CDA-staatssecretaris Mona Keijzer van Economische Zaken ontslagen omdat ze haar afwijkende coronastandpunt in een interview aan De Telegraaf naar buiten had gebracht.Nieuw regeerakkoordNa de moeizame formatiemaanden tot nu toe hoeven de inhoudelijke onderhandelingen over een nieuw regeerakkoord volgens Kaag niet lang te duren. „We kunnen er op heel korte termijn uitkomen.” Ook Remkes, die als informateur werd herbenoemd, herhaalde nog eens dat de laatste fase van het formatieproces „heel snel kan gaan”. Hij gelooft dat er bij de betrokken partijen „de wil aanwezig is om tempo te maken”.Dat de partijen er rap uit zouden kunnen komen, heeft volgens Kaag te maken met het document op hoofdlijnen waar VVD en D66 in de zomer aan werkten. Over de status daarvan klinken wel verschillende verhalen. Oud-informateur Mariëtte Hamer (PvdA) had vooraf gezegd dat de twee liberale partijen samen zouden schrijven „op een zodanige wijze dat zij open blijven staan voor de andere partijen.” Maar vorige maand zei VVD-leider Mark Rutte dat het stuk helemaal niet bedoeld was andere partijen erbij te laten aansluiten. De VVD, zei hij ook, zag het niet als basis voor onderhandelingen. Later, na vragen van D66, zei Rutte dat hij dat „te kort door de bocht had geformuleerd”. Dinsdag kwam het document van VVD en D66 weer aan de orde in het formatiedebat – en tussen de omschrijving van waarnemend VVD-fractievoorzitter Sophie Hermans en Kaag was weer verschil te horen. Voor Kaag is het „een eerste opzet” in de onderhandelingen, Hermans noemde het een „inzet”. Feit is dat de ChristenUnie, die zich niet in het document kon vinden, wél aan de onderhandelingstafel zit en dat de partijen die zich er wel in konden vinden, GroenLinks en de PvdA, niet aan tafel zitten. Dinsdag maakten Jesse Klaver en Lilianne Ploumen duidelijk dat zij niet van plan zijn vooraf afspraken te maken met de formerende partijen. Hoewel hun formulering nét iets anders was. Ploumen: „De PvdA zal niet in een later stadium alsnog aanschuiven bij deze vier partijen en we gaan ook geen bewindspersonen leveren.” Klaver: „Kabinet-Rutte III zoals dat nu wordt samengesteld niet gedogen, wij gaan daar vooraf geen afspraken over maken.”Remkes en Koolmees zullen toch vooral samenwerking proberen te zoeken met de PvdA en GroenLinks. De afwijzende houding van de twee partijen noemden de informateurs woensdag „een koude schouder”.\n\nLees ook: interview met Wouter Koolmees, de naar nu blijkt scheidend minister van Sociale Zaken.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":58,"similar_texts":"text501"},{"id":"68","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=cf2ce03a0fd0ec9d633c#/pages/4-5","title":"Informateur Koolmees niet in nieuw kabinet","text":"Informateur Koolmees niet in nieuw kabinet\n\nMinisterschap neergelegd \n\nDen Haag Na zijn klus als informateur is demissionair minister Wouter Koolmees (Sociale Zaken) niet meer beschikbaar voor een post in het nieuwe kabinet. Hij legt ook zijn ministerschap neer zolang hij informateur is.\n\nDat zei D66-leider Sigrid Kaag in het debat over de formatie. Haar partij draagt Koolmees voor als informateur voor de kabinetsonderhandelingen tussen VVD, D66, CDA en CU die nu eindelijk kunnen beginnen. De minister gaat die klus samen met VVD’er Johan Remkes doen.\n\nZolang Koolmees informateur is, neemt staatssecretaris Dennis Wiersma op het ministerie van Sociale Zaken zijn taken waar. De D66’er zal ook niet terugkeren als bewindspersoon in een nieuw kabinet. „Hij kan autonoom en vrij opereren”, zegt Kaag over haar gewenste informateur.","intensity":0,"negativity":0,"cluster_id":29,"similar_texts":"text33"},{"id":"69","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/6/5","title":"Islamitische partij Nida stopt met lokale politiek en gaat op zoek naar 'een nieuwe vorm'","text":"De islamitisch geïnspireerde politieke partij Nida stopt na acht jaar met de lokale politiek en doet niet mee aan de gemeenteraadsverkiezingen van 2022. De partij wordt niet opgeheven, maar gaat op zoek naar een 'nieuwe vorm'. Wat die nieuwe vorm precies inhoudt, is nog niet duidelijk.  \n  \nMaandag meldde Nida dat de partij zich terugtrekt en niet zal meedoen aan de gemeenteraadsverkiezingen van maart volgend jaar. Het besluit werd afgelopen zondag genomen tijdens een ledenvergadering.  \n  \nDe jonge islamitische partij kwam in 2014 met twee zetels in de Rotterdamse gemeenteraad. Voormalig partijleider Nourdin el Ouali was toen pas een jaar voor zichzelf bezig. Eerder was hij lid van GroenLinks. Nida breidde uit naar de lokale politiek van Almere en Den Haag, met in beide gemeenteraden één zetel. Vorig jaar kreeg de partij ook een zetel in de Amsterdamse raad nadat de lokale Denk-voorman Mourad Taimounti was overgestapt naar Nida.  \n  \nIn maart deed Nida een vergeefse poging om ook in de Tweede Kamer te komen. El Ouali stapte in juni zelf uit de politiek.","intensity":0,"negativity":1,"cluster_id":66,"similar_texts":"text583"},{"id":"70","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/2/5","title":"Islampartij Nida verlaat politiek en wil een bredere beweging","text":"De islamitische politieke partij Nida doet niet mee aan de gemeenteraadsverkiezingen in 2022 en verlaat de politiek. Nida wil verder als maatschappelijke beweging. De plannen daarvoor worden nu gemaakt, zegt ze in een verklaring. De van oorsprong Rotterdamse partij kwam daar in 2014 met twee zetels in de gemeenteraad en bezet ook een zetel in de raad van Den Haag, Almere en Amsterdam. In 2018 miste de partij bij de verkiezingen op een haar na een derde zetel in de Rotterdamse raad. De partij deed ook mee aan landelijke verkiezingen, maar wist geen zetels te bemachtigen. In een toelichting schrijft Nida dat ze meer wil zijn dan alleen een politieke partij: 'Nida gaat de komende tijd vanuit reflectie en zuivering van de ziel - samen met bondgenoten - transformeren naar een nieuwe vorm. We groeien en ontwikkelen door in een vorm waarmee Nida de politiek, media en samenleving het beste kan inspireren en bewegen tot het Goede. Misschien niet de makkelijkste weg, maar wel een nodige weg. Niet kiezen voor wat populair is, maar wat juist is.'","intensity":0,"negativity":1,"cluster_id":50,"similar_texts":"text682"},{"id":"71","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/italiaanse-kiezer-geeft-dreun-aan-lega-en-vijfsterrenbeweging-a4060821#20211006-79845-114","title":"Italiaanse kiezer geeft dreun aan Lega en Vijfsterrenbeweging","text":"Lokale verkiezingen Het centrum-linkse Partito Democratico wint in Italië en krijgt burgemeesters in de grote steden.,Voor de Partito Democratico (PD) waren de lokale verkiezingen een opsteker. Centrum-links mag na de eerste ronde van de lokale verkiezingen in Italië de burgemeesters in Milaan, Bologna en Napels leveren én kan nog winnen in Rome en Turijn. In die laatste steden komt half oktober een tweede ronde omdat geen van de partijen 50 procent van de stemmen had behaald.Het is de belangrijkste conclusie na de verkiezingen van afgelopen zondag en maandag. De Italianen kozen toen nieuwe lokale besturen en in verschillende (middel)grote steden ook burgemeesters. Deze lokale verkiezingen geven de krachtsverhoudingen tussen de partijen aan, en kunnen daarom ook wegen op het nationale bestuur.Voor de PD van oud-premier Enrico Letta betekent de overwinning dus niet alleen meer macht in de grote steden, maar ook een versterking van haar positie als steunpilaar in de regering van premier Mario Draghi. In Turijn en Rome kán centrum-rechts in theorie nog winnen, en zo de balans met de linkerzijde herstellen, maar de voorlopige tussenstand is zeker in het voordeel van de PD.Vijfsterrenburgemeester faaltWel is vast duidelijk dat Virginia Raggi in Rome roemloos ten onder is gegaan. De aftredende burgemeester van de Italiaanse hoofdstad, die vooraf had gehoopt op een tweede mandaat, heeft niet eens een plek in de tweede ronde gehaald en eindigt op de derde plaats.De kandidaat van de Vijfsterrenbeweging, een anti-establishmentpartij, haalde vijf jaar geleden nog 67 procent van de stemmen. Daar waren heel wat proteststemmen bij van Romeinen die de politieke nieuwkomer het voordeel van de twijfel gunden. Maar Raggi kwam aan het roer van een hoofdstad met complexe problemen en een omvangrijke schuld, en ze wist niet te overtuigen.\n\nLees ook deze reportage: Ook onder Vijf Sterren is het blijven stinken in Rome\n\nDe Romeinen kiezen in de tweede ronde, op 17 en 18 oktober, tussen oud-minister van Economie Roberto Gualtieri van centrum-links en Enrico Michetti, de kandidaat die wordt gesteund door centrum-rechts en uiterst rechts. Hoewel Michetti maandagavond aan de leiding eindigde, liggen de kaarten in de tweede ronde beter voor Gualtieri. Die durft dan onder meer te hopen op de stemmen van de Vijfsterrenbeweging. Verwacht wordt dat oud-premier Giuseppe Conte, tegenwoordig de leider van de Vijfsterrenbeweging, wel een vorm van steun zal uitspreken voor Gualtieri, die minister was in zijn regering.Behalve voor de Vijfsterrenbeweging, die ook het burgemeesterschap in Turijn verliest, was deze stembusgang pijnlijk voor Matteo Salvini. Zijn rechtse Lega-partij doet het niet goed in het noorden van het land, terwijl zij daar haar traditionele achterban heeft. De partij die vroeger Lega Nord heette, streed in het verleden immers voor een onafhankelijk Noord-Italië.Tegenwoordig kampt zij echter met interne verdeeldheid en schandalen en dat is terug te zien in het verkiezingsresultaat. In Milaan, de thuisstad van Salvini, haalde Lega nog geen 11 procent. Dat is een diepe duik voor de politicus, die nog altijd de ambitie koestert op een dag premier te worden en bij de Europese verkiezingen van 2019 nog een fraai resultaat neerzette van 27 procent.De radicaal-rechtse leider gaf zijn nederlaag volmondig toe, hoewel het verlies in sommige steden volgens hem te wijten was aan de late aanwijzing van kandidaten: de kiezer zou hen onvoldoende kennen. „We hebben flink verloren.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":57,"similar_texts":"text500"},{"id":"72","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/26/4","title":"Jinek komt met boek","text":"Eva Jinek komt volgende maand met een boek: Droom groot, een interviewbundel met vrouwen die ze ziet als voorbeeld. Zo sprak Jinek met Merel Westrik, Carry Knoops en haar eigen moeder.","intensity":0,"negativity":0,"cluster_id":66,"similar_texts":"text658"},{"id":"73","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/25/1","title":"Journalistieke scherpslijper Kockelmann naar WNL","text":"### Presentator zal duo vormen met Fidan Ekiz bij Op1\n\nDennis Jansen  \n  \nHet vertrek van Kockelmann, die op 1 december bij WNL begint, is een forse aderlating voor KRO-NCRV, waar de presentator al jaren een vast gezicht is met onder andere programma's als De Ochtend (op de radio), Oog in Oog en KRO Brandpunt. Hij presenteert momenteel elke werkdag 1 op 1 op NPO Radio 1, waarin hij een half uur gasten ondervraagt.  \n  \nMet Kockelmann en Fidan Ekiz slaat WNL-hoofdredacteur Bert Huisjes een dubbelslag. ,,De komst van Sven past in onze ambitie om WNL als journalistieke omroep te blijven uitbouwen met mooie televisie- en radioprogramma's. Wij zijn zeer verheugd dat Sven daar aan wil bijdragen. Een prachtige versterking\", aldus Huisjes.  \n  \nOok Kockelmann is in zijn nopjes: ,,Toen Bert mij benaderde en me vertelde over zijn plannen, werd ik meteen enthousiast. Vooral de ambities van WNL rond de actuele politieke en economische journalistiek spreken me zeer aan. En hoewel het bepaald geen gemakkelijke beslissing was de KRO-NCRV na bijna dertig jaar te verlaten, kijk ik er erg naar uit mijn bijdrage te kunnen leveren aan de toekomst van WNL.\"  \n  \nFidan Ekiz presenteerde samen met Renze Klamer twee seizoenen De Vooravond, maar werd afgelopen zomer plotseling aan de kant gezet door BNNVara. Ze staat tot het einde van het jaar onder contract bij BNNVara. Ze komt daarna niet in vaste dienst bij WNL, maar gaat als freelancer aan de slag. In een zelfde soort constructie als Jort Kelder, die bijvoorbeeld ook radio maakt voor AvroTros. Eerder presenteerde Fidan Ekiz samen Jeroen Pauw de zondagse editie van Op1. ,,Ze heeft superveel zin in deze klus\", stelt Myrthe van Pelt, haar manager. ,,Belangrijk is dat het klikt met Sven, met wie ze uiteraard vooraf gesproken heeft. En ze gaat ook andere projecten doen. We zijn daarover in gesprek, maar er komt zeker nog wat aan.\"\n\nVrijdagavond\n\nHet ligt in de lijn der verwachting dat Kockelmann en Ekiz de vrijdagavond van Op1 voor hun rekening nemen. Kockelmann was al langer in beeld voor Op1, zeker sinds dit televisieseizoen toen BNNVara afscheid nam van de vrijdagavond. Daar zaten tot de zomer Paul de Leeuw en Astrid Joosten aan tafel. WNL heeft met Jort Kelder en Welmoed Sijtsma al een avond van Op1.   \n  \nKockelmann dankt KRO-NCRV: ,,Ik ben enorm dankbaar voor wat ik in de afgelopen 28 jaar heb mogen maken, de omroep vormt een groot deel van mijn journalistieke leven. KRO-NCRV heeft mij altijd alle kansen geboden, zeker in de afgelopen anderhalf jaar. Ik ga de programma's en mijn collega's bij KRO-NCRV missen en ben hen dankbaar voor al die jaren waarin we scherp en spraakmakend konden zijn.\"  \n  \nPeter Kuipers, directievoorzitter KRO-NCRV, respecteert de keuze van Kockelmann: ,,Hij is spraakmakend en vasthoudend en een van de beste interviewers van ons land. Vanzelfsprekend hadden we hem graag behouden, maar hij heeft een andere keuze gemaakt. We vinden het enorm jammer dat hij KRO-NCRV verlaat, maar zijn blij dat hij bij de publieke omroep blijft.\"","intensity":0,"negativity":2,"cluster_id":15,"similar_texts":"text618"},{"id":"74","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/10/2","title":"Klimaatonderzoek beloond met Nobelprijs Natuurkunde","text":"Syukuro Manabe uit de Verenigde Staten, Klaus Hasselmann uit Duitsland en Giorgio Parisi uit Italië sleepten de prijs in de wacht, zo maakte het Nobelcomité dinsdagochtend bekend. De winnaars ontvangen een erepenning en een geldprijs van 10 miljoen Zweedse kronen, zo'n 980 duizend euro.  \n  \nMeer nog dan andere jaren bestaat de Nobelprijs voor Natuurkunde dit jaar nadrukkelijk uit twee afzonderlijke delen die elkaar slechts losjes raken. Waar Manabe en Hasselmann de prijs krijgen dankzij hun rekenwerk aan het aardse klimaat en het voorspellen van de opwarming van onze planeet, houdt Parisi zich bezig met veel kleinschaliger structuren. Hij maakte faam met zijn onderzoek naar zogeheten 'spinglas', een magnetische legering van koper en ijzer die raakvlakken vertoont met glas en zich op atomaire schaal chaotisch gedraagt.  \n  \nNatuurkundige Robbert Dijkgraaf, directeur van het Institute for Advanced Study in Princeton, prijst Paresi in een reactie op Twitter. 'Hij werkte aan vele onderwerpen, van quarks tot glas en van polymeren tot het brein. En steeds weer ontdekt hij daarin orde waar anderen slechts chaos zien.'  \n  \nDe winnende onderwerpen overlappen bij de wiskundige methoden die de onderzoekers gebruikten om hun chaotische systemen te temmen. Of je nu kijkt naar atomen of naar complete planeten, wie inzoomt op de details, stuit vanzelf op ogenschijnlijke chaos. Op elektronen die op schier onnavolgbare wijze rond een atoomkern dansen bijvoorbeeld, of op luchtstromen die kriskras over de aarde waaien. 'Moet je elke watermolecuul in kaart brengen om de zee te snappen? De winnaars van vandaag lieten zien dat wanorde en fluctuaties samen kunnen leiden tot iets dat we kunnen begrijpen', zei comitévoorzitter Thors Hans Hansson.  \n  \nHet werk van Paresi was daarbij van groot belang, meent Giomi. 'Zonder zijn doorbraken hadden we ook andere complexe systemen minder goed begrepen, zoals de neurale netwerken die als basis dienen voor veel kunstmatige intelligentie.'\n\nKlimaatmodellen\n\nKlimaatonderzoeker Rein Haarsma van het KNMI is vooral goed bekend met het werk van Manabe. 'Ik herinner me hoe hij samen met collega's aan het begin van mijn carrière - ik ben nu 68 - als eerste de computermodellen opstelde waarmee je de gevolgen voor het klimaat kan berekenen, wanneer de concentratie van CO2 in de atmosfeer toeneemt', zegt hij. 'Sindsdien zijn de modellen complexer geworden en hebben we de onzekerheden verkleind, maar de oorspronkelijke resultaten staan nog altijd overeind.'  \n  \nNadat Manabe de basis legde voor de huidige klimaatmodellen, ontwikkelde Hasselmann zo'n tien jaar later de achterliggende natuurkunde door. 'Hij wist het complexe gedrag van het klimaat te vangen in een verrassend simpele wiskundige beschrijving', zegt Haarsma. Hasselmann was een van de eersten om aan te tonen dat je de willekeurig lijkende dagelijkse schommelingen van het weer, wiskundig kunt koppelen aan veel trager gedrag van het klimaat, zoals temperatuurschommelingen in de oceanen.  \n  \nDat een deel van de Nobelprijs over klimaatverandering gaat, is overigens geen politiek statement, zo benadrukt het comité. 'Dit is een natuurkundeprijs. Het enige dat we hiermee willen zeggen is dat de klimaatwetenschap steunt op stevige, bewezen inzichten uit de natuurkunde.'\n\nWEINIG VROUWEN VALLEN IN DE PRIJZEN\n\nSinds 2019 vraagt de organisatie van de Nobelprijs aan de mensen die nominaties mogen doen expliciet om rekening te houden met diversiteit in geslacht, geboorteland en onderzoeksonderwerp van de winnaars. Dat is onder meer nodig omdat van alle winnaars in de exacte categorieën, tot nog toe minder dan 5 procent vrouw is. Dit jaar helpt daar tot nog toe niet bij. Maandag ging de Nobelprijs voor Geneeskunde al naar twee mannen. Dinsdag kwamen daar dus nog eens drie mannen bij.","intensity":0,"negativity":0,"cluster_id":59,"similar_texts":"text576"},{"id":"75","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/43/1","title":"Kruiswoordtest","text":"Horizontaal  \n  \n1Utrechts restaurant (genoemd naar een vroegere televisiequiz over dieren en natuur) dat een centrum van verzet tegen de coronapas werd en dicht moest (4, 4)  \n  \n5niet verder!, hou op! (4); 5 + 6 verticaal deze maand, waarin tienduizenden (tijdelijk?) uitgerookt zijn (9)  \n  \n9zitplaats die bij de 'fiets van de toekomst' kan stijgen en dalen (5)  \n  \n10prikkelbaar of kregel (7)  \n  \n11familie met de acterende broers Pieter, Ton en Luc (4)  \n  \n12enige land in de Europese Unie dat volgens Rob de Wijk nog gevoel heeft voor politiek als machtsspel (8)  \n  \n14land van Borg en Wilander (6)  \n  \n15gebabbel, gekwebbel (6)  \n  \n18moderne padvinderij, waarvan Freek Vonk hoofdverkenner is geworden (8)  \n  \n20Spaanse kledingketen, die in zee gaat met het Nederlandse Kassl (4)  \n  \n22wie er hiervan twee opheeft, is ziende blind (7, enkelvoud)  \n  \n23roofdiertje of halsbontje (5)  \n  \n24 wat betekent Petrus? (4)  \n  \n25eenstemmige, eendrachtige (8).  \n  \nVerticaal  \n  \n1klein schuw roofdier dat heel bang heet te zijn (5)  \n  \n2broodje dat in de horeca vaak met beleg te koop is (7)  \n  \n3...... Albeda, econoom en CDA-minister (1925-2014) (3)  \n  \n4Chateau Meiland trekt er meer dan Op1 en Jinek (6)  \n  \n676-jarige zanger Ronnie, die opgroeide in de Verenigde Staten (5)  \n  \n7kapsel met pony of het hoofd van een edelknaap (7)  \n  \n8grootste netbeheerder van Nederland, die zich genoopt ziet nieuwe grootverbruikers te weigeren (7, anagram van eiland R.)  \n  \n13drekballetjes (7)  \n  \n14daarop staan, naar men zegt, politici en anderen die uitgerangeerd zijn (7)  \n  \n16 + 3 coöperatie die ijvert voor zelfbeschikking rondom het sterfbed (7, 3)  \n  \n17jongens die sinds kort in het demissionaire kabinet zitten? (6)  \n  \n19't binnenhalen van gewas; opbrengst of resultaat (5)  \n  \n21Britse popzangeres wier album 25 en single Hello in 2015 wereldwijd records braken (5)  \n  \n23 + 14 horizontaal Nederlandse dirigent die in 2024 bij het New York Philharmonic wil vertrekken (3, 6).  \n  \nOplossing 6082.  \n  \nHorizontaal:  \n  \n1 Holland, 5 panda, 8 mijnen, 9 + 14 + 16 verticaal oude wijn in oude zakken, 10  \n  \nreserve, 11 Lille, 12  \n  \nlegaal, 14 zie 9, 17  \n  \nnadir, 19 armoede, 22 modegek, 23 laars, 24 Nelis, 25 naafrem.  \n  \nVerticaal:  \n  \n1 humor, 2 linksig, 3 Abner, 4 drones, 5 pedalen, 6 nu wel, 7 Annieke, 12 landman, 13 aardgas, 15 Udenaar, 16 zakken, 18 dadel, 20 Malta, 21 Epsom.","intensity":0,"negativity":0,"cluster_id":35,"similar_texts":"text265"},{"id":"76","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/43/1","title":"kruiswoordtest 6084","text":"Oplossing 6083.  \n  \nHorizontaal:  \n  \n1 Waku Waku, 5 stop, 5 + 6 verticaal stoptober, 9 zadel, 10 kribbig, 11 Lutz, 12 Frankrijk, 14 Zweden, 15 geklep, 18 scouting, 20 Zara, 22 oogklep, 23 vosje, 24 rots, 25 unanieme.  \n  \nVerticaal:  \n  \n1 wezel, 2 kadetje, 3 Wil, 4 kijkers, 6 (Ronnie) Tober, 7 pagekop, 8 Liander, 13 keutels, 14 zijspoor, 16 + 3 Laatste Wil, 17 Knapen, 19 oogst, 21 Adele, 23 + 14 (Jaap) van Zweden.  \n  \nHorizontaal  \n  \n1omkoopbaar, wat de Denen van alle Europese naties het minst zijn, volgens Transparency International (7)  \n  \n5nakomeling die de Zeven Zussen-reeks van Lucinda Riley voltooit (4)  \n  \n8mythologische Griekse reus met één oog dat zich in het midden van z'n voorhoofd bevindt (7)  \n  \n9naald op een uurwerk (5)  \n  \n10op een gelegen moment (afk., 1-1-1)  \n  \n11geur van een donkere, halfvloeibare en kleverige stof, gewonnen uit hout of steenkool (9)  \n  \n14opening waardoor water bv. binnengelaten wordt (anagram: Anita L., 6)  \n  \n16melkdieren, in Nederland 482.000 in getal, vijfmaal zoveel als in 2000 (6)  \n  \n17verrekijker waarvan sterrenkundigen zich bedienen (9)  \n  \n21voorvoegsel dat naar milieuzorg én de industriële fokkerij kan verwijzen (3)  \n  \n22daar (Indiase deelstaat) waren tot 1961 de Portugezen de baas (2, 3)  \n  \n23tweevoudige, ook gebruikt in combinatie met bodem en moraal (7)  \n  \n24afgestoken stuk gras of hei, vroeger deel van o.a. Drentse hutten (4)  \n  \n25eigenaardige sjaal of een excentriek marterachtig dier (4, 3).  \n  \nVerticaal  \n  \n1drietal, genoemd naar 'n sterkedrankmix, dat Het Vlooiencircus zong (8, 4)  \n  \n2niet-krom of: dat heb je meestal niet op thuiswerken (5)  \n  \n3oorlogsvaartuig zoals dat waarvan de latere anti-Hitler-theoloog en -predikant Martin Niemöller in de Eerste Wereldoorlog commandant was (1-4)  \n  \n4omstreden Franse zakenman en politicus Bernard, zondag overleden (5)  \n  \n5...... als: voegwoord ('en ook') (5)  \n  \n6aspect, oogpunt; toezicht (7) of om te bekijken (2, 5)  \n  \n7sufferds of zonderlinge figuren, die bieten bereiden? (12, anagram van kerktorens OK)  \n  \n12herschik Cees T. tot 'centrum van de Europese Ruimtevaartorganisatie' (5)  \n  \n13landstreek, gebied (5)  \n  \n15bedreigde Turks-Nederlandse schrijfster van Ik ga leven (4, 3)  \n  \n18dier in het Alfa Romeo-logo (5)  \n  \n19lager, minder dan; beneden (5); 19 + 9 hor. ook voor dit beroep bieden universiteiten straks een master aan (10)  \n  \n20jongere die geslachtsrijp wordt en wiens e-bike sportcolumnist John Graat afgepakt wil zien (5)  \n  \n21melange (van koffie bv.) (5).  \n  \nMaak nog meer puzzels op trouw.nl/puzzels","intensity":0,"negativity":0,"cluster_id":35,"similar_texts":"text668"},{"id":"77","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/11/1","title":"Kunstenaars in moleculen bouwen","text":"### Nobelprijs Scheikunde\n\nKrijgt de Nobelprijs in 2021 dan toch nog een Nederlands tintje? Ja, al moet je er wel flink voor zoeken. De kersverse Duitse laureaat Benjamin List was in Amsterdam, zo vertelde hij tijdens een telefonische persconferentie, toen hij het onder wetenschappers beroemde 'telefoontje uit Zweden' kreeg.  \n  \nHij was daar op vakantie, met zijn gezin. 'Voor het eerst in jaren maakte ik met mijn vrouw níét de grap dat ik vandaag weleens gebeld kon worden. En toen gebeurde het plots toch, tijdens het ontbijt', zei hij tegen de verzamelde pers. 'Een geweldige ervaring, die ik mijn leven niet meer zal vergeten.'  \n  \nDie ervaring zat er voor zijn Amerikaanse medelaureaat David MacMillan niet in. Het Nobelcomité kreeg het niet voor elkaar ook hem vooraf te bereiken - een zeldzaamheid. Ze spraken zijn voicemail in en stuurden een e-mail. 'Ik hoop dat hij ons straks na de persconferentie terugbelt', aldus het Nobelcomité.  \n  \nList en MacMillan wonnen woensdag de Nobelprijs voor de scheikunde voor hun onderzoek naar manieren om chemische reacties te versnellen met kleine organische moleculen, zogeheten katalysatoren. Dat versnellen is nodig omdat veel reacties van nature heel traag of inefficiënt verlopen.  \n  \nVolgens het Nobelcomité is naar schatting zo'n 35 procent van het wereldwijde bbp afhankelijk van chemische reacties met katalysatoren. 'Moleculen bouwen is een moeilijke kunst, en daarvoor ontwikkelden List en MacMillen een heel ingenieus stuk gereedschap', zo motiveerde het comité zijn keus verder. De techniek wordt tegenwoordig breed toegepast in vooral de chemische en de geneesmiddelenindustrie, maar bijvoorbeeld ook om de moleculen te produceren die licht vangen in zonnecellen. 'Op die manier is de organokatalyse, zoals dit vakgebied heet, van het allergrootste belang voor de mensheid', aldus het comité.  \n  \nLang dachten chemici dat katalysatoren maar in twee smaken mogelijk waren: enzymen, zoals je ze ook in het menselijk lichaam kunt aantreffen, of metalen, die vaak duur of vervuilend zijn. De twee chemici publiceerden in het jaar 2000 echter, overigens zonder dat ze dat van elkaar wisten, in hetzelfde vakblad een manier om reacties ook met veel kleinere, organische katalysatoren te versnellen.\n\nVirusremmer\n\nWat die katalysatoren van List en MacMillan bovendien erg handig maakt, is dat ze het verschil kunnen zien tussen twee spiegelbeelden van een molecuul. 'Dat is vooral in de farmaceutische industrie van groot belang', zegt chemicus Bert Weckhuysen van de Universiteit Utrecht.  \n  \nNet zoals je linkerhand verschilt van je rechterhand door de plek waar de duim zit, terwijl beide handen exact dezelfde onderdelen hebben, kunnen ook moleculen met precies dezelfde bouwstenen verschillen. 'Een tragisch voorbeeld uit de geneesmiddelenwereld is softenon. Daarbij was het ene spiegelbeeld werkzaam, terwijl het andere spiegelbeeld allerlei misvormingen veroorzaakte', zegt Weckhuysen. 'Het is van groot belang dat je de juiste spiegelbeelden produceert.' Bij de meeste chemische reacties ontstaan beide spiegelbeelden echter in exact dezelfde hoeveelheden.  \n  \nDe katalysatoren van List en MacMillan produceren echter juist één van de twee spiegelbeelden. Gebruik ze als hulpmiddel tijdens een reactie en je hoeft dus achteraf niet langer de ongewenste variant uit de opbrengst te vissen.  \n  \nDat, samen met andere handigheden van de katalysatoren, zorgt ervoor dat chemische reacties efficiënter verlopen. Zo kan de virusremmer oseltamivir, beter bekend onder merknaam Tamiflu, tegenwoordig bijvoorbeeld in vijf stappen worden gemaakt. Zonder organische katalysator verloopt die reactie in twaalf stappen. Op die manier maken katalysatoren reacties duurzamer, efficiënter en daarom ook goedkoper.  \n  \nHet idee voor dit soort organische katalysatoren komt overigens niet bij de winnaars vandaan. 'Rond 1920 verschenen daar al artikelen over', zegt chemicus Henk Hiemstra van de Universiteit van Amsterdam. In Nederland was de in 2011 overleden chemicus Hans Wijnberg, promotor van onder meer Hiemstra (en de latere Nobelprijswinnaar Ben Feringa) bijvoorbeeld een groot voortrekker van het vakgebied.\n\nGrote doorbraak\n\n'Wijnberg zette veel promovendi op dit onderwerp. Ook ik werkte eraan. Maar waar wij opbrengsten haalden van 70 of 80 procent, boekten List en MacMillan in 2000 een grote doorbraak. Zij realiseerden plots opbrengsten van boven de 90 procent', zegt Hiemstra.  \n  \nWeckhuysen noemt de Nobelprijs daarom dik verdiend. 'Dit onderzoeksveld is de afgelopen twintig jaar echt tot wasdom gekomen. En List en MacMillan stonden aan de wieg ervan.' Dat hij op de lijstjes voor de Nobelprijs stond, wist List daarom al jaren, zegt Weckhuysen, die hem als collega kent. 'Deze prijs zal niet als verrassing zijn gekomen.'  \n  \nDe winnaars gaan na de uitreiking - die in december volgt - naar huis met een eremedaille en een geldbedrag van 10 miljoen kronen, zo'n 980 duizend euro. List en MacMillan krijgen van dat bedrag ieder de helft.  \n  \nHet was woensdag de 113de keer dat de Nobelprijs voor de scheikunde werd bekendgemaakt, slechts onderbroken door oorlogen en de paar keer dat het comité geen geschikte winnaar kon vinden.  \n  \nDe Nobelprijs voor de Scheikunde is de laatste van de drie traditionele prijzen in de exacte vakken. Morgen volgt dan nog de Nobelprijs voor de literatuur, vrijdag voor de vrede en maandag voor de economie.","intensity":0,"negativity":0,"cluster_id":10,"similar_texts":"text124"},{"id":"78","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/2/6","title":"Leurs krijgt viool van Guadagnini","text":"### personalia\n\nVioliste Carla Leurs krijgt een wel heel bijzondere viool in handen om te bespelen. De Stichting Nationaal Muziekinstrumenten Fonds (NMF) heeft een 251 jaar oude viool gekocht, gemaakt door de Italiaanse vioolbouwer Giovanni Battista Guadagnini (1711-1786). Leurs krijgt het instrument in bruikleen. Violen van de Italiaan brengen op veilingen meer dan een miljoen euro op. Hoeveel de stichting precies betaalt, is niet bekend. Leurs was concertmeester van het Orkest van het Oosten en treedt internationaal ook solo op.","intensity":0,"negativity":0,"cluster_id":24,"similar_texts":"text18"},{"id":"79","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=f2ffbab5e9d16c45eb78#/pages/42","title":"Loiza Lamers openhartig in docu: ’Er zit nog pijn en verdriet’","text":"Loiza Lamers openhartig in docu: ’Er zit nog pijn en verdriet’\n\n„Ik kan me niet verbergen.”\n\nFoto Videoland\n\nVideoland, on demand\n\ndoor Patricia Cortie\n\nLoiza Lamers laat een kant van zichzelf zien, die ze tot nu toe verborgen hield voor de buitenwereld. De eerste transgender-winnares van Holland’s next top model en Expeditie Robinson-deelneemster praat in de documentaire Altijd al Loiza openhartig over haar jeugd, haar liefdesleven en haar angsten. „Het was heel intens. Soms dacht ik: waarom doe ik dit?”\n\nLamers (26) beleeft woensdagavond de première van Altijd al Loiza in het hoofdstedelijke Pathé Tuschinski. Familie, vrienden en collega's krijgen het resultaat te zien van urenlang filmen op de meest uiteenlopende momenten. Van feest en vakantie tot onzekerheden en tranen: ze heeft het aangedurfd alles met de wereld te delen. \n\n„Ik ga geen documentaire maken om het maar half te doen en eigenlijk nog niet over alles te praten. Mijn verhaal over transgender zijn vertelde ik altijd als een soort presentatie. Ik heb nogal de neiging om dingen te bagatelliseren, zo van ’ja, dat was ooit’. Nu ontstonden er echte gesprekken en werden de vragen intenser. Dan merk je dat er er nog pijn en verdriet zit. Ik heb beloofd open en eerlijk te zijn tegen de maakster Elza Jo Tratlehner en haar gezegd: ik vertrouw erop dat je hier een prachtige film van maakt. Daar hebben we ons allebei aan gehouden.”\n\nHet model vertelt onder meer emotioneel over haar liefdesleven. „Dat heb ik altijd privé gehouden. Niet omdat de wereld het niet mocht weten, maar omdat er voor mij te veel haken en ogen aan zitten: het wordt altijd ongemakkelijk.”\n\nNaar voren komt in die context ook Lamers’ visie op het label ’transgender’. „Voor mij is het geen issue, voor de buitenwereld wel. Ik ben mij ervan bewust dat we in zo’n maatschappij leven, maar ik hoop dat we steeds een stapje dichterbij acceptatie komen. Ik denk niet dat ik dat nog mee ga maken, maar dat betekent niet dat ik het er niet over heb. Wat ik zo graag duidelijk wil maken, is dat mijn transitie geen keuze was. Anders was ik heel ongelukkig geworden.”\n\nVoor de rode loper heeft de hoofdpersoon stress om wat ze aan gaat trekken, maar eenmaal in de zaal bij de première wordt het echt nagelbijten, voorspelt Lamers. „Dan gaan we met z’n allen kijken en krijg ik de eerste reacties direct mee. Ik vind het oprecht heel spannend; ik kan me, net als in de documentaire, niet verbergen. Bijna onbewust ben ik emotioneel heel erg verbonden met de mensen in mijn leven. Als ik iemand zie huilen, dan huil ik mee. Dat zal woensdagavond niet anders zijn.”","intensity":0,"negativity":2,"cluster_id":51,"similar_texts":"text528"},{"id":"80","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/5/2","title":"Lokale verkiezingen in Italië: nederlaag voor rechtspopulisten, winst voor links","text":"Centrumlinks is de grote winnaar van de lokale verkiezingen in Italië. Milaan, Napels en Bologna krijgen een centrumlinkse burgemeester. De populistische Vijfsterrenbeweging verliest haar burgemeestersposten in Rome en Turijn, waar een tweede stemronde nodig is voor een definitieve beslissing.  \n  \nBehalve de Vijfsterrenbeweging verliest ook de rechts-nationalistische Lega van Matteo Salvini terrein bij de verkiezingen, die volgens veel Italiaanse media de ondergang van het populisme inluiden. Die conclusie lijkt wat voorbarig, omdat de afgelopen dagen maar eenvijfde van de Italiaanse bevolking naar de stembus mocht - van wie het grootste deel stedelingen - en daarvan ging iets meer dan de helft ook daadwerkelijk stemmen.  \n  \nToch komt het verlies van de Vijfsterrenbeweging en de Lega niet geheel uit de lucht vallen. De lokale verkiezingen waren de eerste gelegenheid waarbij de bevolking zich mocht uitspreken sinds het aantreden van Mario Draghi's regering van nationale eenheid. Daarvan maken alle partijen deel uit, behalve de extreemrechtse Fratelli d'Italia.  \n  \nVooral in de Vijfsterrenbeweging en Lega bestond deze winter aanvankelijk de nodige weerstand tegen deelname aan de regering onder leiding van ex-bankier Draghi, die voor anti-establishmentbewegingen moeilijk aan hun achterban te verkopen was.  \n  \nDe post-fascistische Fratelli d'Italia zag haar keuze om als enige in de oppositie te blijven juist beloond. De partij van Giorgia Meloni werd de grootste in Rome, al zijn de verschillen daar minimaal in een compleet versnipperd politiek landschap.  \n  \nToch is de uitslag van de lokale verkiezingen niet alleen aan landelijke politieke ontwikkelingen toe te schrijven. In Rome en Turijn, waar de jonge Vijfsterren-burgemeesters Virginia Raggi en Chiara Appendino vijf jaar geleden vol ambitie en met grote beloften binnenstoomden, was de teleurstelling over hun regeerperiode groot.  \n  \nOok een nieuwe generatie bestuurders bleek niet in staat af te rekenen met klassieke problemen van de Italiaanse grote steden, zoals een afvaloverschot en gebrekkig openbaar vervoer. Raggi eindigde in de hoofdstad op de vierde plaats met een kleine twintig procent van de stemmen, in Turijn kwam de Vijfsterrenbeweging niet boven de tien procent uit.  \n  \nWaar centrumlinks Milaan, Napels en Bologna de komende jaren mag besturen, moet een tweede stemronde over twee weken uitsluitsel geven over Rome en Turijn. In Rome gaat de strijd tussen de rechtse advocaat Enrico Michetti en de centrumlinkse oud-minister van financiën Roberto Gualtieri. Gualtieri haalde in de eerste ronde weliswaar minder stemmen, maar heeft toch de beste papieren voor de eindoverwinning.  \n  \nBehalve de gemeenteraadsverkiezingen vonden er in de Zuid-Italiaanse streek Calabrië ook verkiezingen voor het regionale bestuur plaats, waarbij de opkomst nog lager was dan in de grote steden. Slechts 44 procent van de stemgerechtigden kwam opdagen, de keuze viel op een rechts bestuur.","intensity":0,"negativity":2,"cluster_id":57,"similar_texts":"text585"},{"id":"81","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/41/2","title":"Marijne beste hockeycoach","text":"Sjoerd Marijne is gekozen tot beste vrouwenhockeycoach ter wereld in 2021. In de jaarlijkse verkiezing van de internationale federatie FIH eindigde Alyson Annan, die met de Nederlandse hockeysters olympisch goud pakte, als tweede. Marijne bereikte met India de halve finales in Tokio. Opvallend genoeg gingen alle prijzen (beste coach, speler, keeper en talent) in de FIH-verkiezing naar India. 'Een farce', oordeelde de Belgische hockeybond. De Belgische mannen werden in Tokio olympisch kampioen.","intensity":0,"negativity":0,"cluster_id":50,"similar_texts":"text371"},{"id":"82","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/4","title":"Marijne verkozen tot beste coach ter wereld","text":"Sjoerd Marijne is gekozen tot de beste hockeycoach ter wereld in 2021. In de jaarlijkse verkiezing van de internationale hockeyfederatie FIH kreeg Marijne bij de vrouwenploegen de meeste stemmen. Alyson Annan, die met de Nederlandse hockeysters olympisch goud pakte, eindigde als tweede. Marijne (47) bereikte met de hockeysters van India de halve finales in Tokio. Zijn ploeg verloor daarin van Argentinië en moest het vervolgens in de strijd om het brons ook afleggen tegen Groot-Brittannië.","intensity":0,"negativity":0,"cluster_id":50,"similar_texts":"text769"},{"id":"83","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/06/rechter-vs-miljoenenboete-voor-tesla-na-racisme-a4060809#20211006-79845-302","title":"Miljoenenboete voor Tesla na racisme","text":"Autofabrikant Tesla moet een oud-werknemer 137 miljoen dollar (118 miljoen euro) betalen, omdat hij tijdens zijn werk geconfronteerd werd met racistische uitlatingen van collega’s en het bedrijf nagelaten heeft hier redelijke stappen tegen te ondernemen. Dat heeft een Amerikaanse rechter maandag bepaald, meldt The Wall Street Journal dinsdag.De zwarte liftbediende Owen Diaz krijgt 6,9 miljoen dollar toegekend wegens emotionele schade, de overige 130 miljoen dollar krijgt het bedrijf opgelegd als boete. Het hele geldbedrag gaat naar Diaz. Of Tesla tegen de uitspraak in beroep gaat, is niet duidelijk. De 53-jarige Diaz werkte in 2015 en 2016 in een Teslafabriek in het Californische Fremont. Volgens zijn advocaat stonden op verschillende plaatsen in het gebouw racistische teksten op de muur, onder meer in de toiletruimtes. Ook werd Diaz door zijn collega’s racistisch bejegend. Hij klaagde hier verschillende malen over, maar het bedrijf deed er volgens Diaz niets mee.Het is de tweede keer in enkele maanden tijd dat Tesla schuldig wordt bevonden in een zaak met claims van intimidatie of discriminatie op basis van ras. In mei kreeg een andere medewerker van de autofabrikant een miljoen dollar toegekend, nadat hij in dezelfde fabriek van collega’s racistische opmerkingen naar zijn hoofd kreeg.Een woordvoerder van tesla heeft The New York Times laten weten dat wel op Diaz’ klachten is gereageerd. Twee werknemers zouden zijn ontslagen, een werd geschorst. „We zijn nog steeds niet perfect, maar we hebben een lange weg afgelegd.” (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":7,"similar_texts":"text27"},{"id":"84","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/10/2","title":"Mix van verbluffende eenvoud beloond met Nobelprijs","text":"Een scheikundige maakt nieuwe materialen. Soms is dat eenvoudig: je mengt wat chemicaliën en de gesplitste bestanddelen klitten aaneen tot de gewenste moleculen. Vaak zijn er hulpstoffen nodig, om de reactie op gang te helpen of om de juiste delen bij elkaar te brengen. Katalysatoren noemen scheikundigen deze hulpstoffen. De leek kent ze van de uitlaat van een auto, waar een speciaal metaal helpt de schadelijke gassen om te zetten in onschuldige producten zoals stikstof en water.  \n  \nDe chemie heeft allerlei katalysatoren ontwikkeld die reacties soepeler of efficiënter maken. Maar voor de synthese van complexe moleculen, zoals geneesmiddelen, schieten deze hulpstoffen - het zijn allemaal metalen of mengsels daarvan - tekort. Dan komt het erop aan dat alle componenten in de juiste volgorde en in de juiste ruimtelijke structuur worden gekoppeld. De natuur heeft daar uitstekende katalysatoren voor: enzymen. Deze zijn echter zelf weer veel te ingewikkeld om na te maken.  \n  \nDe Duitser Benjamin List (foto boven) en de Amerikaan David MacMillan (beiden geboren in 1968) combineerden de twee werelden. Ze ontwikkelden katalysatoren met de natuurlijke perfectie van een enzym, maar dan van een verbluffende eenvoud. Voor die prestatie worden ze dit jaar geëerd met de Nobelprijs voor Scheikunde.  \n  \nEen enzym is een gigantisch molecuul, een kluwen van aan elkaar gekoppelde bouwstenen, veelal aminozuren. Het echte werk wordt echter door één of enkele aminozuren gedaan. Kan ik dan niet toe met één simpel aminozuur, vroeg List zich af. En hij probeerde het gewoon. Met proline, een aminozuur dat begin jaren zeventig al eens was getest als katalysator, maar zonder succes. In de synthese die List testte, deed proline het juist uitstekend. Zijn vondst opende de deur voor allerlei andere zogeheten organische katalysatoren.  \n  \nIn diezelfde tijd, rond de eeuwwisseling, deed MacMillan iets soortgelijks. De metalen fungeren als katalysator doordat ze een brug vormen voor de elektronenoverdracht tussen de stoffen die uit zichzelf niet zo makkelijk met elkaar reageren. MacMillan ontwierp kleine organische moleculen die ook elektronen konden overdragen. Ook dat werkte.  \n  \nMacMillan bouwde zelfs katalysatoren waarmee hij de gewenste ruimtelijke structuur kon verkrijgen. Veel geneesmiddelen danken hun werkzaamheid niet alleen aan hun samenstelling, maar ook aan hun opbouw.  \n  \nHet bekendste voorbeeld is softenon, dat als middel tegen onder andere zwangerschapsmisselijkheid op de markt kwam. Tijdens de productie ontstond ook de gespiegelde vorm van dit middel, dat ernstige afwijkingen bij het ongeboren kind bleek te veroorzaken. Met de organische katalysatoren is het nu beter mogelijk om slechts de gewenste vorm te produceren.  \n  \nHet is een ingenieuze ontdekking, oordeelt het Nobelcomité. Zo simpel dat een mens zich afvraagt waarom niemand dit eerder heeft bedacht. Kennelijk zagen List en MacMillan iets waar anderen zich blindstaarden op een vertroebelende hoeveelheid kennis.","intensity":0,"negativity":1,"cluster_id":10,"similar_texts":"text462"},{"id":"85","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/na-pandora-wordt-de-belastingparadijzenlijst-van-de-eu-niet-langer-maar-korter-a4060758#20211006-79845-102","title":"Na  Pandora  wordt de belastingparadijzenlijst van de EU niet langer maar korter","text":"Belastingontwijking Ieder half jaar past de Europese Unie haar ‘zwarte lijst’ met belastingparadijzen aan. Pijnlijk feit: die toch al niet zo effectieve verzameling wordt vanaf dinsdag ingekort. „Het is tandeloos.”,De timing kon haast niet slechter, zo vlak nadat nieuwe onthullingen over het gebruik van belastingparadijzen wereldwijd tot opschudding leiden. Toch besloten de ministers van Financiën van de Europese Unie dinsdag een toch al niet erg omvangrijke zwarte lijst met belastingparadijzen nog wat in te korten. Anguilla, Dominica en de Seychellen werden geschrapt van de lijst van zogeheten „niet-coöperatieve jurisdicties op belastinggebied”.Het halfjaarlijks aanpassen van de lijst is normaal een formaliteit die weinig aandacht trekt. Maar de publicatie van de Pandora Papers deze zondag zet het licht op de gebrekkige Europese aanpak van belastingontwijking, waarvoor de ‘zwarte lijst’ volgens critici symbool staat.\n\nLees ook dit artikel: Hoekstra, Poetin en Blair – welke politieke kopstukken staan er nog meer in de Pandora Papers?\n\n„In het licht van de bloeiende belastingparadijzen is het absurd dat de ministers van Financiën de zwarte lijst juist nu inkorten”, aldus de Duitse Europarlementariër Sven Giegold (Groenen). Zijn landgenoot Markus Ferber (CSU): „Zelfs na jaren van schandalen is de EU-lijst van belastingparadijzen nog altijd tandeloos.”Vanaf het begin kritiekDe EU kent sinds eind 2017 een lijst van niet-EU-landen die belastingontwijking in de hand werken. Landen die erop staan, komen moeilijker in aanmerking voor EU-fondsen en Europese bedrijven die er zaken doen, zijn aan strenger toezicht onderworpen. De lijst kwam er na eerdere onthullingen over belastingontduiking en zou de EU moeten helpen druk te zetten op landen die samenwerking weigeren.Toch is er al sinds het begin de kritiek dat de lijst een wassen neus is. De criteria om landen toe te voegen of te verwijderen, zijn vaag en blijken in de praktijk erg gevoelig voor politieke overwegingen. Zo is er al jaren onvrede over de gebrekkige manier waarop Turkije belastinginformatie deelt, maar het land is nog nooit op de lijst beland vanwege de mogelijke diplomatieke consequenties, bijvoorbeeld voor de migratiesamenwerking.Gevolg is dat enkele van de meest beruchte belastingparadijzen niet eens op de lijst staan, zoals Singapore, Bermuda en de Kaaimaneilanden. Pikant: ook de Britse Maagdeneilanden, waarvan dit weekend uitlekte dat demissionair minister Wopke Hoekstra (CDA) er in het verleden een belegging had lopen, hebben het nog nooit tot de lijst geschopt.Twee Europese politiciOxfam Novib constateerde eerder al dat van de 31 landen waar geen of nauwelijks winstbelasting wordt gerekend, er slechts twee op de zwarte lijst staan. Anguilla en de Seychellen staan volgens een vertegenwoordiger van die organisatie „in het hart van dit nieuwste schandaal” wat de verwijdering „een grap” maakt.\n\nLees ook dit artikel: Pandora Papers tonen dat er nog volop belasting wordt ontdoken\n\nDe ‘tandeloze’ lijst is niet het enige moeizame onderdeel van de Europese aanpak van belastingontwijking. Intern komt men al jaren niet tot afspraken, bijvoorbeeld over een eenduidige belastinggrondslag die een eind zou kunnen maken aan het creatief schuiven met winsten binnen Europa.Binnen de EU zijn er ook nog altijd dwarsliggers bij het mondiale akkoord over een minimumtarief aan vennootschapsbelasting. Bijvoorbeeld Ierland, dat zelf een veel lager tarief rekent. Twee prominente Europese politici doken bovendien zelf op in de lijst van personen die een belastingparadijs gebruikten: naast Hoekstra de Tsjechische premier Andrej Babis.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":4,"similar_texts":"text339"},{"id":"86","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/8/1","title":"Na daling nu meer coronagevallen","text":"Na weken van snelle daling is het aantal nieuwe coronagevallen nu weer opgelopen. In de afgelopen week registreerde het Rijksinstituut voor Volksgezondheid en Milieu (RIVM) 12.016 positieve tests, 2 procent meer dan vorige week. Het instituut spreekt van een stabilisatie. Ook het reproductiegetal kruipt omhoog, naar 0,96. Dat is het hoogste niveau in de afgelopen weken. Het aantal gemelde ziekenhuisopnames en sterfgevallen bleef ongeveer gelijk.","intensity":0,"negativity":0,"cluster_id":26,"similar_texts":"text37"},{"id":"87","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/gevaarlijke-landroute-nederland-helpt-ondanks-dringend-advies-mee-met-evacuatie-afghanen-naar-pakistan-a4060825#20211006-79845-108","title":"Nederland helpt ondanks dringend advies mee met evacuatie Afghanen naar Pakistan ","text":"‘Gevaarlijke landroute’ Momenteel verblijven 58 Afghanen in het Pakistaanse Islamabad die naar Nederland mogen komen, meldt het ministerie. ,Nederland helpt actief mee met de evacuatie van Afghanen over de grens met Pakistan, ondanks het dringende advies van het ministerie van Buitenlandse Zaken om af te zien van deze „gevaarlijke landroute”. Inmiddels hebben al vele tientallen evacués over de weg het land verlaten. Momenteel verblijven 58 Afghanen in Islamabad die naar Nederland mogen komen, meldt het ministerie na vragen van NRC. In de dagen na de machtsovername door de Taliban heeft Nederland ruim 1.600 mensen weten te evacueren vanaf het vliegveld van Kabul. Sindsdien staat de luchthaven onder controle van de Taliban. Zij hebben tot nu toe alleen Nederlandse staatsburgers of Afghanen met een Nederlandse verblijfsstatus laten vertrekken. De Tweede Kamer heeft echter via de motie-Belhaj geëist dat alle Afghanen die voor de Nederlandse belangen hebben gewerkt, in veiligheid worden gebracht. Hoeveel mensen hier daadwerkelijk aanspraak op kunnen maken, is nu een heet hangijzer in Den Haag. Broekers-KnolBuitenlandse Zaken heeft 23.000 e-mails ontvangen over Afghanen die onder de motie zouden kunnen vallen. Onduidelijk is om hoeveel mensen het gaat. Staatssecretaris Ankie Broekers-Knol (VVD, Justitie) zorgde zaterdag voor ophef toen zij in het AD zei dat er misschien wel 100.000 Afghanen naar Nederland willen komen en er zo een braindrain in Afghanistan ontstaat. Een dag later nam zij deze uitspraak terug. Op 15 september verklaarde Buitenlandse Zaken dat het mensen „nadrukkelijk afraadt de gevaarlijke landroute naar Pakistan te nemen”. Aan dat advies is sindsdien niets veranderd, laat een woordvoerder weten. Intussen hebben vele tientallen mensen de reis dus gemaakt en zich gemeld aan de grens. Zij zijn hierbij geassisteerd door Buitenlandse Zaken, zo bevestigt het ministerie.\n\nLees ook:Broekers-Knol in de knel\n\nHet kabinet heeft al eerder laten doorschemeren dat het aantal Afghanen dat onder de motie-Belhaj naar Nederland kan komen, niet te hoog mag oplopen. Tijdens het debat met de Kamer over de evacuatie sprak de later afgetreden minister van Buitenlandse Zaken Sigrig Kaag (D66) over een jaarlijks quotum en over een „tijdspad”: hoelang een Afghaanse medewerker voor Nederland heeft gewerkt.Het kabinet komt naar verwachting voor het einde van de week met een brief over hoe Nederland wil omgaan met de mogelijk vele duizenden Afghanen die op grond van de motie-Belhaj recht hebben op bescherming. Staatssecretaris Broekers-Knol kan woensdag al in de problemen komen, als de Kamer vergadert over het Europese asielbeleid.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":40,"similar_texts":"text362"},{"id":"88","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/8/2","title":"Nida stopt ermee: 'Er kwam steeds meer ellebogenwerk bij'","text":"'De stem van een nieuwe generatie met superdivers DNA en islamitische inspiratie'. Zo prees Nida zichzelf tijdens politieke campagnes de afgelopen jaren aan. Maar deze nieuwe stem doet er vanaf volgend jaar het politieke zwijgen toe. Zondag werd op de ledenvergadering besloten niet mee te doen aan de komende gemeenteraadsverkiezingen, op 16 maart 2022. Zeven jaar na het debuut verdwijnt de islamitisch geïnspireerde partij uit de gemeentepolitiek.  \n  \n\"Het is een enorm moeilijk besluit\", zegt partij-ideoloog Jeroen Schilder. \"Maar dit is de juiste keuze om nu te maken. Nida is als lokale politieke partij zeker nodig en van meerwaarde geweest. Er zijn ook nog steeds voordelen, maar die wegen niet meer op tegen de nadelen. Het speelveld is anders dan toen we begonnen.\"  \n  \nNida, dat in 2013 werd opgericht, maakt sinds 2014 deel uit van de Rotterdamse gemeenteraad. In 2018 kwam de partij in de gemeenteraad van Den Haag terecht, een jaar later ook in die van Almere. Ook in de gemeenteraad van Amsterdam heeft Nida een zetel. Een zetel in de Tweede Kamer werd dit jaar niet binnengesleept: tijdens de verkiezingen van maart 2021 haalde Nida ruim 30.000 te weinig stemmen binnen.  \n  \nSchilder noemt 'wantrouwen' en 'ellebogenwerk' nu als redenen voor het vertrek uit de gemeentepolitiek. \"Je wordt als politieke partij al snel 'gewantrouwd' of gezien als 'concurrent' die uit is op stemmen winnen. Alles wordt gezien als een strijd.\" De politiek raakt bovendien steeds verder versnipperd, aldus Schilder, die alleen schriftelijk wil reageren. \"Er komt steeds meer ellebogenwerk bij kijken en het populisme ligt in alle profileringsdrang constant op de loer.\" Die negatieve energie past volgens Schilder niet bij de partij, die pleit voor een inclusievere samenleving. \"Nida werkt juist vanuit vertrouwen, oprechtheid en samenwerking.\"  \n  \nPoliticoloog Floris Vermeulen, verbonden aan de Universiteit van Amsterdam, beaamt dat het politieke speelveld is veranderd. \"Nida wil verbinden, maar sinds de oprichting van de partij zijn de polarisatie en de fragmentatie in de politiek alleen maar verder gegroeid. Het is sindsdien nog moeilijker geworden om de verbinding waar de partij naar streeft tot stand te brengen. Die strategie is in de politiek niet reëel gebleken. Ik kan me voorstellen dat een partij zich daarop stuk bijt. Misschien is de boodschap beter op een andere manier naar voren te brengen.\"  \n  \nDe partij heeft veel bereikt, \"maar nu toch ook een beetje het onderspit gedolven\", zegt Vermeulen. \"De resultaten van de landelijke verkiezingen waren een enorme klap voor de partij. Nida had zich daar veel van voorgesteld, maar het is niet gelukt. Ik denk dat er daarna veel interne discussie is ontstaan. Politiek is uiteindelijk toch stemmen trekken en mensen bereiken met een boodschap.\"  \n  \nIn meerdere gemeenteraden heeft Nida nu nog zetels. Die levert de partij in na de gemeenteraadsverkiezingen van komend jaar.  \n  \nDefinitief, zegt Schilder. \"Zeg nooit nooit in de politiek, maar terugkeren is geen ambitie, ook geen stille.\" Nida wil de komende maanden gaan werken aan een nieuwe koers, met de islam als inspiratie. \"We worden een soort actie-, lobby- en netwerkorganisatie.\"","intensity":0,"negativity":0,"cluster_id":9,"similar_texts":"text388"},{"id":"89","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/34/4","title":"Nieuw presentatieduo Op1: Ekiz en Kockelmann","text":"### Media\n\nFidan Ekiz en Sven Kockelmann gaan één avond per week samen Op1 presenteren. Kockelmann stapt mede daarom over naar WNL. Ekiz (44) presenteerde tot afgelopen zomer samen met Renze Klamer de talkshow De vooravond. BNNVara besloot een einde te maken aan dat programma, omdat het niet 'urgent' genoeg zou zijn; Ekiz en Klamer reageerden stomverbaasd.  \n  \nSven Kockelmann (51) vertrekt na 28 jaar bij KRONCRV. Hij zal in goed overleg zijn contract bij de omroep uitdienen en begint in januari voor omroep WNL bij Op1.  \n  \nBeide presentatoren hebben de talkshow al enkele maanden gepresenteerd. Ekiz vormde begin 2020 een duo met Jeroen Pauw, Kockelmann werkte samen met Talitha Muusse.  \n  \nHet was geen makkelijke beslissing om na zo'n lange tijd bij KRONCRV te vertrekken, zei Kockelmann woensdag op NPO Radio 1. Hij besloot over te stappen omdat hij enthousiast werd van 'de plannen en ambities van WNL, met name op het gebied van journalistiek, politiek en economie'.  \n  \nMet het presentatieduo Jort Kelder en Welmoed Sijtsma neemt WNL momenteel al een avond per week Op1 voor zijn rekening. De omroep zal vanaf januari 2022 twee uitzendingen per week gaan verzorgen.","intensity":0,"negativity":0,"cluster_id":15,"similar_texts":"text144"},{"id":"90","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/nobelprijs-voor-scheppers-van-orde-in-complexiteit-zoals-het-klimaat-a4060788#20211006-79845-101","title":"Nobelprijs voor scheppers van orde in complexiteit – zoals het klimaat","text":"Nobelprijs Natuurkunde Hoe zijn chaotische systemen zoals het klimaat te voorspellen? Drie wetenschappers speelden hierbij een belangrijke rol.,Eindelijk: klimaatonderzoek heeft nu ook de hoogst mogelijke natuurwetenschappelijke onderscheiding gekregen. De Nobelprijs voor Natuurkunde ging naar het bestuderen van complexe systemen, en het klimaat op aarde ís zo’n complex systeem. Veel verschillende processen die plaatsvinden op verschillende tijd- en ruimteschalen, van een enkele regendruppel tot grootschalige oceaancirculaties, spelen een rol in de voorspelling hoe het klimaat er over jaren uitziet.Het Nobelcomité van de Zweedse Academie van Wetenschappen maakte de winnaars van de prijs dinsdag bekend. Het is een gedeelde prijs voor uiteenlopende onderzoeken met een gemeenschappelijk thema. De ene helft van de prijs gaat naar de Japanner Syukuro Manabe (1931) en de Duitser Klaus Hasselmann (1931). Zij speelden een belangrijke rol in de ontwikkeling van klimaatmodellen. De andere helft gaat naar de Italiaan Georgio Parisi (1948). Hij ontvangt de prijs voor zijn ontdekking van patronen in complex, chaotisch materiaal.Complexiteit is niet alleen het onderwerp van de prijs, „de prijs zelf zit dit jaar dus ook complex in elkaar”, zegt Robbert Dijkgraaf, directeur van het Institute for Advanced Study in Princeton. „Wat de prijzen gemeen hebben, is dat ze beide vanuit de natuurkunde omschrijven hoe we complexe, chaotische systemen op de lange termijn voorspellen. De wiskunde werkt voor beide onderwerpen hetzelfde, dat is wat ze verbindt. Mooi dat de prijs laat zien hoe breed de fysica is.”Oorzaak klimaatveranderingManabe is de grondlegger van de fysische klimaatmodellen. In de jaren zestig maakte hij een model waarmee hij voorspelde hoe de temperatuur op aarde stijgt door een toename aan CO2 in de atmosfeer. Nieuwere modellen, met meer rekenkracht en meer detail, zijn op het model van Manabe gebaseerd.Hasselmann koppelde klimaatmodellen aan weermodellen. Hij ziet het weer als iets chaotisch, als een soort ruis boven de klimaatvoorspellingen. Ook leverde hij een belangrijke bijdrage aan het bepalen van de oorzaak van de klimaatverandering. Hij bedacht een methode waarmee wetenschappers de menselijke en natuurlijke invloeden op het klimaat van elkaar kunnen onderscheiden. Zijn methode bewees dat mensen de oorzaak zijn van de klimaatverandering.Parisi werkte niet aan klimaatmodellen, maar aan spinglas. Dat is een mengsel van koper en ijzer met een gekke oriëntatie van de magnetische onderdelen. Normaal, in standaardmagneten, wijzen de magnetische onderdelen allemaal in een bepaalde richting, maar in spinglas is die oriëntatie willekeurig. Parisi vond toch een patroon in de chaos, door te bestuderen hoe de atomen zich als groep in het spinglas gedragen. „Een beetje zoals vogels in een zwerm”, zegt Daniel Bonn, natuurkundige aan de Universiteit van Amsterdam. „Om het systeem, de zwerm, te begrijpen, kijk je niet naar één vogel, maar naar het collectieve gedrag van de vogels en hoe zij zich onderling gedragen.”„In klimaatmodellen zijn chaotische systemen zoals spinglas ook belangrijk”, zegt Dijkgraaf. „Het klimaat is een samenstelling van heel veel willekeurige processen bij elkaar, soms op microscopische schaal. Parisi laat ons zien dat complexiteit geen excuus is om het klimaat niet te voorspellen.”Onomkeerbare gevolgenMaarten Krol, hoogleraar luchtkwaliteit en atmosferische chemie in Wageningen, vindt de prijs terecht en benadrukt dat klimaatmodellen nu cruciaal zijn. „We hebben geen extra aarde om experimenten mee te doen in het lab. De enige manier om te voorspellen wanneer het westen van Nederland onderloopt door de stijgende zeespiegel, is met modellen.”\n\n#158 Nobelprijs voor Natuurkunde naar klimaatmodellen en complexe structuren\n\nDeze podcast luister je ook in onze app\n\nAnna von der Heydt, universitair hoofddocent vloeistofdynamica en turbulentie aan de Universiteit Utrecht, ziet deze Nobelprijs dan ook als boost voor klimaatvoorspellingen: „Er wordt nu veel onderzoek gedaan naar de onomkeerbare gevolgen van klimaatverandering, bijvoorbeeld het smelten van de ijskappen en zee-ijs en het ontdooien van permafrost. In dat onderzoek worden veel theorieën gebruikt uit de studie naar complexe systemen.”Het is bijzonder dat de Nobelprijs voor Natuurkunde gaat naar zo’n maatschappelijk thema. De Nobelprijs voor de Economie en de Vredesprijs gingen wel al eerder naar klimaat. Op 31 oktober is de klimaatconferentie van de Verenigde Naties. Dan zullen landen gezamenlijk hun plannen herformuleren om de klimaatdoelstellingen van het Parijsakkoord te halen.Manabe, Hasselmann en Parisi ontvangen een bedrag van 10 miljoen Zweedse kronen (ongeveer 955.000 euro) én een gouden medaille met een afbeelding van Alfred Nobel. Het geld wordt verdeeld over de winnaars.Met medewerking van Bram van Duinen\n\nKlaus Hasselmann Oceanograaf\n\nKlaus Hasselmann (1931, Hamburg) ontwikkelde modellen voor oceaanstromingen als student in Hamburg. Hij promoveerde in 1957 in Göttingen. In de jaren 60 werkte hij aan het Scripps Institution of Oceanography in Californië, waar hij met collega en atmosferisch CO2-wetenschapper Charles David Keeling een madrigaalkoor begon. Hij was tot zijn emeritaat in 1999 directeur van het Max Planck Institute für Meteorologie in Hamburg en wetenschappelijk directeur van het Duitse klimaatrekencentrum.\n\nSyukuro Manabe Meteoroloog\n\nSyukuro Manabe (1931, Shingu, Japan) komt uit een doktersfamilie en wilde dat als kind ook worden, tot hij gefascineerd raakte door wiskunde en natuurkunde. Hij werd ontmoedigd door de Nobelprijs van landgenoot Hideki Yukawa. „Met zulke slimme mensen kan ik nooit concurreren”. Hij promoveerde in Tokio en is nu onderzoekend meteoroloog bij het US Weather Bureau en NOAA. Ook doceert hij aan de Princeton Universiteit.\n\nGiorgio Parisi Natuurkundige\n\nGiorgio Parisi (1948, Rome) had net als zijn vader en opa bouwvakker kunnen worden, maar vond abstracte fysica en wiskunde veel interessanter. Hij werkt altijd aan meerdere onderwerpen tegelijkertijd, zoals snaartheorie, deeltjesfysica, statistische natuurkunde en computerwetenschappen. Parisi bestudeerde ook de patronen in ijstijden en spreeuwenwolken. Hij is nu natuurkundige aan de Italiaanse universiteit La Sapienza en Roma.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":0,"cluster_id":59,"similar_texts":"text504"},{"id":"91","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/22/3","title":"Ondanks ophef wordt zwarte lijst belastingparadijzen juist korter","text":"De ministers van Financiën van de EU buigen zich over hun zwarte lijst van belastingparadijzen, op een moment dat die door onthullingen over belastingontwijking door prominente politici als minister Wopke Hoekstra weer veel verontwaardiging wekken. De lijst wordt niet langer, maar korter. Van de twaalf landen op de zwarte lijst worden er drie geschrapt die hun leven zeggen te beteren. Het gaat om de Seychellen, Dominica en Anguilla. De Britse Maagdeneilanden, het Caribische belastingparadijs waar de brievenbusfirma was gevestigd waarin Hoekstra investeerde, is al enige tijd geleden van de lijst gehaald. De lijst bestaat sinds eind 2017 en wordt twee keer per jaar bijgewerkt. Alleen landen en gebieden buiten de EU waar de autoriteiten niet of nauwelijks vennootschapsbelasting heffen, die niet transparant zijn of onwelwillend staan tegenover de strijd tegen belastingontwijking komen ervoor in aanmerking.  \n  \nEuroparlementariërs en organisaties als Oxfam klagen al langer dat de lijst niet voldoet. Tal van knooppunten in sluiproutes van belastingontduikers zouden de dans ontspringen. Zo wijst Oxfam er op dat de EU-ministers de Seychellen van de lijst halen, terwijl de archipel een sleutelrol speelt in de onthullingen van de zogeheten Pandora Papers.  \n  \nDe Seychellen, Dominica en Anguilla komen op de grijze lijst, met daarop landen die beterschap hebben beloofd, maar dat nog moeten waarmaken. Turkije, dat weigerde belastinggegevens uit te wisselen met EU-landen, prijkt er ook op.","intensity":0,"negativity":1,"cluster_id":4,"similar_texts":"text106"},{"id":"92","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/1","title":"Onderzoek naar corruptie Kurz","text":"De Oostenrijkse bondskanselier Sebastian Kurz van de Volkspartij (ÖVP) wordt verdacht van corruptie en omkoping. Aanklagers zijn een onderzoek begonnen naar de handel en wandel van de regeringsleider en negen andere personen uit zijn directe omgeving. De oppositie roept om het aftreden van de christendemocraat. Waarnemers houden rekening met een politieke crisis. Het ministerie van Financiën blijkt advertenties in een Oostenrijkse krant te hebben gekocht in ruil voor berichtgeving ten gunste van de ÖVP en 'verfraaide opiniepeilingen'.","intensity":0,"negativity":2,"cluster_id":13,"similar_texts":"text720"},{"id":"93","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/12/4","title":"Onderzoek naar Oostenrijkse bondskanselier","text":"De Oostenrijkse bondskanselier Sebastian Kurz wordt verdacht van corruptie en omkoping. Aanklagers zijn een onderzoek begonnen naar de handel en wandel van de regeringsleider en negen andere personen uit zijn directe omgeving. Kurz en zijn partij ÖVP worden ervan verdacht advertenties in een Oostenrijkse krant te hebben gekocht in ruil voor berichtgeving ten gunste van de ÖVP en 'verfraaide opiniepeilingen'. De oppositie roept om het aftreden van de christendemocraat.","intensity":0,"negativity":1,"cluster_id":13,"similar_texts":"text135"},{"id":"94","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/12/1","title":"Onderzoek toont omvang misbruik in Franse katholieke kerk: ruim 200 duizend slachtoffers sinds 1950","text":"Jarenlang reageerde de kerk met een 'diepe, totale en zelfs wrede onverschilligheid' richting de slachtoffers, concludeerde de commissie bij de presentatie van het onderzoek dinsdagochtend in Parijs. De kerk faalde in het oppikken van signalen, verzuimde in het nemen van de juiste maatregelen en sloot de ogen voor het misbruik dat 'massaal' en 'systemisch' was.  \n  \nHet is de eerste keer dat kindermisbruik in de katholieke kerk in Frankrijk op grote schaal is onderzocht. Tweeënhalf jaar lang dook de commissie onder leiding van topambtenaar Jean-Marc Sauvé in de archieven van justitie, de politie en tientallen bisdommen en andere katholieke instellingen. Velen gaven gehoor aan een oproep om getuigenissen te delen: 2.7385 mensen deelden hun ervaringen, nog eens duizenden familieleden vulden die getuigenissen aan. Er vonden ruim 250 hoorzittingen plaats met getuigenverklaringen en experts.  \n  \nDe onderzoekscommissie die het misbruik onderzocht werd in 2018 ingesteld nadat enkele misbruikschandalen in de openbaarheid waren gekomen. De opdracht kwam vanuit de organisaties van Franse bisschoppen en de congregaties. Zij namen de kosten van het onderzoek, 3 miljoen euro, op zich. De commissie werkte onafhankelijk van de kerk en bestond uit 22 experts, van juristen en psychologen tot theologen en historici.\n\nHard oordeel\n\nBehalve de omvang van het misbruik moest de commissie ook in kaart brengen hoe de katholieke kerk met de affaires is omgegaan en wat het resultaat is van de maatregelen die de afgelopen twintig jaar zijn ingevoerd. Het oordeel was dinsdag hard. Het onderzoek maakt zichtbaar wat al langer werd voorvoeld: de omvang van het schandaal is enorm. Tussen 1950 en 2020 waren 2.900 tot 3.200 kerkelijke functionarissen betrokken bij kindermisbruik. En die schatting is voorzichtig, zei onderzoeksleider Sauvé.  \n  \nDe houding van de kerk, die de misstanden decennialang verdoezelde of gewoon ontkende, is volgens Sauvé pas rond 2015 of 2016 echt veranderd. De maatregelen die door de kerk werden genomen waren onvoldoende en kwamen te laat; altijd pas nadat er misstanden hadden plaatsgevonden.  \n  \nDe grote aantallen daders en slachtoffers tonen hoe de katholieke kerk structureel heeft gefaald, luidt het oordeel van Sauvé. De cijfers zijn volgens hem overweldigend en kunnen in geen geval zonder gevolgen blijven. Dat het seksueel misbruik op zo'n enorme schaal heeft kunnen plaatsvinden, verklaart de commissie onder meer door het op een voetstuk plaatsen van priesters, een overwaardering van het celibaat en het taboe op seksualiteit binnen de kerk.\n\nAanbevelingen\n\nIn 22 zaken is nog vervolging mogelijk, deze zijn doorgestuurd naar openbaar aanklagers. In ruim 40 andere zaken zijn de feiten verjaard, maar is de verdachte nog in leven, deze gevallen worden voorgelegd aan de kerk. Hoewel het misbruik volgens de commissie in de loop der jaren is afgenomen, is het nog altijd aanwezig.  \n  \nHet rapport van 2.500 pagina's doet ook aanbevelingen, zoals luisteren naar slachtoffers, betere opleiding van geestelijken en hervorming van het kerkbestuur.  \n  \nDe organisaties van bisschoppen en congregaties zullen in november met een uitgebreide reactie komen. De paus drukte hen bij een bezoek eerder dit jaar alvast twee adviezen op het hart: kijk de problemen in het gezicht en sta de slachtoffers bij.","intensity":0,"negativity":1,"cluster_id":43,"similar_texts":"text190"},{"id":"95","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/24/6","title":"Ongenaakbare Nederlandse baanploeg snelt op openingsdag EK naar twee gouden medailles","text":"De Nederlandse equipe is het EK baanwielrennen in het Zwitserse Grenchen begonnen met machtsvertoon op het onderdeel teamsprint. De winst van de mannen was verwacht. Roy van den Berg, Harrie Lavreysen en Jeffrey Hoogland waren al regerend olympisch en wereldkampioen en hebben nu ook de Europese titel terug nadat Nederland het EK van vorig jaar meed vanwege de onzekere coronasituatie.  \n  \nIn de eindstrijd was het trio Van den Berg, Lavreysen en Hoogland duidelijk te sterk voor de Fransen, die een mislukte start hadden.  \n  \nVerrassender was het optreden van de vrouwen, die voortaan met drie de baan opkomen in plaats van twee. Starter Kyra Lamberink, Shanne Braspennincx en Hetty van der Wouw veroverden het goud door in een wereldrecordtijd (46,551) Duitsland te verslaan.","intensity":0,"negativity":1,"cluster_id":22,"similar_texts":"text573"},{"id":"96","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=e3820253d1c91c664637#/pages/34","title":"Ook Pheninckx stopt als international","text":"Ook Pheninckx stopt als international\n\nHockey\n\nNa Caia van Maasakker en Lauren Stam stopt ook Malou Pheninckx (30) bij de Nederlandse hockeysters. De middenveldster van Kampong speelde 108 interlands voor Oranje en maakte deel uit van de ploeg die in Tokio olympisch goud veroverde. Van Maasakker (32) sloot haar carrière op de Spelen af. Ze had vooraf al aangekondigd dat het haar laatste toernooi zou zijn. De 27-jarige Stam maakte maandag bekend dat ze na 105 interlands stopt. Een dag later volgde Pheninckx. „Ik wil niet wachten tot ik word ingehaald. Er komen goede, nieuwe meiden aan. Dus al met al is dit het moment.” Van de routiniers Lidewij Welten (31) en Eva de Goede (32) is nog niet bekend of ze doorgaan tot de Spelen van Parijs (2024).","intensity":0,"negativity":0,"cluster_id":62,"similar_texts":"text531"},{"id":"97","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/4/1","title":"Ook vrijheid van onderwijs heeft grenzen","text":"### Interview Advies Onderwijsraad\n\nDe discussie die de Tweede Kamer vorige week voerde over het anti-homobeleid op de reformatorische school Gomarus in Gorinchem, eindigde in een patstelling. Zoals dat wel vaker het geval is bij debatten over artikel 23, waarin is opgenomen dat de overheid ook scholen met een levensbeschouwelijke of pedagogische grondslag bekostigt.  \n  \nArtikel 23, zo bepleiten de progressieve partijen in de Tweede Kamer, staat de veiligheid van leerlingen in de weg. Zie het voorbeeld van Gomarus, waar het schoolbestuur het gerechtvaardigd vindt om ouders te informeren over homoseksuele gevoelens van leerlingen.  \n  \nDe conservatieve partijen, aan de andere kant, stellen dat dergelijke uitwassen ook bestreden kunnen worden met de bestaande wetgeving voor gelijke behandeling van lhbti-leerlingen. Artikel 23 hoeft hiervoor niet op de schop.  \n  \nOok de Onderwijsraad vindt het te ver gaan om aan artikel 23 te sleutelen: de pluriformiteit van het onderwijsbestel past binnen de open samenleving die Nederland voorstaat, vindt de raad. Maar, zo voegt voorzitter Edith Hooge daar direct aan toe: 'De vrijheid van onderwijs is niet vrijblijvend, er zijn grenzen. Die zijn voor scholen en voor de overheid niet altijd even duidelijk.'  \n  \nVandaar dat de Onderwijsraad zo concreet mogelijk, aan de hand van vier actuele casussen (gescheiden onderwijs, toelatingsbeleid, kledingvoorschriften en lesmateriaal) de wettelijke kaders schetst waarbinnen scholen hun eigen identiteit mogen vormgeven.  \n  \nHet uitgangspunt zou volgens de Onderwijsraad altijd de democratische rechtsstaat moeten zijn. Daarbovenop is ruimte voor 'accenten'. 'In die volgorde, niet andersom', zegt Edith Hooge. 'De overheid moet die grenzen veel scherper bewaken.'\n\nDit gebeurt nu niet goed genoeg?\n\n'De overheid is hier tot nu toe terughoudend in geweest. Neem het geven van lessen in democratisch burgerschap: dat is verplicht op alle scholen, maar niet elke school maakt hier tijd voor of geeft leerlingen hier goed onderwijs in. Het is daarom nodig dat de overheid preciezer aangeeft wat de kern- en einddoelen zijn van democratisch burgerschap en hoe scholen daarin examens afnemen.  \n  \n'We willen bereiken dat álle kinderen op álle scholen een verplichte gemeenschappelijke kern meekrijgen, zodat ze kennis opdoen van basisbegrippen als non-discriminatie en verdraagzaamheid, de democratie en de rechtsstaat. Dit geldt niet alleen voor scholen met een religieuze grondslag, maar net zo goed voor het openbaar onderwijs.'\n\nHoe kan de overheid erop toezien dat scholen zich daadwerkelijk aan die grenzen houden?\n\n'De overheid bekostigt het onderwijs, dus als een school zich niet houdt aan die verplichte gemeenschappelijke kern, dan kan dat financiële gevolgen hebben. Ook de Onderwijsinspectie kan op allerlei manieren interveniëren, bijvoorbeeld door een openbaar rapport uit te brengen.  \n  \n'De Onderwijsraad wil daar nog aan toevoegen dat de overheid verder moet kijken dan de onderwijswetten. Als leerlingen, ouders of andere betrokkenen zich gediscrimineerd of geïndoctrineerd voelen, dan kunnen ze naar het College voor de Rechten van de Mens stappen. Een overtreding in het kader van de wet op gelijke behandeling kan worden voorgelegd aan de burgerlijke rechter. En in extreme gevallen kan het strafrecht worden aangesproken. Daarbij is het belangrijk om te onderstrepen dat de overheid zich zelf ook aan die grenzen moet houden, het goede voorbeeld moet geven.'\n\nMag een school volgens jullie richtlijnen leerlingen dwingen om uit de kast te komen?\n\n'Nee, dat is onacceptabel. Een school moet zorgen voor een veilig klimaat, het moet pedagogisch verantwoord handelen. Vrijheid van onderwijs is geen vrijbrief om de privacy van kinderen te schenden. Dit druist in tegen het recht voor leerlingen om zich te ontwikkelen en zich seksueel te oriënteren.'\n\nMaar denkt de rechter daar hetzelfde over?\n\n'Het is niet aan de Onderwijsraad om hier een oordeel over te geven. De casus ligt ter beoordeling bij het OM, en dat is een goede zaak.'\n\nDe vrijheid van onderwijs biedt ruimte voor interpretatie: islamitische scholen die in een lesboek opnemen dat mannen en vrouwen elkaar niet mogen aankijken, zullen dit vanuit hun eigen geloofsovertuiging acceptabel vinden. Hoe zou de overheid hier richting aan moeten geven?\n\n'De Onderwijsinspectie is bevoegd om naar lesmateriaal kijken en te beoordelen of de gemeenschappelijke kern erin staat. In dit geval zou expliciet in het boek moeten worden opgenomen dat mannen en vrouwen in onze samenleving gelijkwaardig aan elkaar zijn, dat ze open en vrij met elkaar om mogen gaan en zich mogen kleden zoals ze dat zelf willen. Vervolgens mag er in een lesboek staan: volgens onze overtuiging is het wenselijk dat... Dat luistert heel nauw.'\n\nBlijft hiermee het spanningsveld tussen vrijheid van onderwijs en de democratische rechtsstaat niet overeind?\n\n'In onze samenleving vindt per definitie een botsing plaats van waarden, er zullen altijd tegengestelde uitgangspunten zijn. De vrijheid opvattingen te hebben vanuit een eigen overtuiging kan bijvoorbeeld botsen met het recht op gelijke behandeling. Daar zoek je een evenwicht voor. Met dit advies markeren we de niet-onderhandelbare grenzen, zoals non-discriminatie.'\n\nKun je de vrijheid van onderwijs niet beter afschaffen?\n\n'Artikel 23 is de rechtsstatelijke verankering van het evenwicht tussen dat gedeelde kader en de overheidszorg. Meer praktisch gezegd: de overheid kan prima uit de voeten met de huidige wetgeving. De overheid mag de scholen houden aan normen van wat wel en niet mag, maar die normen moeten wel vooraf kenbaar worden gemaakt. Die moeten heel duidelijk zijn. Dan kun je daar ook beter op handhaven.'","intensity":0,"negativity":0,"cluster_id":31,"similar_texts":"text523"},{"id":"98","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/17/3","title":"Oranje heerst op EK in teamsprint","text":"### Baanwielrennen\n\nZowel de Nederlandse mannen als de vrouwen veroverden gisteravond op het EK baanwielrennen de titel op de teamsprint. Roy van den Berg, Harrie Lavreysen en Jeffrey Hoogland, eerder al wereld- en olympisch kampioen, wonnen in de finale van de Fransen. Shanne Braspennincx, Kyra Lamberink en Hetty van der Wouw troefden de Duitse ploeg af in een wereldrecord: 46,551. Eerder op de dag hadden ze het record al scherper gesteld.","intensity":0,"negativity":0,"cluster_id":22,"similar_texts":"text341"},{"id":"99","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/15/3","title":"Overheid opnieuw op de vingers getikt","text":"De overheid is opnieuw door een rechter op de vingers getikt over de zogeheten spaartaks. De overheid gaat ervan uit dat belastingplichtigen een deel van hun vermogen beleggen, maar veel mensen doen dat niet. Daardoor wordt deze groep voor veel hogere inkomsten belast dan zij feitelijk hebben genoten. Volgens het gerechtshof in Den Haag is deze box 3-heffing voor 2015 tot en met 2018 daarom in strijd met het Europese verdrag voor de Rechten van de Mens. Het oplossen van het probleem wordt aan de politiek gelaten. Onder meer de Bond voor Belastingbetalers voert al jaren een juridische strijd over de spaartaks. De overheid werkt inmiddels aan aanpassingen van de box 3-heffing.","intensity":1,"negativity":1,"cluster_id":46,"similar_texts":"text496"},{"id":"100","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/13/1","title":"Overleg over Duitse stoplicht-coalitie kan van start","text":"Tien dagen na de Duitse verkiezingen zijn de Groenen vastberaden om vaart te zetten achter de vorming van een nieuwe regering. Gisteren kondigden partijvoorzitters Annalena Baerbock en Robert Habeck na de eerste verkenningsgesprekken aan interesse te hebben in een 'stoplichtcoalitie', in de kleuren van de partijen SPD, FDP en Groenen. \"Het verkiezingsresultaat moet nu omgezet worden in politieke actie\", zei Habeck.  \n  \nAnderhalf uur later sloot de liberale FDP zich aan bij de zet van de Groenen. Vandaag zullen de drie partijen al beginnen met hun overleg. Daarmee wordt een mogelijke 'Jamaica-coalitie', in de kleuren van de CDU, FDP en Groenen, in de wachtkamer geparkeerd. Hoewel de FDP en de christendemocratische CDU meer met elkaar gemeen hebben, zou het volgens partijvoorzitter Christian Lindner de wens van de kiezers zijn om eerst naar een stoplichtcoalitie te kijken.  \n  \nEen enquête van onderzoeksbureau Forsa, in opdracht van tv-zender RTL, ondersteunt die gedachte. De CDU kan volgens 74 procent van de ondervraagden nu het best in de oppositie terechtkomen. Zelfs onder CDU-kiezers vond bijna de helft van de ondervraagden een Jamaicacoalitie geen goed idee. Hoewel de partij op slechts 1,6 procentpunt achter de sociaaldemocratische SPD eindigde, leed die een historisch verlies van 9 procentpunt ten opzichte van de verkiezingen in 2017.  \n  \nZowel de Groenen als de FDP benadrukten gisteren dat de weg naar een Jamaicacoalitie vrij blijft. Het is nog altijd de vraag of de FDP zich comfortabel zal voelen in een stoplichtcoalitie en of de SPD en de Groenen niet te veel compromissen zullen moeten sluiten in hun plannen voor het minimumloon, belastingverhogingen en strengere klimaatregels. Toch zou het volgens FDP-voorzitter Lindner gelukt zijn om in de verkenningsgesprekken tussen zijn partij en de Groenen, die een cruciale rol spelen in de formatie, een 'vooruitgangsvriendelijk midden' te vinden.  \n  \nOndertussen lijken veel CDU-politici de hoop te verliezen dat hun partij zal regeren. Markus Söder, voorzitter van zusterpartij CSU, zei gisteren dat de zet van de Groenen en de FDP een 'de facto afwijzing van Jamaica' is. Hij vindt dat er parallel gesprekken hadden moeten plaatsvinden tussen zowel de stoplichtpartners als de Jamaicapartners. \"De Jamaicacoalitie verdient ook een kans\", reageerde CDU-gezondheidsminister Jens Spahn.  \n  \nDe roep binnen de CDU om de partij te vernieuwen was gisteren groot. \"Na zestien jaar regeren staan we op een keerpunt\", zei CDU-landbouwminister Julia Klöckner. \"Hoe moeilijk het ook is, we moeten deze situatie als een kans zien. Er moet een nieuwe dynamiek in onze partij ontstaan.\"  \n  \n\"De stoplicht-trein heeft het station verlaten\", vatte CDU-economieminister Peter Altmaier de situatie in een tweet samen. \"De CDU/CSU staat erbij en kijkt ernaar.\"","intensity":0,"negativity":0,"cluster_id":17,"similar_texts":"text154"},{"id":"101","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/16/1","title":"Passen het boefje en Van Gaal bij elkaar?","text":"Hoe zal dat gaan: Noa Lang, die zich moet schikken naar het regime van Louis van Gaal? De impulsieve dribbelaar die het liefst maximale vrijheid geniet in het veld en in zijn gedrag regelmatig uitglijders maakt, is nu bij het Nederlands elftal gehaald door een coach die een ijzeren discipline vereist in het veld, en daarbuiten.  \n  \nHet eerste piketpaaltje sloeg Van Gaal meteen maandag al. Zoals Lang zich zondag als speler van Club Brugge tegen Anderlecht had gedragen, dát moest hij bij hem niet flikken, sprak de bondscoach.  \n  \n\"Ja, ik heb hem daarna gesproken\", zegt Lang dinsdagochtend in een videogesprek vanuit Zeist. \"Wat hij in de persconferentie duidelijk maakte, heeft hij mij ook duidelijk gemaakt. Dat ik die provocerende dingen bij hem niet moet doen. Maar het is een beetje wie ik ben. Dat waardeert hij ook, maar het moet wel op de goede manier zijn, daar ging het om.\"  \n  \nZondag ging hij onder meer provocerend met twee voeten op de bal staan en daagde hij de Brusselse aanhang uit. Tot onvrede van trainer Philippe Clement. \"Het zijn dingen die Noa Lang Noa Lang maken\", zegt Lang zelf. \"Ik vind dat het groter wordt gemaakt dan het is. Bij elke bal die ik kreeg, werd er gefloten. Ik kreeg letterlijk bierflessen naar mijn hoofd. Dan ben ik wel een jongen die wat provocerender gaat spelen. Na de wedstrijd denk ik: waarom doe ik dat, waarom laat ik me afleiden door publiek? Ik moet er op sommige momenten wat verstandiger mee omgaan.\"  \n  \nLang is het voetballende boefje dat zich nooit zo graag in het gareel liet duwen. Hij laat trainers jubelen en gruwelen. En er waren incidenten. Hij kreeg 'een stempel', zoals hij het noemt. In de bekerwedstrijd van Ajax bij Telstar in 2019 kreeg hij voor de camera's de volle laag van coach Erik ten Hag. Hij ging uiteindelijk naar Club Brugge. Hij werd vorig seizoen met zestien goals clubtopscorer bij de kampioen. Bij dat titelfeest zong hij een antisemitisch getint liedje. De Belgische bond gaf hem een taakstraf: begin juli moest hij het Belgische holocaustmuseum Kazerne Dossin bezoeken.  \n  \n\"Natuurlijk denk ik later ook vaak: waarom moest je dat nou weer doen, Noa? Het waren dan de emoties, ik reageer misschien wat impulsiever. Ik ben zoals ik ben. Het zou toch ook een beetje saai zijn als iedereen hetzelfde is?\"  \n  \nBrugge was na Ajax een bewuste keuze, zegt hij. Met stiekem Oranje in het achterhoofd. \"De Belgische competitie is vergelijkbaar met de eredivisie, alleen veel fysieker. Het is veel meer rennen en vliegen, de eredivisie is meer technisch. Ik speel nu altijd tegen jongens die twee keer zo groot zijn. Ga dat maar eens doen als kleine jongen. Ik wilde na Ajax naar een club op een vergelijkbaar niveau. Voor mij is er nu geen mooier podium dan Club Brugge. Vanaf het moment dat ik de keuze had gemaakt, was ik ervan overtuigd dat het zo zou gaan lopen.\"  \n  \nBij Brugge krijgt hij als linksbuiten meer vrijheid dan eerder bij Ajax. \"Ik word gebruikt naar mijn kwaliteiten. Ik hoef niet de hele tijd aan de zijlijn te blijven. Ik krijg meer de vrijheid te zijn wie ik ben. Als ik bij Ajax de bal ging halen of naar binnen ging, hoorde ik gelijk: 'Noa, naar buiten!' Nu zoek ik zelf de ruimte waar ik belangrijk kan zijn voor het team. Ik ben een speler die de bal moet hebben en van niets iets kan creëren.\"  \n  \nVan Gaal houdt niet van individualisme. Hij wil juist dat vleugelaanvallers het veld breed houden en gedisciplineerd hun taken uitvoeren. Lang: \"Bij Oranje zal ik het eerst moeten afdwingen. Het zou wat zijn als ik zeg: luister, als ik geen vrijheid krijg, ben ik hier weg. Dit is een droom die uitkomt.\"  \n  \nOf hij er nederig van wordt, nu in Zeist, voor het eerst tussen spelers van veel grote clubs onder leiding van Van Gaal? \"Nee. Natuurlijk, ik kom binnen als iemand die op nul begint en zich moet bewijzen. Maar ik zal altijd mezelf zijn. De meeste jongens ken ik. Ik ben niet iemand die denkt: oh, ik ben nu onder de grote jongens. Ik heb respect voor ze, maar ik ben hier omdat ik volgens de mensen goed kan voetballen. Waarom zou ik nerveus zijn?\"  \n  \nHij hoopt op speeltijd, vrijdag in Letland en anders maandagavond tegen Gibraltar in de Kuip, niet ver van waar hij opgroeide, als schoffie in Rotterdam. \"In je eigen stad je eerste wedstrijd voor Nederland spelen, dat zou het wel compleet maken. Alsof het zo moest zijn.\"","intensity":0,"negativity":0,"cluster_id":37,"similar_texts":"text277"},{"id":"102","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/41/5","title":"Pheninckx stopt ook","text":"### Hockey\n\nNa Caia van Maasakker en Lauren Stam stopt ook Malou Pheninckx (30, foto) als international. De middenveldster van Kampong speelde 108 keer in Oranje en won afgelopen zomer olympisch goud in Tokio.","intensity":0,"negativity":0,"cluster_id":62,"similar_texts":"text644"},{"id":"103","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/34/2","title":"Pieter Koolwijk wint Gouden Griffel voor het kinderboek Gozert","text":"De vijftigste Gouden Griffel is gewonnen door Pieter Koolwijk, schrijver van het kinderboek Gozert. Het Gouden Penseel gaat naar illustrator Ludwig Volbeda. Dat heeft de jury dinsdagavond bekendgemaakt. Het traditionele Kinderboekenbal is vanwege de coronamaatregelen afgelast. Gozert is de verzonnen vriend van Ties, die door zijn eigen fantasie steeds verder in de problemen komt. Zijn ouders hopen dat zijn lastige gedrag vanzelf overgaat. Als dat niet gebeurt, moet Ties naar Huize Hoopvol om met therapie en medicijnen van zijn veronderstelde waanbeelden af te komen.  \n  \nPieter Koolwijk (1974), die naast zijn schrijverschap als IT-deskundige bij gemeente Emmen werkt, neemt het op voor kinderen die kwetsbaar en anders zijn. Hij pleit voor ongeremde creativiteit, ook als dat een keer tot een ongelukje leidt. Zijn verhaal over Ties is spannend en grappig, maar roept ook kritische vragen op over hoe in Nederland met kwetsbare kinderen wordt omgegaan.  \n  \nGozert is daarmee het meest actuele, maatschappelijk betrokken en idealistische jeugdboek dat in jaren is bekroond. Linde Faas illustreerde het, net als bijna al Koolwijks andere boeken. Gozert kreeg eerder dit jaar al een opvolger: Luna, dat zich afspeelt in dezelfde fantasiewereld.  \n  \nIllustrator, striptekenaar en beeldend kunstenaar Ludwig Volbeda (1990) won zijn tweede Gouden Penseel, dit keer voor zijn illustraties van Hele verhalen voor een halve soldaat, geschreven door Benny Lindelauf. In deze jeugdroman worden zes broers opgeroepen om te vechten in een uitzichtloze oorlog. De vijf oudste proberen door sprookjes te vertellen aan een geheimzinnige grenswachter het leven van de jongste te redden.  \n  \nVolgens de jury maakt Volbeda 'op knappe en subtiele wijze onderscheid tussen de continuïteit van de bittere werkelijkheid waarin de broers zich begeven en de rijke en diverse verhalen die zij vertellen'.  \n  \nEerder dit jaar kregen tien andere schrijvers al een Zilveren Griffel en werden ook zeven Zilveren Penselen en 27 eervolle vermeldingen, de zogenoemde Vlag en Wimpels, uitgereikt.  \n  \nDe Griffels voor de beste kinderboeken van het afgelopen jaar worden dit jaar voor de vijftigste keer uitgereikt. De ochtend daarna begint de 67ste Kinderboekenweek, die duurt van 6 tot en met 17 oktober.","intensity":0,"negativity":0,"cluster_id":5,"similar_texts":"text111"},{"id":"104","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=d560ef8dc39696c08232#/pages/30-31","title":"Plan-B: Boem boem met Luuk en Wout","text":"Plan-B: Boem boem met Luuk en Wout\n\nDoeken in de Johan Cruijff ArenA van Luuk de Jong en Wout Weghorst.\n\nZEIST In de woorden van de bondscoach Louis van Gaal: „Dan komt Wout erin. En Luuk. En dan boem.” \n\nLuuk de Jong en Wout Weghorst zijn de komende twee WK-kwalificatie-interlands de geheime stootwapens van Van Gaal. Het Nederlands elftal bereidt zich in Zeist voor op het tweeluik met Letland (vrijdag in Riga) en Gibraltar (maandag in Rotterdam). Ongetwijfeld zullen deze twee tegenstanders een muur optrekken, die Oranje eerst moet afbreken om vervolgens veel doelpunten te maken. Nederland (+16) leidt Groep G op doelsaldo voor Noorwegen (+7).\n\nIn eerste instantie zal Van Gaal tegenover de defensieve speelwijze een 4-3-3 met snel combinatievoetbal stellen, maar de bondscoach heeft dus ook een plan-B voorbereid bij de dinsdagochtendtraining. Hij kondigde in gesprek met zijn internationals het scenario aan met de kopsterke en fysiek sterke Luuk de Jong en Wout Weghorst om indien nodig iets te kunnen forceren. \n\nVan Gaal kon op de training, die voor het grootste deel besloten was, beschikken over een volledig fitte groep. De 22 veldspelers en vier doelmannen verschenen in Zeist allemaal op het trainingsveld.","intensity":0,"negativity":1,"cluster_id":30,"similar_texts":"text655"},{"id":"105","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/1/1","title":"PvdA: School moet elk kind accepteren","text":"De PvdA heeft gisteren een wetsvoorstel ingediend waarin onder meer een acceptatieplicht voor scholen staat. Dat is koren op de molen van VVD en D66. Die spraken in de zomer in hun gezamenlijke liberale notitie ook een 'modernisering van de grondwettelijke vrijheid van onderwijs' af. Of het wetsvoorstel snel in behandeling komt, hangt af van de afspraken in de formatie. CDA en ChristenUnie zijn fel tegen een acceptatieplicht.  \n  \nBijzondere scholen, zoals protestantse of islamitische, mogen bij zo'n plicht niet langer kinderen weigeren die de grondslag van de school niet respecteren. Ook wil de PvdA met haar voorstel de kansengelijkheid voor kinderen bevorderen, door in de Grondwet de wetgever te verplichten hiervoor regels te maken. Scholen moeten zich houden aan de waarden van de democratische rechtsstaat, zoals gelijkheid en het tegengaan van discriminatie.  \n  \nNu nog mogen bijzondere scholen leerlingen weigeren met een beroep op hun grondslag. Zes procent van de basisscholen en drie procent van de scholen in het voortgezet onderwijs doet dat weleens.  \n  \nArtikel 23 van de Nederlandse Grondwet regelt de gelijke bekostiging van openbaar en bijzonder onderwijs. Maar de overheid heeft bij openbare scholen meer te zeggen over de inhoud van het onderwijs. Over die grotere vrijheden voor het bijzonder onderwijs is steeds vaker verhit politiek debat.  \n  \nVaak na ophef, bijvoorbeeld over de invloed van anti-democratische en salafistische denkbeelden op het Amsterdamse Haga Lyceum. Of over de verklaringen tegen seksualiteit, die enkele reformatorische scholen van ouders en leerlingen eisten. Onderwijsminister Arie Slob van de ChristenUnie verdedigde deze verklaringen eerst met een beroep op artikel 23, maar haalde later bakzeil.  \n  \nHet Openbaar Ministerie startte onlangs voor het eerst een strafrechtelijk onderzoek naar de gereformeerde scholengemeenschap Gomarus, vanwege discriminatie op seksuele geaardheid.  \n  \nKamerlid Habtamu de Hoop (PvdA), indiener van het wetsvoorstel, ziet dat de Tweede Kamer telkens weer over dit soort incidenten moet debatteren. \"'Daarom willen wij de Grondwet aanpassen, om te voorkomen dat leerlingen buitengesloten worden. Scholen moeten de ruimte houden, maar we moeten ook grenzen stellen.\" Voormalig PvdA-leider Lodewijk Asscher stond aan de wieg van het voorstel.  \n  \nHet vorige kabinet van VVD, CDA, D66 en ChristenUnie sprak af niet te morrelen aan het toelatingsbeleid van bijzondere scholen. Desondanks was er eind 2020 een meerderheid in de Tweede Kamer te vinden voor de acceptatieplicht. Een motie van de SP kreeg steun van VVD, D66, PvdA en GroenLinks, maar niet van CDA en ChristenUnie. Die motie werd nooit uitgevoerd, het kabinet viel.  \n  \nCDA-Kamerlid René Peters stelt dat discriminatie in het onderwijs nu al verboden is. Volgens hem is een Grondwetswijziging niet nodig om discriminatie te bestrijden. Dat kan ook door betere handhaving.  \n  \nDat vindt ook de Onderwijsraad. In een gisteren gepubliceerd advies aan het kabinet stelt het adviesorgaan dat de overheid scherp moet afbakenen wat wel en niet mag als het gaat om vrijheid van onderwijs. En dat ze die grenzen strenger moet handhaven. Een Grondwetswijziging zou dan niet nodig zijn. \"Goed om te zien dat vrijheid en verantwoordelijkheid volgens de Onderwijsraad hand in hand kunnen gaan in dit stelsel\", reageert ChristenUnie-leider Gert-Jan Segers. Hij zegt 'graag het gesprek aan te gaan' hoe er 'eerder en effectiever kan worden ingegrepen als een school voor sommigen een onveilige plek is.\"  \n  \nvandaag 8  \n  \nInterview Habtamu de Hoop\n\nIn het kort\n\nPvdA wil (evenals VVD en D66) dat scholen niet langer kinderen kunnen weigeren  \n  \nCDA en ChristenUnie zijn hiertegen, in het felle debat over de vrijheid van onderwijs  \n  \nDe vraag is of het voorstel in de formatie op tafel komt","intensity":0,"negativity":0,"cluster_id":20,"similar_texts":"text169"},{"id":"106","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=0897f9e7e4259687e4f1#/pages/24-25","title":"Rechter laakt spaartaks","text":"Rechter laakt spaartaks\n\nSchending mensenrechten\n\nVolgens het gerechtshof in Den Haag is de box 3-heffing in strijd met het Europese verdrag voor de Rechten van de Mens. Het oplossen van het probleem met de spaartaks wordt echter aan de politiek overgelaten. Het hof ziet in deze door een belastingbetaler aangespannen zaak geen aanleiding voor ingrijpen van de rechter. Het gaat om een slepende kwestie en eerder zijn al vergelijkbare uitspraken gedaan. \n\nDe uitspraak betrof een zaak over spaartaks voor de jaren 2015-2018. Per 1 januari 2017 is de box 3-heffing wel gewijzigd. Maar ook daarna voldoet de spaartaks nog niet, vindt het hof.","intensity":0,"negativity":0,"cluster_id":46,"similar_texts":"text367"},{"id":"107","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/2","title":"Rechter: pil gratis is aan de politiek","text":"De vraag of de overheid anticonceptie moet vergoeden is niet aan de rechter, maar aan de politiek. Dat heeft de rechtbank in Den Haag bepaald. Een aantal organisaties had mede namens ruim 7000 burgers geëist dat de Staat anticonceptie vergoed. Vrouwenrechtenorganisatie Bureau Clara Wichmann en burgerbeweging DeGoedeZaak vinden het discriminerend dat vrouwen opdraaien voor de kosten van anticonceptie. GroenLinks, PvdA en SP willen via een wetswijziging de pil bij de huisarts gratis verkrijgbaar maken.","intensity":0,"negativity":0,"cluster_id":14,"similar_texts":"text536"},{"id":"108","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/40/1","title":"Regisseur Lieven Van Baelen weet hoe hij de snelheid van het racecircuit moet overbrengen ★★★☆☆","text":"### Recensie\n\nDe openingsscènes van het Belgische drama Rookie ruiken naar asfalt, motorolie en bier. Overlopend van adrenaline toont de film hoe motorcoureur Nicky (Matteo Simoni) aan een race meedoet en zich na afloop ontspant op de gelegenheidscamping die bij het parcours is opgetrokken.  \n  \nMooi volk is het, die verzameling stevig zuipende amateurcoureurs, monteurs en wat zich verder tussen de gammele caravans ophoudt. Nicky voelt zich duidelijk in het wereldje thuis. Hij is er de man. Ook de camera, die hem overal volgt, lijkt betoverd door zijn charisma.  \n  \nHet is een prachtig begin, waarmee de Vlaamse filmmaker Lieven Van Baelen laat zien wat hij in huis heeft. Van Baelen, een ervaren cameraman die met Rookie zijn eerste speelfilm regisseerde, weet hoe hij de snelheid en sensatie van het racecircuit moet overbrengen. Net zo gemakkelijk vangt hij het milieu rondom het amateurcircuit, een minder snelle wereld waarin succes en maatschappelijk falen dicht bij elkaar liggen.  \n  \nHet hoge niveau van de beginscènes weet Van Baelen in Rookie niet vast te houden, maar de sfeertekening blijft overtuigend. Daar had hij best wat meer op mogen vertrouwen, in plaats van te leunen op een overvol scenario, dat geschreven lijkt met een grote angst de kijker te vervelen.  \n  \nNicky krijgt een ongeluk, moet revalideren en ziet zijn toekomstdromen in rook opgaan. Hij probeert zijn neef Charlie, de zoon van zijn oudere broer, in zijn plaats te laten racen. Belangrijk detail: die oudere broer kwam om bij een motorongeluk.  \n  \nZo zijn er nog veel meer verwikkelingen, sommige geslaagd (zoals de goed getroffen, stilzwijgende band tussen Nicky en schoonzus Vero, gespeeld door Veerle Baetens), andere ronduit overbodig (een drugsdeal, een vete met een rivaal). Geen trauma uit het leven van een gevallen sportheld wordt geschuwd.  \n  \nDe clichés doen Rookie bijna de das om, maar dan zijn er altijd nog de opwindende motorraces. Ook het mooie inkijkje in een rommelige subcultuur, de sterke hoofdrollen van Simoni en Baetens en het camerawerk van Glynn Speeckaert houden Rookie op de rit. Het best zijn de scènes die het minst belangrijk zijn voor de plot, zoals een zomerse middag bij Vero in de achtertuin, waar niets en toch van alles gebeurt.   \n  \nRookie  \n  \nDrama  \n  \nRegie Lieven Van Baelen  \n  \nMet Matteo Simoni, Veerle Baetens, Valentijn Braeckman, Tibo Vandenborre  \n  \n100 min., in 8 zalen.","intensity":0,"negativity":0,"cluster_id":32,"similar_texts":"text244"},{"id":"109","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/3/3","title":"Remkes en Koolmees informateurs","text":"VVD'er Johan Remkes gaat door als informateur en krijgt D66'er Wouter Koolmees aan zijn zijde. Koolmees zal er zijn werk als minister van sociale zaken voor neerleggen. Daarmee verliest het kabinet opnieuw een bewindspersoon. De VVD'er en D66'er zijn oude rotten in de Haagse politiek. VVD'er Johan Remkes was de afgelopen weken al informateur. Onder zijn druk kwam er beweging in de formatie.","intensity":0,"negativity":0,"cluster_id":29,"similar_texts":"text218"},{"id":"110","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/7/1","title":"Remkes en Koolmees leiden volgende stap in de formatie","text":"### Kabinetsformatie\n\nDe Tweede Kamer heeft dinsdag ingestemd met de voordracht van D66'er Wouter Koolmees en Johan Remkes (VVD) tot de twee informateurs die de volgende fase van de formatie gaan leiden. Koolmees legt zijn taken neer als demissionair minister van Sociale Zaken zolang de formatieopdracht duurt en zal niet terugkeren in een volgend kabinet.  \n  \nMet dossiervreter Koolmees en rouwdouw Remkes aan het roer kan het zomaar snel gaan met de formatie, is althans de hoop bij de betrokken partijen. Remkes wist vorige week nieuwe verkiezingen af te wenden door VVD, CDA, D66 en ChristenUnie alsnog zo ver te krijgen te onderhandelen over een doorstart van de huidige coalitie. Maandenlang lag de blokkade van D66 gesprekken over een doorstart met de ChristenUnie in de weg.  \n  \nMaar Remkes wist de impasse te doorbreken. 'Ik ben er nog steeds beduusd van', zei Jesse Klaver (GroenLinks) die in het Kamerdebat met gepaste tegenzin concludeerde dat Remkes zijn reputatie van brandweerman van bestuurlijk Nederland had waargemaakt.  \n  \nHij had samen met Lilianne Ploumen (PvdA) graag meegeschreven aan een regeerakkoord, maar moet toekijken hoe Koolmees en Remkes dat proces met de vier oude coalitiepartners gaan aansturen.  \n  \nDie willen tempo maken. Afgelopen maanden zijn veelal verspild aan het herhalen van bezwaren en blokkades. Intussen is het ook over de inhoud gegaan. VVD en D66 kwamen deze zomer een heel eind toen zij het eens werden over een proeve van het regeerakkoord. Dat formatiedocument blijft volgens VVD'er Sophie Hermans 'een belangrijke inzet' voor de onderhandelingen met CDA en CU. En de vorige informateur Mariëtte Hamer stelde vast dat eigenlijk alle partijen het eens zijn over de grootste uitdagingen: de aanpak van de woningnood, de klimaatcrisis, en het stikstofvraagstuk.  \n  \nOmdat de Kamer het er na de vertrouwenscrisis rond Mark Rutte over eens is dat de machtsverdeling tussen Kamer en kabinet meer in balans moet komen, zal er waarschijnlijk niet tot ver achter de komma worden onderhandeld over een regeerakkoord.\n\nAlleen grote lijnen\n\nEen dun en beknopt programma waarin alleen op grote lijnen over de belangrijkste onderwerpen afspraken worden gemaakt kan een manier zijn de controlerende rol van de Kamer te versterken. Met Koolmees als informateur heeft de formatie volgens Kaag iemand in huis met ervaring en kennis van complexe dossiers, waaronder de pensioenen en de spelregels voor de arbeidsmarkt. Dat kan tijd schelen.  \n  \nMocht de huidige coalitie een doorstart maken, dan blijft die in de Eerste Kamer afhankelijk van de steun van de oppositie. Daarbij wordt nadrukkelijk gekeken naar PvdA en GroenLinks die door VVD en CDA van de formatietafel zijn geweerd.  \n  \nVoordeel is dat de vier formerende partijen de afgelopen maanden wel inzicht hebben gekregen in wat Ploumen en Klaver willen. Goede inhoudelijke voorstellen zullen zij niet tegenhouden, hebben PvdA en GroenLinks eerder al laten weten. Maar er wordt niet vooraf in de achterkamertjes onderhandeld, waarschuwde Klaver dinsdag nogmaals. De ministers zullen het zelf met kracht van argumenten in Kamerdebatten moeten doen.  \n  \nKlaver voorziet nog wel grote problemen in de formatie, met name op medisch-ethisch terrein. Wat gaat de ChristenUnie bijvoorbeeld doen als een Kamermeerderheid initiatiefwetsvoorstellen aan meerderheden helpt die gevoelig liggen voor de christenen? Zal een kabinet met de ChristenUnie die dan wel gewoon als mede-wetgever ondertekenen of volgt dan weer een kabinetscrisis? CU-leider Segers wilde er dinsdag niet op in gaan.\n\nNieuwe bestuurscultuur\n\nEen groot deel van de oppositie is sowieso niet te spreken over de richting van de formatie. Een doorstart van het kabinet dat gevallen is over het toeslagenschandaal is volgens Marijnissen 'verschrikkelijk voor de gedupeerde ouders'. Ook heeft zij vraagtekens bij Koolmees als informateur. Hij was een van de bewindslieden die zich in de ministerraad beklaagden over Kamerleden die kritische vragen hadden over de toeslagenaffaire. 'Hoe past dit in de nieuwe bestuurscultuur', vroeg Marijnissen zich af.  \n  \nHet onafhankelijke Kamerlid Pieter Omtzigt heeft er een hard hoofd in dat VVD, D66, CDA en CU het dit keer echt anders zullen doen. 'Het zijn dezelfde partijen en dezelfde leiders die verder willen met nieuwe beloftes over de bestuurscultuur, terwijl de oude niet zijn nagekomen.'","intensity":0,"negativity":0,"cluster_id":58,"similar_texts":"text581"},{"id":"111","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/6/1","title":"Remkes en Koolmees pionieren met dun regeerakkoord: 'We doen echt iets nieuws'","text":"'We gaan echt iets nieuws proberen, noem het een experiment: een beknopt regeerakkoord', zei Koolmees woensdag in het Logement aan het Plein in Den Haag, waar de onderhandelingen de komende weken plaatsvinden.  \n  \nDe betrokken partijen gaan 'pionieren', verwacht Remkes. 'Formatiebesprekingen worden op een nieuwe leest geschoeid. Wordt het een eenvoudig traject? Nee, zeker niet.'  \n  \nWat is het plan? De informateurs en de vier formatiepartijen zijn voornemens een dun en beknopt regeerakkoord op te stellen. Gebruikelijk is dat de formerende partijen het beleid voor de volgende vier jaar tot achter de komma uitstippelen. In wekelijkse coalitie-overleggen worden eventuele struikelblokken achter de schermen weggepoetst, waardoor de Kamer al jaren het gevoel heeft dat er eigenlijk geen invloed meer kan worden uitgeoefend op het kabinetsbeleid.  \n  \nNa de toeslagenaffaire en de vertrouwenscrisis rond VVD-leider Mark Rutte besloot de Kamer dat de Haagse bestuursstijl radicaal op de schop moet: meer afstand tussen Kamer en kabinet en meer dualisme.  \n  \nDaarom willen informateurs Koolmees en Remkes de onderhandelingen anders invullen. De vier partijen moeten het in het dunne regeerakkoord eens worden over wat zij de komende vier jaar willen bereiken. De belangrijkste thema's zijn bekend: de woningnood, de klimaatopgave, het stikstofvraagstuk, de groeiende ongelijkheid en arbeidsmarkt. De partijen spreken af wat de doelen zijn, bijvoorbeeld een CO2-reductie van 55 procent. Voor de 'hoe-vraag' zijn de ministers verantwoordelijk. 'Het is aan ministers dat regeerprogramma verder uit te werken', legt Remkes uit. 'Dat betekent meer afstand tussen kabinet en coalitiepartijen.'\n\nWerkende weg\n\nOf deze inzet tot het gewenste resultaat zal leiden, moet de komende weken blijken. 'We zullen werkende weg moeten kijken hoe dat gaat, hoe je dat vorm moet geven', aldus Koolmees. Want hoe wordt voorkomen dat het regeerprogramma van de ministers niet alsnog gewoon een vuistdik regeerakkoord wordt waar het beleid dus toch tot achter de komma is uitgewerkt?  \n  \nOok voor de formerende partijen is het allemaal nieuw. VVD-onderhandelaar Sophie Hermans: 'Hoe het regeerakkoord en het regeerprogramma zich tot elkaar verhouden, daar moeten we met elkaar achter komen.'  \n  \nDe informateurs en de vier onderhandelende partijen zullen zich ervan bewust zijn dat de coalitie waarover onderhandeld wordt geen meerderheid in de Eerste Kamer heeft. Er is steun van de oppositie nodig. Remkes deed een nadrukkelijk beroep op de partijen die niet aan de formatietafel zitten, in het bijzonder de PvdA en GroenLinks. 'Ik ga ervan uit dat partijen in de eerste plaats op aarde zijn om verantwoordelijkheid te dragen.' Als Lilianne Ploumen en Jesse Klaver daarvoor open staan, kunnen zij input leveren. 'Het is geen closed shop.'  \n  \nPvdA-leider Ploumen voelt daar niets voor. 'VVD en CDA zijn een half jaar bezig geweest om ons van tafel te krijgen. Dat is ze gelukt. Nu zitten zij te piepen dat we niet constructief zijn, terwijl wij altijd open hebben gestaan voor volwaardige onderhandelingen over een meerderheidskabinet.' Dat vindt ook GroenLinks-voorman Klaver. 'Als ze willen onderhandelen, hoor ik het wel. Maar dan alleen over een meerderheidskabinet.'  \n  \nRemkes en Koolmees kregen dinsdag groen licht van de Kamer om na bijna zeven maanden te beginnen met de inhoudelijke formatiebesprekingen. Hoeveel tijd zij uittrekken voor de volgende fase, wilden ze woensdag niet zeggen. Er is wel een deadline, verzekerde Remkes. 'Maar we gaan niet vertellen wanneer die is.'","intensity":1,"negativity":1,"cluster_id":36,"similar_texts":"text267"},{"id":"112","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/22/3","title":"Roglic wint opnieuw wielerkoers, nu Milaan-Turijn","text":"Primoz Roglic wist woensdag Milaan-Turijn te winnen. De Sloveen van Jumbo-Visma liet in de laatste 200 stijgende meters de Brit Adam Yates achter. Voor Roglic was het de tweede overwinning in vijf dagen. Zaterdag was hij al de beste in de Ronde van Emilia.","intensity":0,"negativity":0,"cluster_id":39,"similar_texts":"text303"},{"id":"113","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/10/2","title":"Rotterdam mag na drugsvondst niet meteen de woning sluiten voor hele gezin","text":"In 2019 besloot burgemeester Aboutaleb het huis te sluiten na een drugsvondst. In de kamer van de meerderjarige zoon van het gezin werden harddrugs, geld en spullen gevonden die duidden op drugshandel.  \n  \nVolgens de Opiumwet mag een burgemeester een woning voor zes maanden sluiten als er sprake is van drugshandel of activiteiten die daartoe kunnen leiden. Zo'n sluiting moet een signaal afgeven aan andere dealers en ervoor zorgen dat er niemand in de woning blijft rondhangen. Naast de verdachte worden ook alle andere bewoners uit huis gezet. Ze moeten zelf een nieuwe woning zoeken.  \n  \nAboutaleb maakte de afgelopen jaren veel gebruik van deze bevoegdheid. Rotterdam ziet sluiting van een huis na de vondst van drugs als een belangrijk wapen in de strijd tegen de ondermijnende criminaliteit. In 2016 sloot de burgemeester 53 woningen, in de jaren daarna steeds meer. In 2019 waren het er al 131. Vanwege de coronacrisis zette deze toename in 2020 niet door, omdat Aboutaleb in die periode geen mensen op straat wilde zetten.  \n  \nIn de zaak waarover de Raad van State zich heeft uitgesproken werd het huis ook bewoond door de moeder, een ernstig zieke vader en twee minderjarige kinderen. De ouders gingen na het besluit van Aboutaleb in hoger beroep bij de Afdeling bestuursrechtspraak van de Raad van State.  \n  \nWoensdag haalden zij hun gelijk. Hoewel de Raad van State onderschrijft dat Aboutaleb de bevoegdheid heeft een woning te sluiten, had hij er in dit geval van af moeten zien en het moeten laten bij een waarschuwing. De gezinsleden van de meerderjarige jongen hadden niets te maken met de drugsvondst. Zij konden moeilijk een vervangende woning vinden. Daarnaast had de verhuurder gemeld dat het huurcontract vanwege het sluitingsbevel ontbonden kon worden, waardoor de ouders op een 'zwarte lijst' zouden komen te staan.  \n  \nHoewel de woning in de praktijk nooit is gesloten, hingen de gevolgen van het sluitingsbevel wel in de lucht. Met de uitspraak zijn deze van de baan.  \n  \nDe uitspraak staat niet op zichzelf. Eerder dit jaar adviseerde de advocaat-generaal van de Raad van State al om een maatregel als woningsluiting te toetsen aan 'evenredigheid': burgemeesters moeten niet alleen nagaan of ze wettelijk bevoegd zijn, maar ook de noodzakelijkheid en geschiktheid van de maatregel meewegen.  \n  \nAdvocaat Remko Wijling, die in zijn praktijk regelmatig te maken heeft met woningsluitingen, zegt dat de burgemeester zich voortaan meer bewust zal moeten zijn van alle belangen als hij een woning wil sluiten.  \n  \nOmbudsman van Rotterdam Anne Mieke Zwaneveld is blij met de uitspraak. 'Hoe kom je als burger aan je recht als iemand alle bevoegdheden heeft voor woningsluiting? Er zijn nog tientallen onschuldige mensen die hiermee zitten. Ik hoop dat deze uitspraak in veel zaken leidt tot een heroverweging van deze maatregel.'  \n  \nDe woordvoerder Aboutaleb zegt in een reactie eerst de uitspraak van de rechter te zullen bestuderen.","intensity":0,"negativity":0,"cluster_id":64,"similar_texts":"text58"},{"id":"114","publisher":"De Volkskrant","date":"2021-10-06","url":"https://krant.volkskrant.nl/titles/volkskrant/7929/publications/1378/articles/1458652/6/2","title":"Rutte stuit 'op de grenzen van de Grondwet' bij uitleg over kostenvergoeding van de koning","text":"Wat doet koning Willem-Alexander met 5,1 miljoen euro aan vergoeding voor 'personele en materiële uitgaven' en is dat bedrag nog passend? In juni vorig jaar nam de Tweede Kamer een motie aan om dit te onderzoeken en beloofde premier Mark Rutte daar 'sportief' uitvoering aan te geven. Dinsdag, ruim een jaar later, kwam het antwoord.  \n  \nOndanks zijn voornemen om 'zo ruimhartig mogelijk' informatie te geven, schrijft Rutte, stuitte hij ook dit keer op 'de grenzen van de Grondwet'. Die bepaalt in artikel 41: 'De Koning richt, met inachtneming van het openbaar belang, zijn Huis in.' Details over hoe de koning dat verder doet, betoogt Rutte, raken al snel aan de persoonlijke levenssfeer (art. 10).  \n  \nNiettemin doet hij een poging. Bij de Dienst van het Koninklijk Huis werken zo'n 300 mensen, van wie de salarissen declarabel zijn bij het Rijk. In de begroting voor 2022 is een onderverdeling naar 'hofdepartementen' en hun fte's opgenomen.\n\nNiet declarabel\n\nVoor een veel kleiner aantal functionarissen geldt dat zij hun instructies rechtstreeks van de koning krijgen. Hun salarissen zijn niet declarabel, wat Willem-Alexander de bedoelde vrijheid over zijn 'Huis' geeft. Waarbij, in de woorden van Rutte, 'het persoonlijke element domineert'.  \n  \nDat is de reden waarom hij in zijn uitkering behalve de A-component (een salaris van, voor het eerst, net iets boven de 1 miljoen) de B-component heeft voor personele en materiële uitgaven. Bij dat personeel moeten we volgens Rutte denken aan 'het management van de Dienst van het Koninklijk Huis en adviseurs'.  \n  \nDe kosten voor de hofhouding komen lang niet aan de 5 miljoen. Bovendien hebben ook koningin Máxima (667 duizend euro) en prinses Beatrix (1,1 miljoen euro) nog zo'n B-component. Hier wordt Rutte vager: de rest van het geld zou dan opgaan aan materiële uitgaven. Maar daarover kan hij slechts zeggen dat het 'een veelheid van uitgaven van zeer uiteenlopende aard' betreft.","intensity":0,"negativity":0,"cluster_id":41,"similar_texts":"text377"},{"id":"115","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/41/1","title":"Secuur en indringend legt Slalom bloot hoe seksuele intimidatie begint, hoe verleidelijk het kan zijn, hoe alledaags ook ★★★★☆","text":"### Recensie\n\nZe is 15 en kan zichzelf wel redden. Lyz (Noée Abita) vindt het geen probleem dat haar moeder haar achterlaat in een skiresort in de Franse Alpen. Lyz is als jong talent geselecteerd voor een prestigieuze skiopleiding, die wordt geleid door voormalig skikampioen Fred (Jérémie Renier). Haar moeder vertrekt naar Marseille, waar ze een baan heeft gevonden. Lyz' vader is afwezig.  \n  \nIn haar appartementje bij de skipiste slaat de eenzaamheid wel degelijk toe, maar Lyz is te koppig - en verlangt te veel naar vrijheid - om dat toe te geven. Ze stort zich met succes op het skiën en is algauw het lievelingetje van Fred, die in haar een olympisch kampioen ziet.  \n  \nFred is een coach die zijn pupillen afwisselend ophemelt en afbreekt. Het is een tactiek die volgens hem tot betere prestaties leidt, maar bij Lyz vooral verwarring oogst. Op zoek naar aandacht probeert ze hem gunstig te stemmen. Waartoe dat leidt, valt te raden.  \n  \nSlalom lijkt op precies het goede moment gemaakt, nu in de nasleep van de #MeToo-beweging steeds meer misbruikschandalen in de sportwereld boven water komen. Die timing is grotendeels toeval, want de Franse regisseur en scenarist Charlène Favier werkte al lang voor #MeToo aan het scenario van haar speelfilmdebuut. Hoewel de film niet strikt autobiografisch is, baseerde ze het verhaal op haar eigen ervaringen als sporttalent. Ze groeide op in Val d'Isère, waar de film werd opgenomen.  \n  \nHet is goed te merken dat Favier weet waarover ze het heeft. Secuur en indringend legt Slalom bloot hoe seksuele intimidatie begint, hoe verleidelijk het kan zijn, hoe alledaags ook. Het woord 'misbruik' wordt nooit genoemd; voor Lyz en Fred is het een relatie. Een verkeerde, rommelige, smerige relatie, dat wel.  \n  \nMet spectaculair gefilmde skiscènes, sterk acteerwerk en een overtuigende dynamiek tussen de tieners in de opleiding is Slalom meer dan alleen een #MeToo-film. Toch is Favier in het schetsen van de complexe verhouding tussen Lyz en Fred op haar best. Ze schrikt niet terug voor moeilijke vragen, zoals die naar de rol van Lyz' verlangens en opstandigheid, maar ze is ook niet bang om de bittere gevolgen te laten zien van ieders foute beslissingen. De seksscènes in Slalom zijn rauw en hartverscheurend.  \n  \nZonder van Fred een eendimensionale engerd te maken (het is duidelijk dat hij zichzelf veracht), legt Slalom haarfijn uit hoe het ook alweer zit: het is aan de volwassene om de tiener te weerstaan, niet andersom.\n\nSlalom\n\nDrama\n\nRegie Charlène Favier\n\nMet Noée Abita, Jérémie Renier, Muriel Combeau, Axel Auriant\n\n92 min., in 25 zalen.","intensity":0,"negativity":2,"cluster_id":61,"similar_texts":"text511"},{"id":"116","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/slachtoffers-van-seksueel-misbruik-in-de-franse-kerk-zijn-jarenlang-niet-gehoord-niet-geloofd-a4060823#20211006-79845-102","title":"Slachtoffers van seksueel misbruik in de Franse kerk zijn jarenlang ‘niet gehoord, niet geloofd’","text":"Onderzoek De omvang van het seksuele misbruik binnen de Franse Katholieke Kerk blijkt enorm. „Jullie gaan betalen voor deze misdaden.”,De cijfers zijn duizelingwekkend. 216.000 minderjarigen zijn sinds 1950 in Frankrijk seksueel misbruikt door priesters of andere geestelijken van de Katholieke Kerk. Tel ook als daders de leken mee die voor instellingen van de kerk werken (onderwijzers, jeugdleiders, opzichters) en het aantal slachtoffers klimt naar 330.000. De meeste van hen zijn jongens tussen de tien en dertien jaar oud. Het aantal daders wordt op drieduizend geschat.Dat de Katholieke Kerk in Frankrijk zoals in veel andere landen een probleem heeft met seksueel misbruik was bekend. Toch zijn de bevindingen van de commissie-Sauvé ingeslagen als een bom. „Deze cijfers zijn overweldigend en ze kunnen niet onbeantwoord blijven”, zei commissievoorzitter Jean-Marc Sauvé dinsdag bij de overhandiging van het onderzoek aan het Franse episcopaat.\n\nLees ook dit artikel: Kindermisbruikzaak: De priester ‘liefkoosde’ alleen maar\n\nDe 72-jarige Sauvé, eerder vicevoorzitter van de Franse Raad van State, kreeg in 2018 van de Franse bisschoppen de opdracht het seksueel misbruik van minderjarigen binnen de kerk in kaart te brengen en aanbevelingen te doen om het probleem aan te pakken.Drie jaar later concludeert hij dat de Franse kerk niet genoeg heeft gedaan om het misbruik te voorkomen, ook heeft de kerk zaken toegedekt en in sommige gevallen kinderen blootgesteld aan gekende misbruikers.„Jullie gaan betalen voor deze misdaden”, zei François Devaux bij de presentatie van het rapport. Devaux is als voorzitter van La Parole Libérée (Het bevrijde woord), een vereniging van slachtoffers van priester en scoutingleider Bernard Preynat uit Lyon, het boegbeeld van de slachtoffers. Hij was ook de eerste van meer dan tweehonderd slachtoffers die door de commissie werden gehoord.Preynat werd vorig jaar veroordeeld tot vijf jaar celstraf voor het seksueel misbruiken van kinderen onder zijn hoede, tussen 1972 en 1991. Eerder was zijn overste, de aartsbisschop van Lyon Philippe Barbarin, al tot zes maanden voorwaardelijk veroordeeld omdat hij Preynats misbruik had toegedekt. Die veroordeling werd in beroep ongedaan gemaakt; wel nam Barbarin ontslag.Late rekenschapBetalen is ook de aanbeveling die Sauvé aan de Franse kerk doet, ook al zijn veel van de zaken juridisch verjaard. „De geleden schade moet vergoed worden, zelfs wanneer de fout niet (formeel) kan worden vastgesteld.”Het heeft in Frankrijk langer geduurd dan in andere landen voordat de Katholieke Kerk rekenschap heeft gegeven van het seksueel misbruik in haar rangen. In de Verenigde Staten barstte het schandaal daarover los in 2002 na uitvoerig onderzoek door The Boston Globe. Een rapport in Ierland in 2009 zorgde voor zoveel ophef dat het een factor werd in de ontkerkelijking van het land en de weg plaveide voor de erkenning van het homohuwelijk en de legalisering van abortus. In Frankrijk is het rapport-Sauvé het eerste dat een beeld schetst van de omvang van het probleem.Éric de Moulins-Beaufort, als voorzitter van de Franse bisschoppenconferentie het hoofd van de Katholieke Kerk in Frankrijk, zei dinsdag dat hij „schaamte” en „afschuw” voelde bij de bevindingen. „Mijn enige wens is om eenieder van jullie vergiffenis te vragen. De tijd van ambiguïteit en naïviteit is voorbij.”In een interview met Le Figaro zei de aartsbisschop dat hij verrast was door de resultaten van het onderzoek. „Wij wisten allemaal dat er meer slachtoffers moesten zijn dan reeds bij ons bekend waren. Maar niemand had gedacht dat het er zoveel waren. Ik ben diep gekwetst en vernederd door het onvermogen van de kerk om het lijden van de slachtoffers te beseffen en de dreiging te begrijpen die uitgaat van die en die priester.”Het burgerlijk recht moet absolute voorrang krijgen op het kerkelijk recht in strafzaken, luidt een advies‘Wreedaardige onverschilligheid’Het rapport is dan ook onverbiddelijk voor de manier waarop de kerk in Frankrijk met het probleem is omgesprongen. „Tot begin van de jaren nul heeft de kerk blijk gegeven van een grote en zelfs wreedaardige onverschilligheid jegens de slachtoffers”, zei Sauvé dinsdag. „De slachtoffers zijn niet geloofd, niet gehoord.”Ook toen vanaf 2000 steeds meer zaken aan het licht kwamen, bleef de kerk in gebreke. De genomen maatregelen waren „te laat” en „reactief”, werden „ongelijkmatig toegepast” en waren „al met al onvoldoende”.De verenigingen van de slachtoffers zijn blij met het rapport-Sauvé. „Deze misdaden kunnen vanaf nu niet meer worden betwist of geminimaliseerd”, stellen ze in een gezamenlijke verklaring. „Wij verwachten dat de bisschoppen alle aanbevelingen in het rapport uitvoeren. Het is nu tijd om woorden om te zetten in daden.”\n\nLees ook dit artikel: Ook Franse kerk gaat excuses aanbieden voor kindermisbruik\n\nBehalve schadeloosstelling gaat het daarbij ook over de relatie tussen kerk en staat. Volgens de onderzoekers is het kerkelijk recht aan een grondige herziening toe. Het burgerlijk recht moet absolute voorrang krijgen op het kerkelijk recht in strafzaken, en het biechtgeheim mag niet worden aangewend om seksueel misbruik niet te melden aan de burgerlijke autoriteiten.Dat zijn kwesties die de autoriteit van de Franse bisschoppen overstijgen, en volgens slachtoffer François Devaux staat de Katholieke Kerk dan ook een gigantische taak te wachten. Zelf pleitte hij dinsdag voor een derde Vaticaans concilie onder leiding van paus Franciscus. Die laatste heeft dinsdag „met pijn in het hart” kennisgenomen van de inhoud van het Franse rapport, aldus een woordvoerder van het Vaticaan.Paus Franciscus heeft in juni van dit jaar het canoniek recht aangescherpt om seksueel misbruik en het toedekken ervan strenger te bestraffen. Onder de nieuwe wet, die in december van kracht wordt, kunnen bisschoppen en andere religieuze oversten uit hun ambt worden gezet als zij seksueel misbruik niet melden aan de kerkelijke hiërarchie.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":8,"similar_texts":"text190"},{"id":"117","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/14/1","title":"Taiwan versterkt defensie in reactie op Chinese dreiging","text":"De relatie tussen China en Taiwan is slechter dan ooit in de afgelopen veertig jaar. Dat zei de Taiwanese minister van defensie gisteren in het parlement in Taipei, bij de verdediging van nieuwe militaire uitgaven. Hij speculeerde op de mogelijkheid van een Chinese invasie van het zelfstandige eiland.  \n  \nVolgens minister Chiu Kuo-cheng is Peking militair in staat tot een invasie en hij verwacht dat die binnen enkele jaren werkelijkheid kan worden. Aan de andere kant zijn de machthebbers in China zich terdege bewust van de grote risico's van militair optreden, zo verklaarde Chiu. Er zijn eerder grote spanningen geweest rond Taiwan, zoals in de jaren negentig.  \n  \nEen invasie zou kunnen leiden tot een oorlog tussen China en de Verenigde Staten, die Taiwan militair steunen. De Amerikaanse president Joe Biden probeerde dinsdagavond olie op de golven te gooien, na contact met de Chinese leider Xi Jinping. Volgens Biden is er niets veranderd in de afspraken die beide grootmachten eerder hebben gemaakt rond het eiland.  \n  \nDe VS erkennen Taiwan niet als onafhankelijk land, omdat Peking dat niet accepteert. China beschouwt Taiwan, dat een eigen democratisch bestuur kent, als een opstandige provincie. Washington heeft zich wel verplicht om de regering in Taipei militair te steunen zodat die zichzelf kan verdedigen, maar een echt bondgenootschap is dat niet.  \n  \nBiden verwees naar een 'overeenkomst' over Taiwan, zonder duidelijk te maken wat hij precies bedoelde. De regering in Taipei vroeg direct opheldering en kreeg de bevestiging dat de Amerikaanse steun aan het eiland 'in steen gebeiteld' is.\n\nMassale militaire activiteit\n\nDe waarschuwing van minister Chiu komt na verhoogde militaire activiteit rond Taiwan. Op vrijdag en in het weekend waagden in totaal bijna 150 toestellen van de Chinese luchtmacht zich in een luchtverdedigingszone rond het eiland. Dat gebeurt vaker, maar nooit eerder zo massaal.  \n  \nEen stevige impuls in de Taiwanese militaire uitgaven is nodig, vindt Chiu. Hij wil de komende jaren meer dan 7 miljard euro extra uitgeven, vooral voor versterking van de marine. Taiwan moet onder meer eigen raketten ontwikkelen die vijandige schepen tot zinken kunnen brengen.\n\nMarine als speerpunt\n\nChina is ook bezig om zich te bewapenen, met de marine als speerpunt. De Aziatische grootmacht heeft nu al meer oorlogsschepen dan enig ander land, al zijn de VS in tonnage en vuurkracht nog sterker. De Amerikaanse marine vaart op dit moment ten noorden van Taiwan, samen met een Brits vliegdekschip dat door een Nederlands fregat wordt begeleid.  \n  \nDie marine-activiteiten van westerse landen in Oost-Aziatische wateren werken China op de zenuwen. Dat kan aanleiding zijn geweest voor Peking om de luchtmacht richting Taiwan te sturen, samen met de viering van de nationale feestdag op 1 oktober.  \n  \nAl wordt Taiwan door weinig andere landen diplomatiek erkend, toch zijn er contacten op hoog niveau. Een delegatie van de Franse senaat kwam gisteren, de nationale feestdag, aan in Taipei. De groep, onder leiding van de voormalige Franse minister van defensie Alain Richard, heeft onder meer een ontmoeting met de Taiwanese president Tsai Ing-wen.  \n  \nTsai waarschuwde onlangs voor de 'rampzalige gevolgen' van een Chinese invasie van haar land, net zoals minister van defensie Joseph Wu dat in augustus deed in een interview in Trouw. Een invasie zou het evenwicht in Oost-Azië verstoren en belangrijke scheepvaartroutes hinderen. Taiwan is bovendien de grootste producent van hoogwaardige computerchips, waar op dit moment wereldwijd al een tekort aan bestaat.","intensity":0,"negativity":1,"cluster_id":12,"similar_texts":"text228"},{"id":"118","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=9381618307c7700f5173#/pages/22-23","title":"Tesla moet €118 miljoen betalen aan werknemer","text":"Tesla moet €118 miljoen betalen aan werknemer\n\nDiscriminatie op werkvloer\n\nEen rechtbank in San Francisco heeft Tesla veroordeeld tot het betalen van een schadevergoeding van $137 miljoen (€118 miljoen) aan de zwarte voormalig werknemer Owen Diaz, omdat die te maken kreeg met racisme. Diaz was vier jaar geleden werkzaam in de Tesla-fabriek in Californië. Zijn collega's gebruikten scheldwoorden om hem te denigreren, zeiden hem ’terug te gaan naar Afrika’ en lieten racistische graffiti achter in zijn werkruimte. Tesla verklaarde eerder dat het nooit de intentie had om de rechten en veiligheid van zwarte werknemers te veronachtzamen.","intensity":0,"negativity":0,"cluster_id":7,"similar_texts":"text118"},{"id":"119","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/3/2","title":"Tientallen Afghanen alsnog uit Pakistan geëvacueerd","text":"Nederland gaat 58 Afghanen die zijn gevlucht naar Pakistan helpen om naar Nederland te komen. Dat is de tweede evacuatie vanuit dat land in twee maanden tijd.  \n  \nHet ministerie had Afghanen eigenlijk afgeraden om over land te vluchten. Dat zou te gevaarlijk zijn. Maar toch hielp het ministerie deze groep mensen 'op afstand' naar Pakistan te komen. 58 Afghanen kunnen nu vanuit daar naar Nederland komen. Zij vallen onder de motie-Belhaj, die stelt dat alle Afghanen die Nederlanders hebben geholpen in Afghanistan recht hebben op opvang, dus ook bijvoorbeeld koks en beveiligers.  \n  \nDe Afghaanse vluchtelingen verblijven nu in Islamabad. Volgens Buitenlandse Zaken wordt de ene helft van de groep 'binnenkort' naar Nederland gebracht. De andere helft zou later volgen. Het ministerie houdt contact met Afghanen die banden met Nederland hebben en die hun vaderland nog niet hebben kunnen ontvluchten. Het advies om niet over land te vluchten, blijft bestaan. Of er meer evacuaties vanuit Pakistan zullen volgen, valt volgens de woordvoerder 'te bezien'. \"Dat is afhankelijk van allerlei factoren, bijvoorbeeld of mensen een paspoort bezitten.\"  \n  \nHet ministerie meldt 23.000 e-mails te hebben ontvangen van mensen die onder de motie-Belhaj zeggen te vallen. Sinds augustus zijn een kleine vierhonderd mensen onder deze regeling naar Nederland gekomen.  \n  \nVorige maand is er ook een groep van vijftig Afghanen en Nederlanders opgehaald uit Pakistan. De evacuaties vanuit het land zijn een vervolg op de luchtbrug die in augustus plots werd afgebroken toen de veiligheidssituatie rond het vliegveld van Kaboel verslechterde.  \n  \nToen met de luchtbrug moest worden gestopt, bood het Rode Kruis aan in Afghanistan mensen te helpen, meldde de Volkskrant gisteren. Dat wilde de hulporganisatie onder andere doen door het opzetten van hulplijnen en het bieden van psychosociale hulp. Maar Buitenlandse Zaken negeerde het aanbod, aldus de Volkskrant. Het ministerie zegt dat het zelf over middelen beschikte om medewerkers te helpen.","intensity":0,"negativity":0,"cluster_id":40,"similar_texts":"text318"},{"id":"120","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/19/1","title":"Tijsterman als bondscoach is 'mijlpaal voor het handbal'","text":"Het voelt bijna weer als normaal, zegt ze, maar dan nog wel tussen aanhalingstekens. Na twee jaar staat Monique Tijsterman weer langs het veld als coach. En niet zomaar een coach, want na het vertrek van Emmanuel Mayonnade werd ze door het Nederlands Handbal Verbond (NHV) aangesteld tot bondscoach van de nationale vrouwenploeg. \"Het voelt fantastisch\", verklapt ze na de met 38-27 gewonnen EK-kwalificatiewedstrijd tegen Wit-Rusland in Almere. \"Dit is wel wat ik heb gemist.\"  \n  \nTijsterman is de eerste Nederlandse vrouwelijke bondscoach van de handbalsters. Natuurlijk vindt ze dat een eer, maar ze wil er ook niet te lang bij stilstaan. Sjors Röttger, de algemeen directeur van het NHV, vindt het daarentegen een mijlpaal in de geschiedenis van de sport. \"Meer vrouwen aan de macht, ook op het handbalveld\", zegt hij glimlachend in het Almeerse Topsportcentrum.\n\nSchat aan ervaring\n\nMet twee trainingen en de wedstrijd tegen Wit-Rusland zijn de handbalsters begonnen aan de voorbereiding op het WK in december in Spanje, waar de Oranjevrouwen de in 2019 veroverde wereldtitel moeten verdedigen. Vooralsnog prijkt achter de naam van Tijsterman de toevoeging 'interim', maar als het aan de 52-jarige coach ligt zal zij ook na de mondiale titelstrijd de leiding hebben over de vrouwenploeg. \"Dat is altijd mijn ambitie geweest.\"  \n  \nNa het vertrek van Mayonnade, wiens contract na de Olympische Spelen niet werd verlengd, presenteerde het NHV Tijsterman als opvolgster van de Fransman. Dat was na twee buitenlandse bondscoaches, de Deense Helle Thomsen en Mayonnade, helemaal niet zo'n moeilijke keuze, erkent Röttger. Hij wijst op de schat aan ervaring van Tijsterman, die zich al jaren als coach heeft bewogen in alle geledingen van het Nederlandse handbal, en op het feit dat ze vrijwel alle internationals goed kent.  \n  \nNa het WK, dat voor Nederland over 56 dagen in Torrevieja begint met een wedstrijd tegen Puerto Rico, beslist het NHV of het tijdelijke karakter van Tijstermans nieuwe functie wordt opgeheven. Volgens Röttger is het echter een populaire job en hebben zeker tien kandidaten interesse getoond in het bondscoachschap. Die mails bewaart hij zorgvuldig, maar Tijsterman is volgens hem ook zeker een serieuze optie. En bij de evaluatie zal zij, zo verzekert Röttger, niet alleen beoordeeld worden op de prestaties tijdens het WK.\n\nVerjonging\n\nDat is natuurlijk mooi, al weet de door de wol geverfde Tijsterman dat je in topsport vrijwel nooit beoordeeld wordt op de kleur van je ogen, maar vaak wordt afgerekend op de resultaten. Gisteren zat ze voor het eerst op de bank in het met 2200 toeschouwers uitverkochte Topsportcentrum in Almere. Ze maakte een winnend debuut, al was dat niet verrassend tegen de Europese laagvlieger Wit-Rusland. Zondag speelt Nederland in Heraklion tegen Griekenland.  \n  \nIn haar debuut als bondscoach moest Tijsterman het doen zonder zes speelsters die de afgelopen jaren een grote bijdrage leverden aan de successen van de nationale ploeg. Jessy Kramer, Nycke Groot en Martine Smeets stopten deze zomer en ook Yvette Broch, die zich niet beschikbaar stelde, lijkt haar laatste interland te hebben gespeeld.  \n  \nDaarnaast zijn Lois Abbingh en Estavana Polman herstellende van blessures, en van de laatste is het maar zeer de vraag of zij op tijd fit is voor het WK in Spanje.  \n  \nTijd voor verjonging dus, ook omdat er in de huidige selectie met Danick Snelder, Laura van der Heijden en Debbie Bont drie dertigers zitten. Het inpassen van nieuwe, jonge speelsters is een van de doelstellingen van Tijsterman, al wil ze de oude garde zeker niet afschrijven. De in Sittard woonachtige geboren Amsterdamse kijkt niet zozeer naar leeftijd, maar vooral naar wat een speelster op de trainingen en in het veld laat zien. \"Als ik op het WK moet kiezen tussen een speelster van dertig en een van twintig, kan ervaring een rol spelen in mijn keuze.\"  \n  \nIn de wedstrijd tegen Wit-Rusland, dat sinds 2008 niet meer op een titeltoernooi actief was, gaf Tijsterman de jeugd veel speeltijd. Na een kwartier stonden Larissa Nusser (21) en Dione Housheer (21) in de opbouw, Bo van Wetering (22) in de linkerhoek en Merel Freriks (23) aan de cirkel. Ook Harma van Kreij, Maxime Struijs en Zoë Sprengers, gedrieën slechts goed voor 21 interlands, kwamen in het veld. Tijsterman: \"Ik selecteer ze niet om ze niet te laten spelen\".  \n  \nBij doelpunten uit een snelle break gingen de vuisten van Tijsterman de lucht in. Na haar aanstelling merkte ze op dat Nederland tijdens de Olympische Spelen in Tokio te weinig gebruik had gemaakt van dat in het verleden zo succesvolle wapen. Ook was ze tevreden over de offensieve dekking, waardoor de ploeg sneller in balbezit kwam en de tegenstander eerder onder druk werd gezet. Al met al was het een geslaagde start, moest ze na afloop erkennen.","intensity":0,"negativity":0,"cluster_id":48,"similar_texts":"text605"},{"id":"121","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=479677e5b197883eca21#/pages/54-55","title":"Tik op vingers voor Aboutaleb","text":"Tik op vingers voor Aboutaleb\n\nROTTERDAM De Raad van State heeft de Rotterdamse burgemeester Aboutaleb teruggefloten over een woningsluiting. Aboutaleb besloot twee jaar geleden een huurwoning in Delfshaven voor een half jaar te sluiten nadat in de slaapkamer van een meerderjarige zoon harddrugs en geld was gevonden. De ouders gingen in beroep tegen het besluit. Ze wisten niets af van de handel van hun kind en de andere twee inwonende minderjarige kinderen werden ook gedupeerd door de sluiting. Afdeling bestuursrechtspraak van de Raad van State heeft het besluit herroepen, een waarschuwing was een betere sanctie geweest.","intensity":0,"negativity":0,"cluster_id":64,"similar_texts":"text610"},{"id":"122","publisher":"De Telegraaf","date":"2021-10-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/153a986623e7b1fbcaa716ddf89eb0fc/web/OPS/cciobjects.json&hash=27dec8c389020ca785ab#/pages/40-41","title":"Training op hellend vlak","text":"Training op hellend vlak\n\nHet 15-jarige skitalent Lyz staat er in ’Slalom’ alleen voor.\n\n’Slalom’\n\nWat: drama\n\nRegie: Charlène Favier\n\nMet: Noée Abita, Jérémie Renier, Muriel Combeau\n\n‘Kleed je maar uit’, zegt de nieuwe trainer tegen Lyz, die als jong skitalent haar waarde nog moet bewijzen. Haar broekje en topje mag ze aanhouden wanneer Fred haar vet meet, schijnbaar klinisch en onbewogen. Wel dringt achteraf de vraag zich op of hier in Slalom het vlak al begon te hellen.\n\nCharlène Favier debuteert als speelfilmregisseur met het Franse Slalom, een drama dat veelal het perspectief van de 15-jarige Lyz (Noée Abita) kiest. Ver weg van huis en met ouders die in beslag worden genomen door hun eigen leven, zoekt zij wankelend naar zichzelf en haar plek in de wereld. \n\nGeen wonder dat ze opkijkt tegen de gewezen skikampioen (Jérémie Renier) die haar traint en coacht. En die haar maken en breken kan. Freds kritiek doet haar ineenkrimpen, z’n lovende woorden doen haar groeien. \n\nGrenzen voorbij\n\nFysiek is hun contact ook: als hij Lyz laat voelen welke spieren zij moet spannen of haar geblesseerde knie onderzoekt. Alleen gaat hij daarbij steeds meer grenzen over, al is zij zich daarvan aanvankelijk nauwelijks bewust Tot hij in de auto plots haar hand in zijn kruis duwt: „Moet je voelen wat je met me doet!”\n\nMisbruik in de sport was er al lang voordat #MeToo daar gewag van maakte. Ook deze film heeft diepere wortels: want hoewel niet autobiografisch, is Slalom geïnspireerd op persoonlijke ervaringen van Favier. Ze mengt daarbij onthutsend realisme met de soms dromerige blik van Lyz, die steeds verder klem wordt gezet. Tot zij zich aan zijn wurggreep weet te ontworstelen, een overwinning waar geen ski-zege tegenop kan.\n\nM.W.","intensity":0,"negativity":0,"cluster_id":61,"similar_texts":"text621"},{"id":"123","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/26/2","title":"Transgender model open over haar liefdesleven: 'Alle emoties komen aan bod'","text":"### INTERVIEW - Loiza Lamers wil in documentaire over haar leven niets achterhouden\n\nTijdens een project waar Loiza Lamers (26) aan werkte, werd er een balletje opgegooid: zag ze het zitten om een eigen documentaire te krijgen? Het transgender model was in eerste instantie enthousiast, maar niet veel later greep het idee haar toch naar de keel. ,,Toen dacht ik: dan moet ik alles op tafel gooien. Shit, moet ik dat wel doen? Mag ik ook iets voor mezelf houden?'' Er volgden gesprekken met RTL en het productieteam, waardoor Lamers vertrouwen kreeg in het project en 'ja' besloot te zeggen. Grenzen om te filmen waren er niet.  \n  \nEen bewuste keuze: Lamers wilde na al die tijd echt open kaart spelen over haar verleden, het drukke leven dat ze leidt én haar liefdesleven. Dat laatste bleef altijd onbesproken. ,,Ik ben er nu klaar voor. Er zijn bepaalde aspecten waar ik nooit over sprak, dan werd ik spastisch. Als ik bijvoorbeeld een aanvraag voor een interview kreeg, checkte ik gelijk met mijn manager of we het niet over mijn liefdesleven konden hebben.\"  \n  \nHet ontwijken van die vragen moest nu eens klaar zijn, bepaalde het model voor zichzelf. ,,Kijkers krijgen het volledige spectrum te zien, alle emoties komen aan bod. Zowel blijdschap, boosheid als verdriet. Ik vind het spannend, maar het is wel goed. En ik ben er voor mijzelf achtergekomen dat het bevrijdend werkt.\"  \n  \nEen soort helende werking dus, zou je kunnen stellen. ,,Het werkte inderdaad als een soort therapie. Dat had ik niet verwacht. Ik begon te reflecteren op vroeger: wie ben ik nu eigenlijk? Het voelde bijna als soul searching.\" Dat het af en toe ook heel zwaar was en ze zich afvroeg waar ze aan was begonnen, nam Lamers voor lief. ,,Ik heb vanaf het begin gezegd: 'Als ik dit doe, moet ik 100 procent eerlijk zijn.'\"  \n  \nRegisseur Elza Jo Tratlehner kon dat alleen maar waarderen. De twee bouwden een hechte band op. ,,We zijn een eenheid geworden daarin. Het draaide niet alleen om juice, ze heeft er echt een integer eindproduct van gemaakt.\" \n\nTaboe\n\nLamers won in 2015 als eerste transgender de tv-competitie Holland's Next Top Model. Ze vertelde pas later in het programma dat ze als jongen geboren was en wist toen ook dat ze, mede door die onthulling, in de schijnwerpers zou komen te staan. Ze was er toen niet op uit een rolmodel te zijn. ,,Ik ben er niet om mensen te vertellen hoe ze het moeten doen. Ik hoop gewoon dat als ik erover praat of successen behaal, ik mensen kan inspireren en dat zij daar kracht uit kunnen halen.\"  \n  \nLamers hoopt dat er meer begrip ontstaat voor transgenders, juist door er zo openhartig over te praten. ,,Op die manier hoop ik een lans te kunnen breken.\" Daarvoor moest de blondine over de laatste drempel in haar leven stappen: het bespreken van haar liefdesleven. ,,Ergens voelde ik een soort verplichting, dat ik het voor anderen moest doen. Ik dacht bij mezelf: ik ben zo eerlijk, maar waarom dan niet daarover?\"  \n  \nDat Lamers het onderwerp altijd probeerde te vermijden, komt ook omdat het daten als transgender een stuk moeilijker is, legt ze uit. Echt inhoudelijk ingaan op vragen over haar liefdesleven en onthullen óf er iemand in haar leven is, is dan ook geen doen. ,,Het grappige is: er wordt naar gevraagd in dit interview, maar het is zo'n groot verhaal. Dus heb je even? Ik kan dit niet in tien minuten uitleggen\", grinnikt Lamers. ,,Daar is dus blijkbaar een docu voor nodig. Het is gewoon complex en dat hoort het niet te zijn.\"\n\nGezegend\n\nBang voor reacties op de documentaire is Lamers inmiddels niet meer. Ze vindt de meningen van haar naasten veel belangrijker. ,,Ik lees de reacties wel, hoor. Maar ik word er niet per se heel gelukkig van. Toevallig heb ik laatst Twitter verwijderd, ik doe er niks mee en het is een uitlaatklep voor computerhelden. Die negativiteit heb ik niet nodig.\"  \n  \nLamers werkt bovendien ook nog aan een boek met haar moeder, waarin ze gezinnen die hetzelfde hebben gemaakt, handvatten willen bieden. Het leven lacht haar toe en dat is te merken aan het humeur van het topmodel. ,,Ik sta echt, en zo voelt het ook, middenin het leven. Ik geniet van de dingen die ik mag doen en werk hard aan mijn carrière. Ik ben een gezegend mens.\"  \n  \nAltijd al Loiza is vanaf vandaag te zien op Videoland.","intensity":0,"negativity":0,"cluster_id":51,"similar_texts":"text406"},{"id":"124","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/06/boete-acm-vals-spel-door-inzamelaars-van-frituurvet-a4060811#20211006-79845-302","title":"Vals spel door inzamelaars van frituurvet","text":"Twee inzamelaars van gebruikt frituurvet hebben van toezichthouder ACM een boete van samen bijna 4 miljoen euro gekregen wegens verboden prijsafspraken. De bedrijven Nieuwcom en het voormalige Rotie maakten van 2012 tot en met 2018 afspraken over inkoopprijzen, met als doel deze zo laag mogelijk te houden en hun eigen winstmarge te verhogen. Ook spraken ze af wie bij welke locatie het frituurvet zou afhalen en werd concurrentiegevoelige informatie met elkaar gedeeld. In een dinsdag gepubliceerde verklaring schrijft de ACM dat met name kleine horecaondernemingen, zoals restaurants en snackbars, door de kartelafspraken benadeeld werden.De bedrijven zamelen gebruikt frituurvet in bij horecabedrijven en de voedselindustrie, om het te bewerken tot biodiesel. Als een van hen ten tijde van de prijsafspraken toch bij een leverancier langs was geweest die eigenlijk ‘van de ander’ was en een te hoge prijs had geboden, was er onderling contact. De ACM begon in 2018 een onderzoek na aanwijzingen van de Nederlandse Voedsel- en Warenautoriteit.Naast Nieuwcom en Rotie, dat in 2020 werd overgenomen door het Belgische Quatra, maakte ook UCO Kampen prijsafspraken met Rotie. Omdat dit bedrijf failliet ging voor aanvang van de procedure bij de ACM, kon geen bedrijfsboete meer worden opgelegd. Wel krijgt de verantwoordelijk leidinggevende een persoonlijke boete opgelegd van 1.000 euro. Datzelfde geldt voor de feitelijk leidinggevenden van Rotie (126.000 euro) en Nieuwcom (63.000 euro). (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":6,"similar_texts":"text636"},{"id":"125","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/35/1","title":"Van Gaal ziet De Jong en Weghorst beiden in rol van breekijzer","text":"'En dan komt Wout erin en dan komt Luuk erin en dan BOEM!' Met deze zin bereidde Louis van Gaal zijn spelersgroep gisteren voor op een training waarin werd geoefend op een alternatieve aanvalsvariant tegen Letland. Wout is Wout Weghorst en Luuk is Luuk de Jong. De bondscoach ziet ze allebei als breekijzer mocht Oranje vrijdag in Riga nog iets moet forceren in de slotfase van de zevende WK-kwalificatiewedstrijd. ,,Plan B of C, hoe je het ook noemt, daarin zijn Wout en Luuk heel belangrijk. De rest van het team moet dan volledig in hun dienst spelen'', aldus de bondscoach.  \n  \nVan Gaal wijkt daarmee af van wat voorganger Frank de Boer deed in de eerste wedstrijd tegen de Letten. Afgelopen maart kwam Luuk de Jong juist bewust in de basis tegen de nummer 135 van de wereldranglijst. ,,We zullen de dominante partij zijn en geregeld de achterlijn halen. Bij Luuk weet je zeker dat hij in de spits eindigt als er een voorzet komt'', zei De Boer destijds.  \n  \nDe Jong scoorde ook in de Johan Cruijff Arena. Hij maakte de 2-0 met een vlammende kopstoot. In totaal kwam Oranje die avond tegen Letland tot 26 doelpogingen. Maar naast De Jong scoorde alleen Steven Berghuis.  \n  \nVan Gaal wil niet dat spelers tijdens de uitwedstrijd in Riga met opzet een gele kaart krijgen. Maar liefst vijf Oranje-spelers staan 'op scherp' en zijn bij een volgende kaart geschorst voor de thuiswedstrijd van maandag tegen Gibraltar. Voor Virgil van Dijk, Davy Klaassen, Ryan Gravenberch, Donyell Malen en Luuk de Jong zou een gele kaart 'pakken' slim kunnen zijn. Ze kunnen dan met een schone lei de beslissende interlands van november in. Oranje treft dan Montenegro (uit) en Noorwegen (thuis). ,,Ik ben geen trainer die zegt dat je nu een gele kaart moet pakken. Dat vind ik niet goed'', zei de bondscoach gisteren. ,,Voor iedere positie heb ik een schaduwspeler. Ik ben niet zo gauw van het padje af.''  \n  \nTegen Letland ontbreekt vrijdag Georginio Wijnaldum. De vice-aanvoerder is geschorst na zijn gele kaart tegen Turkije.","intensity":0,"negativity":1,"cluster_id":30,"similar_texts":"text222"},{"id":"126","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=06970c3a6bcd5163b77c#/pages/4-5","title":"Violiste heeft goud in handen","text":"Violiste heeft goud in handen\n\nDolgelukkig is Carla Leurs met haar nieuwe Guadagnini-viool, die zij dankzij het NMF in ieder geval voor vijf jaar ’de hare’ mag noemen. \n\nFOTO \n\nMichel \n\nvan Bergen\n\n❮❯\n\nFonds schenkt Carla Leurs peperdure 18e-eeuwse Guadagnini-viool \n\ndoor Eline Verburg\n\nAmsterdam Op het moment dat Carla Leurs de 18e-eeuwse Guadagnini-viool voor de allereerste keer in haar handen nam, een van de snaren beroerde en de eerste klank hoorde, was het: ’Wow.’ \n\nZelf kan ze zo’n kostbaar Italiaans instrument bij lange na niet betalen. Toch bespeelt de soliste hem komend weekend, op een klassiek festival van het Nationaal Muziekinstrumenten Fonds (NMF) dat de viool dankzij een nalatenschap kon aanschaffen. „Een talent als Carla Leurs kan hier veel meer mee bereiken dan met een ’gewone’ viool”, verklaart Manon Veenendaal, directeur van het fonds. \n\nHoeveel het instrument kost, wil ze niet prijsgeven, „maar je zou er ook een aardig appartement in de binnenstad van Amsterdam voor kunnen kopen.” Waarmee een schatting van acht ton tot een miljoen in de buurt lijkt te komen. \n\nOverigens bij lange na niet het hoogste bedrag ooit betaald voor een viool. „Dat is de ’Lord Wilton’ van Guarneri Del Gesù uit 1742”, weet Leurs, die immers zelf ooit op dit instrument heeft mogen spelen bij de toenmalige eigenaar/verzamelaar, Lord David Fulton. „Een jaar geleden heeft hij hem voor 27 miljoen dollar verkocht! Dat zou zelfs voor het NMF te gek worden”, schatert ze.\n\nTopvioliste Carla Leurs (43), bij het brede publiek bekend als concertmeester in het televisieprogramma Maestro en sinds twee jaar soliste, voelde zich wel even bezwaard dat ook haar een dure viool wordt gegund. „Ze hadden er ook voor kunnen kiezen om drie aankopen te doen en drie musici blij te maken”, zegt ze bescheiden. „Maar ik mocht op zoek naar wat voor mij de beste en de mooiste was. En dat is deze, zonder twijfel.”\n\nVeenendaal vult aan: „Een goed instrument is cruciaal als je aan de top wilt staan. Max Verstappen moet toch ook in de beste auto rijden? Deze viool past bij Leurs’ ambitie om een topsoliste te worden.”\n\nNaar een oud instrument groei je toe, beschrijft Leurs. „Als kind begin je met een half-viooltje, een kleine, die overigens ook al niet goedkoop is. Sindsdien heb ik mijn viool geleend. Hoe beter je wordt, hoe beter je kunt omgaan met zo’n stukje unieke, levende geschiedenis, wat een oude viool toch is.”\n\nDe Guadagnini, door de Italiaanse vioolbouwer Giovanni Battista Guadagnini (1711-1786) in Parma gemaakt, is van vergelijkbare klasse als de bekendere Stradivarius – het instrument van onder anderen André Rieu; hij bezit er een uit 1667 die enkele miljoenen waard zou zijn.\n\nLeurs’ vorige viool was er een uit 1808, van Nicolas Lupot, ook wel de Stradivarius van Frankrijk genoemd. Net als veel andere instrumenten kwam deze rechtstreeks via een erfenis bij het NMF terecht. Was die niet goed meer? „Oh, hij klonk als een klok, echt Frans, een beetje nasaal. Maar hij kostte ook vrij veel kracht. Het spelen van Prokofiev voelde een beetje als een strijd, terwijl het met de Guadagnini veel vloeiender gaat.” \n\nDe violiste leerde haar nieuwe instrument, dat toen nog niet gekocht was maar wel mocht worden uitgeprobeerd, kennen in coronatijd. Voorlopig leent Leurs haar nieuwe verovering voor een periode van vijf jaar, waarschijnlijk langer. Als er tenminste niets mee gebeurt. Leurs lacht: „Het is net als met je eerste kind. Na twee weken weet je precies hoe je dat vast moet pakken. Inmiddels heb ik ook al met hem op de fiets gezeten, ook dat voelde alsof ik voor het eerst met mijn peuter onderweg ging. Ach, hij heeft al 250 jaar alles overleefd, dus dit zal ook wel goed komen.”\n\nDe kersverse aankoop blijft vanaf nu eigendom van het NMF. „In wezen is het NMF een soort museum voor instrumenten, zoals het Rijksmuseum”, vergelijkt Leurs. „Maar dan met levend erfgoed. Want alle instrumenten kunnen worden uitgeleend aan talentvolle musici en bespeeld. Dit voelt alsof je de Nachtwacht aan mij beschikbaar stelt.”","intensity":0,"negativity":0,"cluster_id":24,"similar_texts":"text714"},{"id":"127","publisher":"Trouw","date":"2021-10-07","url":"https://krant.trouw.nl/titles/trouw/8321/publications/1374/articles/1459378/15/4","title":"Volgend jaar ruim een derde meer faillissementen","text":"Het aantal faillissementen in Nederland loopt volgend jaar waarschijnlijk op. Volgens Euler Hermes, de grootste kredietverzekeraar ter wereld, zijn er ruim een derde meer bankroeten te verwachten. Euler Hermes rekent voor dit jaar op 1790 faillissementen, wat het laagste cijfer van de afgelopen vijftien jaar zou zijn. Volgend jaar zou dat aantal oplopen tot 2400. \"Deze stijging kon natuurlijk niet uitblijven\", zegt risicodirecteur Johan Geeroms van Euler Hermes Nederland. Dankzij de coronasteun van de overheid bereikte het aantal faillissementen in de coronacrisis volgens hem juist een historisch laagtepunt. \"Aan die situatie komt nu stapsgewijs een eind.\"","intensity":0,"negativity":0,"cluster_id":47,"similar_texts":"text450"},{"id":"128","publisher":"De Volkskrant","date":"2021-10-07","url":"https://krant.volkskrant.nl/titles/volkskrant/7929/publications/1379/articles/1459385/2/2","title":"Vrouwenorganisaties vangen bot: overheid hoeft van rechter de pil niet gratis te maken","text":"Dat heeft de rechtbank in Den Haag gisteren bepaald. 'Vrouwen in Nederland kunnen beschikken over een ruime selectie van anticonceptiemiddelen, die vrij verkrijgbaar zijn en die niet heel veel kosten', aldus de rechter.  \n  \nDe rechtszaak tegen de staat was aangespannen door vrouwenrechtenorganisatie Bureau Clara Wichmann, burgerbeweging DeGoedeZaak en ruim 7.300 mede-eisers. Zij vinden het principieel onjuist dat vrouwen meestal opdraaien voor de kosten van anticonceptie, zoals de pil, hormoonspiraal of implantaat.  \n  \nDat is discriminerend en onrechtvaardig, vinden de eisers. 'Anticonceptie is niet alleen van belang voor vrouwen, maar ook voor mannen en zelfs voor de hele maatschappij', betoogden de advocaten tijdens de rechtszitting in juli. De rechter stelt dat vrouwen geen toestemming nodig hebben om anticonceptiemiddelen aan te schaffen. Zij kunnen dus net als mannen 'hun seksuele en reproductieve rechten' uitoefenen, zodat er ook geen sprake is van discriminatie.  \n  \nOok kunnen mannen meebetalen aan de pil en andere anticonceptiemiddelen. Uit een onderzoek van bureau Rutgers in 2020 vindt driekwart van de jongvolwassenen (18-30 jaar) dat mannen en vrouwen 'even verantwoordelijk' zijn voor anticonceptie. Maar in de praktijk betaalt slechts eenderde van de mannen (mee) aan het voorkomen van zwangerschap.  \n  \nDe rechtbank erkent dat niet in elke relatie sprake is van volstrekte gelijkwaardigheid tussen man en vrouw. Maar dat komt niet 'doordat de staat anticonceptiemiddelen niet gratis ter beschikking stelt'.\n\nKeuze aan wetgever\n\nDe rechter noemt de vergoeding van kosten wel denkbaar. 'Het is alleen niet aan de rechtbank, maar aan de wetgever om die andere keuze te maken', aldus de rechtbank. Anticonceptie zat jarenlang in het basispakket van zorgverzekeringen, maar werd daar in 2011 uitgehaald. Meisjes onder 18 jaar krijgen de pil wel vergoed uit de basisverzekering.  \n  \nGroenLinks kondigde gisteren aan dat binnenkort te willen regelen. Bij de behandeling van de begroting voor Volksgezondheid zal GroenLinks-Kamerlid Corinne Ellemeet een voorstel indienen om anticonceptie voor 18-plussers via een subsidieregeling gratis te maken. Dan zou de anticonceptie per 1 januari al gratis kunnen worden.  \n  \nDe partij denkt dat hier een meerderheid voor is in de Tweede Kamer. Bij een eerdere, vergelijkbare motie waren alleen VVD, CDA, PVV en SGP tegen. Deze partijen hebben samen geen meerderheid.\n\nVoor volgend kabinet\n\nHet demissionaire kabinet vindt zo'n inhoudelijke wijziging een zaak voor het volgende kabinet. Voormalig minister voor Medische Zorg Tamara van Ark becijferde eerder dat de terugkeer van de pil in het basispakket tussen 25 en 60 miljoen euro kost.  \n  \nTijdens de rechtszaak betoogde de landsadvocaat dat het vergoeden van anticonceptie 'bij uitstek een politieke kwestie is' waarover de rechter niet zou moeten beslissen. De beschikbaarheid van anticonceptie is volgens de overheid zeker belangrijk voor de gelijkheid tussen man en vrouw. 'Maar de kosten zijn dusdanig laag dat ze door de burger zelf kunnen worden gedragen', aldus de landsadvocaat.  \n  \nGemiddeld kost de pil 13,95 euro per kwartaal, becijferde de advocaat. Een spiraal, die tot vijf jaar werkzaam is, kost tussen de 49 euro en 160 euro.","intensity":1,"negativity":2,"cluster_id":21,"similar_texts":"text136"},{"id":"129","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/4/3","title":"Westelijke Balkan nog geen lid EU","text":"Zes landen op de westelijke Balkan krijgen nog geen uitzicht op het lidmaatschap van de Europese Unie. Landen als Nederland en Duitsland willen nog geen toetredingsdatum met hen afspreken. Albanië, Noord-Macedonië, Servië, Montenegro en ook Bosnië en Kosovo moeten eerst nog veel hervormingen doorvoeren, vinden onder meer Nederland en Duitsland. Slovenië, dat dit halfjaar de EU voorzit, wijdde de EU-top van gisteren aan de regio en wilde afspreken dat het vóór 2030 dan toch zover zou zijn. Maar dat stuitte op grote weerstand.","intensity":0,"negativity":1,"cluster_id":65,"similar_texts":"text736"},{"id":"130","publisher":"Trouw","date":"2021-10-06","url":"https://krant.trouw.nl/titles/trouw/8321/publications/1373/articles/1458650/11/1","title":"Wie betaalt de rekening voor anticonceptie?","text":"Spiraaltje, pil of staafje? Wat de keuze ook is, de vrouw draait vaak op voor de kosten van anticonceptie. Bureau Clara Wichmann en maatschappelijk campagnebureau DeGoedeZaak vinden dat onrechtvaardig. Ze spanden een zaak aan om via de rechter af te dwingen dat alle anticonceptie - behalve condooms - gratis wordt. Vanmiddag doet de rechter in Den Haag daarover uitspraak.  \n  \nVoor veel Nederlandse vrouwen hangt daar wat vanaf. In Nederland gebruiken alleen al 1,4 van de 3 miljoen vrouwen in de vruchtbare leeftijd hormonale anticonceptie, zoals de pil, schat expertisecentrum seksualiteit Rutgers op basis van cijfers uit 2019.  \n  \nHormonale anticonceptie kost een flinke duit. Tot je achttiende vergoedt weliswaar de zorgverzekeraar, en van 18 tot 21 jaar wordt de pil verrekend met het eigen risico. Daarna betaalt de vrouw meestal zelf. Voor een anticonceptiepil ben je volgens Rutgers al snel tussen de 20 tot 40 euro of meer per jaar kwijt. Na de aanschaf van een hormoonspiraal, die vijf jaar werkt, ben je minimaal 150 euro lichter. De kosten van een implantaat (120-140 euro, drie jaar werkzaam), een pleister (rond de 35 euro, drie maanden werkzaam) of een ring (40 tot 45 euro, drie maanden werkzaam ) tikken met de jaren ook aan. Volgens Rutgers zijn er vrouwen die geen anticonceptie gebruiken omdat ze het niet kunnen betalen.  \n  \nMaar seks heb je met z'n tweeën. Het idee dat je als stel daarom ook de verantwoordelijkheid voor de kosten deelt, speelt vooral onder jongeren. Uit een peiling uit 2020 van Rutgers blijkt dat driekwart van de 18- tot 30-jarigen vindt dat beide partners in een relatie even verantwoordelijk zijn voor de anticonceptie.  \n  \nDe wens is er, en een tikkie voor de helft van de kosten is zo gestuurd. Maar uit dezelfde peiling blijkt toch dat slechts een derde van de mannen in een vaste relatie daadwerkelijk meebetaalt aan de anticonceptie van hun partner.  \n  \nLos van de uitspraak van de rechter, is de rechtszaak dan ook een goed moment om de gedeelde verantwoordelijkheid echt op de agenda te krijgen, vindt Ineke van der Vlugt van Rutgers. \"Jongens en mannen spelen een belangrijke rol bij de preventie van een onbedoelde zwangerschap.\" Hun betrokkenheid moeten ze als vanzelfsprekendheid zien, vindt ze. \"Anticonceptie voor mannen loopt achter. Dus een betrokken man betaalt mee aan de anticonceptie van zijn partner, gebruikt een condoom of laat zich steriliseren. Andere opties zijn er niet.\"\n\nDeze vrouwen delen de kosten voor hun anticonceptie al\n\n'Eigenlijk betaalde hij'\n\nDjoeke Klaphake (21)  \n  \nAl weet Djoeke Klaphake (21) uit Utrecht dat zij en haar vriend op één lijn zitten, toch voelde ze zich opgelaten om hem te vragen mee te betalen aan haar spiraal. \"Dus ik maakte er een grapje van, 'zeg, kan ik jou niet een tikkie sturen voor de helft?' Hij pakte het bloedserieus op en ging direct akkoord. Heel erg fijn, vond ik dat. We hadden het nog even over hoe we het wilden aanpakken, want ik had gehoord dat anderen een soort 'leasesysteem' gebruikten. Dan maakt de partner maandelijks iets over, zo'n 2,50 euro. Dat vonden mijn vriend en ik toch niet helemaal passen, dus hij heeft de helft overgemaakt. Grappend zei ik nog dat hij een deel terug kon krijgen als we uit elkaar zouden gaan, maar hij vond dat onzin.\"\n\n'Ik maakte er een grapje van'\n\nEllen Schwantje (64)  \n  \nNu ze 64 is, is Ellen Schwantje uit Kampen 'vrij' van anticonceptie, zoals ze het zelf zegt. Ze kijkt terug op een leven aan de pil, pessarium en spiraal. \"Tijdens mijn hele vruchtbare leven heb ik de kosten altijd gedeeld. Zo hoort dat, vind ik. Als jong meisje in de zestiger jaren kochten mijn ouders het voor me of werd het vergoed door de familiezorgverzekering. Mijn vader was huisarts en daarom wist ik veel over anticonceptie. Dat zij dat zonder morren voor mij kochten was zo'n luxepositie, dat gun ik iedereen. Later, toen ik getrouwd was, kwam het geld voor mijn pil of spiraal gewoon uit de huishoudportemonnee. Net zoals de boodschappen, is anticonceptie toch ook voor het gezin? Op die rekening stond het salaris van mijn man, dus eigenlijk betaalde hij.\"\n\n'Het is voor mij heel simpel'\n\nRiiziane Golamun (26)  \n  \nDe 26-jarige Riiziane Golamun uit Den Haag is principieel: anticonceptie moet gratis en toegankelijk zijn en dat moet volgens haar géén politieke discussie zijn. \"Mijn baarmoeder is geen politiek middel. Tijdens een relatie is het voor mij heel simpel. Anticonceptie kost geld en dat vind ik belachelijk en seksistisch. In de islamitische context is het zo, klassiek gezien, dat de partner in de basiskosten van de vrouw moet voorzien. Maar los daarvan zou ik er niet voor willen betalen, want dat klopt niet. Ik heb wel eens tegen een man gezegd dat de kosten voor mijn anticonceptie tijdens een relatie, net zoals wattenstaafjes, make-up of kleding, betaald horen te worden. Dit hoort bij mijn huishoudboekje, klaar. In het verleden heb ik mijn kosten wel eens contant gekregen, omdat ik het zo zat was.\"","intensity":0,"negativity":0,"cluster_id":21,"similar_texts":"text152"},{"id":"131","publisher":"De Telegraaf","date":"2021-10-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/6ee11c6fe9a3584d624801bf25bc7176/web/OPS/cciobjects.json&hash=0b3f557778cacded5632#/pages/28","title":"woensdag","text":"woensdag\n\ntelesport\n\npagina w2\n\nvrouw\n\npagina w8\n\nweer\n\npagina w10\n\npuzzel\n\npagina w11\n\ncultuur\n\npagina w12\n\ntelevisie\n\npagina w14\n\nFOTO \n\nANP/HH","intensity":0,"negativity":0,"cluster_id":38,"similar_texts":"text429"},{"id":"132","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/2/1","title":"Woonsubsidie Spaanse jeugd","text":"De Spaanse regering is van plan arme jongeren 250 euro per maand te geven om zelfstandig te kunnen gaan wonen. Premier Pedro Sánchez zei gisteren in Sevilla dat de premie jongeren tussen de 18 en 35 in staat moet stellen hun ouderlijk huis te verlaten. Voor de maatregel is 2,25 miljard euro beschikbaar. De regering wil ook dat huisbazen met meer dan tien woningen kunnen worden verplicht om hun huur te verlagen als er schaarste is.","intensity":0,"negativity":0,"cluster_id":45,"similar_texts":"text352"},{"id":"133","publisher":"Algemeen Dagblad","date":"2021-10-07","url":"https://krant.ad.nl/titles/algemeendagblad/7908/publications/26508/articles/1459382/37/2","title":"Zege Roglic in oudste koers","text":"Primoz Roglic heeft Milaan-Turijn gewonnen, de koers die in 1876 voor het eerst werd verreden en daarmee de oudste ter wereld is. De Sloveen van Jumbo-Visma liet in de laatste 200 stijgende meters de Brit Adam Yates achter zich. De Portguees João Almeida sprintte naar de derde plaats.","intensity":0,"negativity":0,"cluster_id":39,"similar_texts":"text615"},{"id":"134","publisher":"Algemeen Dagblad","date":"2021-10-06","url":"https://krant.ad.nl/titles/algemeendagblad/7908/publications/26488/articles/1458639/41/4","title":"Zege voor Van Poppel","text":"Danny van Poppel heeft Binche-Chimay-Binche, ook wel bekend als de Mémorial Frank Vandenbroucke, gewonnen. De renner van Intermarché-Wanty-Gobert reed in de slotkilometer weg uit een eerste groep. Na dit seizoen stapt Van Poppel (28) over naar Bora-Hansgrohe. ,,Supermooi dat ik zo afscheid kan nemen'', zei hij na zijn zege.","intensity":0,"negativity":0,"cluster_id":60,"similar_texts":"text506"},{"id":"135","publisher":"NRC Handelsblad","date":"2021-10-06","url":"https://www.nrc.nl/nieuws/2021/10/05/balkan-is-de-eu-wachtkamer-beu-laat-de-gesprekken-daarover-beginnen-a4060813#20211006-79845-112","title":"Zes Balkanlanden willen in de EU, maar die is terughoudend","text":"Uitbreiding EU Zes Balkanlanden willen nu eindelijk lid worden van de EU, maar die is niet gehaast – zelfs terughoudend, vanwege de vele crises. ,Edi Rama, de premier van Albanië, vergelijkt de Europese Unie met een onwillige verloofde. „Al jaren zegt de EU tegen ons: we zullen ooit trouwen, maar ik wil niet met je praten en je mag ook niet met anderen praten.”\n\nLater in het gesprek vergelijkt de premier zijn land en buurland Noord-Macedonië met Vladimir en Estragon, de vergeefs wachtende hoofdpersonen uit Becketts toneelstuk Wachten op Godot. En: „Als Mark Rutte zijn memoires schrijft, beginnen de gesprekken tussen Albanië en de EU over toetreding.”\n\nRamas frustratie is begrijpelijk. Albanië zit al twaalf jaar in de wachtkamer van Brussel, en een stap richting de vurig gewenste toetreding tot de EU lijkt ver weg. Waren het tot begin vorig jaar Nederland en Frankrijk die onderhandelingen blokkeerden, nu is het Bulgarije – EU-lid sinds 2007 – dat zich om cultureel-historische redenen verzet tegen gesprekken. Bulgarije eist onder meer dat Noord-Macedonië erkent dat zijn taal Bulgaarse wortels heeft. Omdat de toetredingsgesprekken met Albanië en Noord-Macedonië gekoppeld zijn, sluit de Bulgaarse blokkade voortgang voor beide landen uit.\n\nLees ook deze reportage over Afghaanse vluchtelingen in Albanië\n\nDe regeringsleiders van de zes Westelijke Balkanlanden – Albanië, Bosnië en Herzegovina, Kosovo, Montenegro, Noord-Macedonië en Servië – spreken woensdag met EU-regeringsleiders in een Sloveens kasteel. Vooraf was de verwachting dat de Europese belofte uit 2003, een zekere toekomst binnen de EU voor de landen, zou worden herbevestigd. Recent werd duidelijk dat de slotverklaring waarschijnlijk voorzichtiger zal zijn, omdat een aantal lidstaten geen toezeggingen wil doen. Natuurlijk, er is ‘EU-perspectief’. Samenwerking, ja graag. Maar lidmaatschap, nou nee.\n\nIn antwoord op vragen van de Tweede Kamer ging het demissionaire kabinet dinsdag in op de waarschijnlijke slotverklaring van de Balkantop in Slovenië. „Naar verwachting zal het EU-perspectief van de landen van de Westelijke Balkan worden herbevestigd en het belang van de rechtsstaat, mensenrechten en democratie in de regio benadrukt worden.” En: „Benadrukt zal worden dat de EU veruit de belangrijkste partner is voor de landen van de Westelijke Balkan.”\n\nStraaljagers en grensblokkades\n\nEven begrijpelijk als de frustratie van Edi Rama is de terughoudendheid van de EU. Neem de onderlinge verhoudingen tussen Kosovo en Servië. Hun recente conflict over kentekens, inclusief grensblokkades en straaljagers, kon alleen worden gesust dankzij EU-bemiddeling. De etnische en nationale sentimenten die in de jaren negentig tot de Joegoslavië-oorlogen leidden, zijn niet verdwenen. Stabiliteit is geen kenmerk van de regio.\n\nKosovo is zelf ook een obstakel: de in 2008 uitgeroepen onafhankelijkheid van Servië wordt door EU-lidstaten Spanje, Slowakije, Roemenië, Griekenland en Cyprus niet erkend.\n\nEn dan zijn er de zorgen over corruptie, migratie, georganiseerde misdaad, autoritaire leiders, de kwetsbare rechtsstaat. Hervorming van het juridische systeem weegt zwaarder in de vorig jaar vernieuwde procedure voor uitbreiding van de EU, mede op Nederlands verzoek.\n\nLees ook deze recensie over een journalistiek boek over de Balkan\n\nVoldoen aan de voorwaarden die Brussel stelt, is geen sinecure, zegt premier Rama in zijn werkkamer in Tirana. „We zijn bezig met de vervanging van rechters waar iets mee is, qua belangenverstrengeling of andere kwesties. Meer dan 60 procent viel af. De grote uitdaging is om nieuwe en capabele rechters aan te stellen. Dat gaat niet zo maar. We zijn nog volop bezig in de operatiekamer, beoordeel ons op de kwaliteit van de operatie. Ik begrijp dat toetreding in dit stadium geen optie is. Maar laat de gesprekken daarover beginnen.”\n\n‘Permanente schemerzone’\n\nOok in economisch opzicht valt nog veel te hervormen in de regio. Het contrast met het bruto binnenlands product elders in Europa is enorm. Via een Economic and Investment Plan investeert de EU tot 9 miljard euro in de Westelijke Balkan, onder meer gericht op digitalisering, (om)scholing en steun voor het opzetten van kleine ondernemingen. Aan EU-subsidies ontbreekt het niet; er ging al 3,3 miljard euro aan coronasteun naar de zes landen.\n\nToch, ondanks alle tekortkomingen in de zes landen, zou het een „strategische vergissing” van de EU zijn om de deur gesloten te houden, aldus vier Balkankenners en voormalig EU-buitenlandchef Catherine Ashton in een dinsdag gepubliceerd opiniestuk op nieuwssite Politico.\n\nLees ook deze reportage over de Chinese snelweg in Montenegro\n\nHet is verklaarbaar dat de Europese animo om voormalig communistische landen de EU binnen te halen (Kroatië was de meest recente in 2013), is afgenomen. Financiële crisis, migratiecrisis, Griekse crisis, de Brexit, allemaal aanslagen op het Europagevoel. De publieke opinie keerde zich in veel landen tegen migratie en economische solidariteit.\n\nMaar, schrijven de vijf auteurs, door de Westelijke Balkan te laten bungelen, nodigt de EU anderen uit in zijn culturele en geografische ruimte, anderen die de EU-waarden niet delen. „De Westelijke Balkan in een permanente schemerzone aan de randen van Europa houden, zou een strategische – en onnodige – nederlaag zijn.”\n\nZij die pleiten voor integratie van de Balkan in de EU, vrezen de invloed van China, Rusland, Turkije en de Golfstaten. De haven van Dürres wordt volgens Rama de grootste toeristische haven van het Middellandse Zeegebied, met hulp van Dubai. Turkije bouwt waterkrachtcentrales in Albanië, China financiert een peperdure snelweg in Montenegro, Rusland onderhoudt warme banden met Servië. Geopolitiek is het beste argument van de Balkanlanden om ze uit de Brusselse wachtkamer te halen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 oktober 2021","intensity":0,"negativity":1,"cluster_id":18,"similar_texts":"text155"}]
