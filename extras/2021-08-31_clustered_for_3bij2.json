[{"id":"1","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/39/1","title":"'Fijn, dat denken op korte termijn'","text":"### Dumoulin werkt van doel tot doel en dat bevalt prima\n\nVoor de start van de Benelux Tour had Tom Dumoulin plannen om een goed klassement te rijden. Die kansen zijn na de eerste spectaculaire waaieretappe van gisteren gedecimeerd omdat hij bijna een minuut verloor. Al fietste Dumoulin na de rit bij de teambus ontspannen en lachend uit naast ploeggenoot Mike Teunissen, die wel een prima zaak deed voor het klassement.  \n  \nVoor Dumoulin blijven deze week nog een paar mooie dagen over om zich te testen. Zijn programma voor het restant van dit wielerseizoen is kraakhelder. Maar vraag Dumoulin vooral niet naar de plannen op de lange termijn. Niet dat de Limburger geen zin heeft om daarover te praten. Maar simpelweg omdat hij er zelf nog niet over nagedacht heeft. Is dat onzin en voor de bühne? Dumoulin is duidelijk over zijn beweegredenen. ,,Dit werkt voor mij. Ik stel mijn doelen, daar werk ik naartoe en vanaf dat doel kijken we weer rustig verder naar het volgende doel. In het verleden keek ik altijd jaren vooruit. Zo van: over vijf jaar wil ik daar staan in mijn carrière. Maar het loopt toch nooit zoals je gepland had. Dat denken op kortere termijn bevalt me prima.''  \n  \nDie korte termijn ziet er als volgt uit: eerst hoopt Dumoulin zich deze week nog te laten zien in de Benelux Tour die tot en met zondag duurt. Dan gaat de focus op het WK. Daar, eind september in het Belgische Leuven, rijdt Dumoulin zowel de tijd- als de wegrit. Om het voor hem zo maffe wielerseizoen, dat begon met een time-out van vier maanden, af te sluiten met de Italiaanse najaarskoersen Tre Valli Varesine, Milaan-Turijn en het wielermonument Ronde van Lombardije.  \n  \nHet 'nieuwe denken' hoort bij de Tom Dumoulin 2.0 die niet meer in oude vallen wil trappen. De Tom Dumoulin die niet meer overtraind wil raken en de Tom Dumoulin die niet meer neerslachtig wil worden van het leven als profwielrenner. Dat was de reden dat hij begin dit jaar vier maanden stopte met fietsen. Om te ontdekken of hij nog wel zo graag renner wilde zijn. Ja, was het antwoord.  \n  \nOok na de zilveren medaille in Tokio op de tijdrit achter Jumbo-ploegmaat Primoz Roglic was dat nog steeds het duidelijke antwoord. Of zoals hij nu zegt: ,,Het was een heel bijzondere periode. Het was bikkelen, maar ook heel erg mooi. Ik ben er trots op dat het is gelukt. Na Tokio heb ik een korte break genomen en daarna ben ik al snel weer volle bak gaan trainen thuis met het oog op deze Benelux Tour.\"  \n  \nWaar vandaag een tijdrit van elf kilometer rond Lelystad op het programma staat. Een vlak parkoers dat niet in het voordeel is van Dumoulin, die het liever wat glooiend heeft. ,,Ik ben benieuwd hoe ik ervoor sta. Op de trainingen voelt het goed, maar dat is geen garantie voor de wedstrijden. Het parkoers is niet per se op mijn maat. Maar tijdens het NK tijdrijden was ik ook goed op een vlakke ronde. Toen voelde ik me nog beter dan tijdens de Spelen.\"  \n  \nOok het parkoers van het WK tijdrijden is niet op zijn maat gemaakt. ,,Maar ik word blij van elke tijdrit. Het is een belangrijk doel voor mij\", zegt Dumoulin, die in 2017 wereldkampioen tijdrijden werd. Ook op de weg wil hij zich in Leuven laten zien. ,,Het is een zwaar parkoers. Met veel korte klimmetjes, draaien en keer. Echt iets voor Wout van Aert. Ik ben verre van topfavoriet, maar op een WK weet je het nooit. Maar dat voelt nu toch echt nog ver weg.\"","intensity":0,"negativity":0,"cluster_id":53,"similar_texts":"text398"},{"id":"2","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/32/1","title":"'Heb veel over EK nagedacht'","text":"### Georginio Wijnaldum gelooft in herstart na komst Van Gaal en geniet van trainen met Lionel Messi\n\nGeorginio Wijnaldum heeft het per ongeluk over het EK als hij een anekdote vertelt over het WK in Brazilië. De middenvelder van Paris Saint-Germain wordt erop gewezen en schiet in de lach. ,,Dat EK zit blijkbaar nog in mijn hoofd\", zegt hij. De mislukte voetbalzomer na het echec in de achtste finales tegen de bescheiden Tsjechische ploeg deed pijn, zegt Wijnaldum eerlijk. ,,Dan ga je naar huis en dan gaat het EK nog door\", zegt hij. ,,Tegen de Tsjechen ging het mis. We proberen de problemen op te lossen als elf individuen en niet als één team. Daar ging het fout\", analyseert de middenvelder.  \n  \nDe Rotterdammer speelde in Boedapest zelf een van zijn minste interlands ooit. Maar excuses weigert hij aan te halen, ook niet als er herhaaldelijk naar het systeem wordt gevraagd. ,,We speelden 5-3-2 en er was voor dat EK weinig tijd om dat er helemaal in te slijpen. Dat was in 2014 voor het WK anders, toen was er een veel langere voorbereiding. Maar met het systeem op zich is niks mis, het was de keuze van de bondscoach en wij stonden er allemaal achter. Maar we kregen een snelcursus 5-3-2 en natuurlijk gaan er dan dingen fout.\"  \n  \nEen nieuwe start, al is de kwalificatiereeks voor het WK in Qatar al drie wedstrijden op gang, moet nieuwe energie opleveren. Wijnaldum gelooft daar wel in. ,,Dat is er vaak als er een nieuwe bondscoach is\", zegt hij. ,,Bovendien is er een nieuwe cyclus na het EK. We willen het allemaal beter doen dan afgelopen zomer. Over het EK heb ik veel nagedacht. Wat hadden we als team anders kunnen doen? Wat had ik zelf anders moeten doen? Dat soort dingen.\"  \n  \nDe internationals zouden volgens Van Gaal om meer duidelijkheid hebben gevraagd. En laat dat nou net een van de grote kwaliteiten van de bondscoach zijn. ,,Duidelijkheid, daar heeft elk team behoefte aan\", zegt Wijnaldum. Of dat ook betekent dat de selectie graag terug wil naar 4-3-3 - Van Gaal zei dat daar een voorkeur voor zou zijn bij de spelers - weet Wijnaldum niet. ,,Maar veel spelers spelen dat systeem bij hun club of zijn er mee opgegroeid. Wat ik wil? Mij maakt het niet zoveel uit, we moeten doen wat het beste voor het team is\", zegt Wijnaldum. ,,Er zijn maar twee trainingen voor we in Oslo tegen Noorwegen spelen. Dat is erg weinig, maar dat is hoe het is bij het nationale elftal. Dat is altijd zo geweest. Er is alleen tijd om langer op iets te trainen in de aanloop naar een groot toernooi.\"\n\nKleedkamer\n\nMaar om daar te komen, moet Oranje een resultaat boeken tegen de Noorse ploeg van spits Erling Haaland. Een wereldster, maar daar kan Wijnaldum onmogelijk wakker van liggen. Sinds deze zomer zit hij in de kleedkamer bij Neymar, Kylian Mbappé, Sergio Ramos en sinds kort Lionel Messi. ,,Maar er is nog veel meer kwaliteit, het zijn niet alleen die jongens. Met Messi heb ik alleen getraind, toen hij inviel afgelopen weekeinde was ik er al uit. We hebben zoveel kwaliteit, maar de trainer moet er nog een team van gaan maken. Messi is bijzonder, ik begreep meteen waarom Frenkie de Jong zo lovend over de persoon Messi was. Hij is zo normaal.\"  \n  \nOver die avond dat Wijnaldum het Barcelona met Messi op Anfield vloerde met twee goals en zo de weg naar de finale versperde, ging het nog niet. ,,Nee, nog niet over gehad\", lacht hij. ,,Dat is verleden tijd, toch? We moeten samen vooruit. Bij Liverpool verdedigen de voorhoedespelers heel fanatiek, maar ik zie dat de jongens bij PSG ook heel veel doen. Ook op trainingen. We moeten allemaal nog wennen, ik ook, want dit is een ander team met andere medespelers en een ander systeem. En met andere tegenstanders.\"  \n  \nMaar voor Mauricio Pochettino verder mag kneden aan een elftal in Parijs, moet Wijnaldum eerst aan de slag met Van Gaal. Bij de eerste bespreking hamerde de bondscoach op de basisregels. Wijnaldum vertelt het aan het einde van het interview en voert het als reden aan om snel de aftocht te blazen in Zeist. ,,De bondscoach zei ook dat we op tijd moeten zijn. Sorry, ik moet gaan, haha.\"\n\nAnekdote\n\nEr is nog tijd voor één favoriete anekdote van de speler over zijn eerdere samenwerking met Van Gaal. ,,Ik herinner mij nog een gesprek met hem in Brazilië voor de groepswedstrijd op het WK tegen Chili\", zegt Wijnaldum. ,,Hij vertelde dat ik zou gaan spelen en dat ik een bepaalde rol op het middenveld moest gaan invullen. Hij zei erbij dat hij twijfels had of ik dat zou kunnen. En toen zei hij zelfs: ik denk zelf eigenlijk van niet, maar Danny Blind denkt van wel en die vertrouw ik dan maar. Dat is Van Gaal, hij vertrouwt de mensen met wie hij werkt.\"","intensity":1,"negativity":0,"cluster_id":60,"similar_texts":"text623"},{"id":"3","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/15/2","title":"'Jodenster verhandel je niet op een beurs'","text":"Op de militariabeurs in Houten mogen geen 'Holocaustspullen' meer te koop worden aangeboden, zoals een gedragen Jodenster. Dat zegt organisator Gaston Vrolings. ,,Een Jodenster verhandel je niet op een beurs. Dat zal ik alle standhouders laten weten. Deze ene is erdoorheen geglipt.''  \n  \nHet Centrum Informatie en Documentatie Israël (Cidi) en het Centraal Joods Overleg (CJO) verklaarden aangifte te gaan doen tegen de beursorganisator na het zien van beelden van het consumentenprogramma Kassa. Op de beurs voor verzamelaars van militaire memorabilia waren veel nazivoorwerpen te koop, waaronder dolken met hakenkruizen en SS-leuzen, SS-insignes, eremedailles met hakenkruis en bustes van Adolf Hitler.  \n  \nDe gedragen Jodenster werd aangeboden voor 2500 euro, inclusief de persoonsgegevens van de draagster. CJO-voorzitter Ronny Naftaniel omschrijft de beurs als 'walgelijk'. Hij ziet er een verheerlijking in van het nazigedachtegoed.","intensity":0,"negativity":0,"cluster_id":50,"similar_texts":"text384"},{"id":"4","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/15/1","title":"'Koelbloedigheid in deze moordzaken onthutsend'","text":"### Mega-liquidatieproces begint tegen ex-leden Caloh Wagoh\n\nNa jaren van onderzoek en voorbereiding begon gisteren in de zwaarbeveiligde rechtbank De Bunker in Amsterdam het liquidatieproces Eris, waarin 21 verdachten terechtstaan voor vijf moorden, elf moordpogingen of -opdrachten en enkele lichtere vergrijpen. De meeste verdachten waren lid van motorclub Caloh Wagoh, die inmiddels door de rechtbank is verboden. Het Eris-proces is vanwege de aard en omvang, samen met het Marengo-proces, een van de omvangrijkste strafprocessen in de Nederlandse geschiedenis.  \n  \nDe reeks moorden waar het Eris-proces om gaat, begint eind januari 2017, op het moment dat Ridouan Taghi volgens het OM op zoek moet naar een nieuw moordcommando, omdat zijn vertrouwelingen in de problemen zijn gekomen door een vergismoord. Waar het Marengo-proces in de tijdlijn stopt, daar begint het Eris-proces. Ook in dit proces is er een kroongetuige, die belastende verklaringen heeft afgelegd over zijn voormalige criminele vrienden. Het is Tony de G. uit Spijkenisse, die nadat hij in Spanje werd aangehouden voor de moord op de Amsterdamse crimineel Jair Wessels, al snel besloot over te lopen naar justitie.  \n  \nAnder belangrijk bewijs is opvallend genoeg door de hoofdverdachte Delano R. (alias Keylow, president van Caloh Wagoh) zelf geleverd. Toen hij in november 2018 werd aangehouden trof de politie een groot aantal harde schijven bij hem aan. Toen die eenmaal geopend konden worden, bleek de recherche op een goudmijn te zijn gestuit. Keylow bleek gesprekken die hij voerde met zijn versleutelde PGP-telefoon met een ander toestel te hebben gefilmd en gefotografeerd. De gesprekken blijken extreem belastend. ,,De informatie zorgt voor veel inzicht achteraf in de toedracht van de moorden, de opdrachten, de voorbereidingen en de pogingen om mensen dood te schieten. Langzaam maar zeker ontstaat een beeld van een koelbloedige organisatie die in opdracht mensen vermoordt\", zei de officier van justitie gisterochtend.  \n  \nVolgens het OM stond Keylow bovenaan in de hiërarchie van Caloh Wagoh, waarbij hij moordopdrachten zou hebben aangenomen van Ridouan Taghi. Hoewel hij wel verdachte is binnen het Eris-proces, wordt hij vooralsnog alleen binnen Marengo berecht. Ook Taghi komt regelmatig voor in de gefilmde chatberichten die Keylow voerde. ,,Het ogenschijnlijke gemak, de luchtigheid en koelbloedigheid waarmee over leven en dood lijkt te worden beslist, is ontluisterend\", zei de officier van justitie hierover. ,,De vele moorden, de voorbereidingen om mensen te liquideren en de moordlijst van de organisatie zijn onthutsend. Dit zijn de slachtoffers. Zij moesten allemaal dood.\"  \n  \nHet OM stond ook nadrukkelijk stil bij de maatschappelijke impact van het geweld. ,,Het brute en meedogenloze karakter van de moorden, waarbij de slachtoffers soms van dichtbij door vele kogels van automatische wapens werden doorzeefd. Maar de impact wordt ook haast voelbaar door de manier waarop de groep moorden pleegde. Midden op straat, soms op klaarlichte dag, op publieke plaatsen. Of er nou onschuldige mensen in de buurt waren of niet, de liquidatie ging hoe dan ook door. Niets leek het moordplan te kunnen stoppen. Ook niet de kans dat er misschien onschuldige slachtoffers konden vallen.\"  \n  \nIn totaal zijn er ruim 64 zittingsdagen gepland, waarin alle zeventien delicten worden besproken. De komende drie weken staan in het teken van het horen van kroongetuige Tony de G. De rechtbank en de advocaten zullen hem uitgebreid bevragen over zijn eigen betrokkenheid, maar ook over hetgeen hij over zijn medeverdachten heeft verklaard. In februari 2022 volgen strafeisen, waarna in juli 2022 de rechtbank uitspraak hoopt te doen.","intensity":1,"negativity":0,"cluster_id":39,"similar_texts":"text291"},{"id":"5","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/28/1","title":"'We hebben nog vier weken. Zelden zijn Duitse verkiezingen zo veranderlijk geweest'","text":"### Duitsland-Panel - Eerste Televisiedebat kanselierskandidaten\n\nNa een zomer vol politieke uitglijders en schandalen was in Duitsland met spanning uitgekeken naar het eerste televisiedebat tussen de drie belangrijkste rivalen om bondskanselier Angela Merkel op te volgen. In de opiniepeilingen voor de Duitse parlementsverkiezingen, eind september, doen sociaal-democraat Olaf Scholz (SPD), Armin Laschet van Merkels conservatieve blok CDU/CSU en Annalena Baerbock van de Groenen nauwelijks voor elkaar onder. Wie maakte zondagavond tijdens het tv-debat de meeste indruk?  \n  \nMarja Verburg: 'In het verademend inhoudelijke tv-debat had Laschet de moeilijkste uitgangspositie. Een maand geleden nog leek zijn bedje gespreid. Nu streeft Scholz hem in meerdere peilingen voorbij. Laschet begon het debat goed, maar liet zich meermaals uit de tent lokken door Baerbock. Zij liet zien over veel detailkennis te beschikken en presenteerde zich als kandidaat voor vernieuwing en klimaatbeleid.  \n  \n'Scholz presenteerde zich als de rustige staatsman. Tot voor kort dichtte niemand hem en zijn kwakkelende SPD veel kansen toe. Nu is hij met afstand de populairste kanselierskandidaat - kiezers zien in hem de bedaarde crisismanager die ze ook in Merkel waarderen. Scholz benadrukte zijn ervaring als minister van Financiën en vicekanselier. Zijn rust was soms wel erg nadrukkelijk.  \n  \n'Duitsland is na 16 jaar Merkel toe aan vernieuwing, is vaak de verklaring voor het succes van de Groenen van de afgelopen jaren. Maar aan de opmars van Scholz te zien, houden ze nog meer van stabiliteit. We hebben nog vier weken. Zelden zijn Duitse verkiezingen zo veranderlijk geweest.'  \n  \nGeorgi Verbeeck: 'Het was een primeur, geen tv-duel, maar een tv-debat, voor het eerst drie kandidaten in plaats van twee. In het verleden namen altijd zittende bondskanseliers het op tegen hun uitdager, met andere woorden een duel tussen CDU/CSU en SPD, of omgekeerd. Nu was daar ook de kanselierskandidaat van de Groenen bij. Maar het debat, Triell zoals de Duitsers zeggen, was dan wel naar de vorm opzienbarend, maar nauwelijks naar de inhoud. Laschet, Scholz en Baerbock behoren alle drie tot de 'gematigde' stroming binnen hun politieke families, en echt scherp op de snede werd het in het eerste grote televisiedebat ook niet. Van een echte winnaar was geen sprake.'  \n  \nJacco Pekelder: 'Laschet gaf de leden van CDU en CSU met een paar felle aanvallen weer moed om voor hem de straat op te gaan. Baerbock weerstond die aanvallen tamelijk soeverein en deelde ook zelf wat tikken uit. In de debatronde over het coronabeleid beschuldigde ze de huidige regeringscoalitie van CDU/CSU en SPD ervan kinderen en hun ouders met de lange onderwijslockdown in de steek te hebben gelaten. Ook toen het over sociaal beleid en belastingen ging, poseerde zij voor kampioen van Duitslands gezinnen.  \n  \n'Scholz toonde ons, geheel naar verwachting, zijn onverstoorbare, presidentiële zelf. Hij hamerde het duidelijkst op de centrale slogan van de SPD-campagne: 'Respect voor jou.' Het lijkt mij de boodschap die het beste bij de tijdgeest past. Zijn opmars zet zich ongetwijfeld voort.'  \n  \nHanco Jürgens: 'Scholz positioneerde zich boven de partijen. Hij trok de kaart van de zittende regering, verdedigde besluiten die hij samen met bondskanselier Angela Merkel en minister van Binnenlandse Zaken Horst Seehofer nam, en daarmee zelfs ook typische CDU-standpunten, zoals versterking van de politie en de verlaging van de solidariteitstoeslag voor Oost-Duitsland. Dat is de tactiek waarmee Merkel altijd verkiezingen won: standpunten van de tegenstander overnemen, waardoor de angel uit het debat wordt gehaald. Merkels partijgenoot Laschet had dit debat overtuigend moeten winnen om het tij te keren. Dat is hem niet gelukt. '  \n  \nWillem Melching: 'Het debat was een stoet van dwergen: middelmatige politici met weinig charisma en een totaal gebrek aan humor. Alle drie waren ze binnen hun partij tweede keus en alle drie waren ze doodsbang om fouten te maken. Die missie is gelukt, maar een enerverend debat leverde het niet op. Politici als Brandt of Schmidt of Kohl of Schröder waren er op uit om de tegenstander te vernietigen. Hier zagen we mensen die bezig waren met Schadensbegrenzung, het voorkomen van ongelukken. Een enquête onder de kijkers laat zien dat Scholz - omzichtig presenteerde hij zich als staatsman, gehuld in een zwart pak dat hem nét iets te groot was - met afstand de winnaar is geworden en Laschet het slecht heeft gedaan.'  \n  \nMargriet Brandsma: 'Het eerste debat tussen de kanselierskandidaten doet uitzien naar de volgende twee in september. De nieren zijn geproefd, de verschillen tussen de partijen benadrukt. Eindelijk heb je het idee dat er een verkiezingsstrijd gaande is, en de kandidaten die de afgelopen weken zo onder druk stonden, zijn terug. Dat gold vooral voor Baerbock, energiek en inhoudelijk sterk; Laschet liet zien dat hij wil knokken, ook als dat ten koste gaat van waar zijn partijgenoot Merkel leiding aan gaf.  \n  \n'Scholz werd slapend rijk in de virtuele kiezersgunst en presenteerde zich als de staatsman aan wie de Duitsers het land wel toe kunnen vertrouwen. Ze houden nu eenmaal van de manier waarop hij opereert, zakelijk en haast boven de partijen. Maar zijn concurrenten hebben de moed nog niet opgegeven.'\n\nJacco Pekelder\n\nis historicus, Duitsland-deskundige aan de Universiteit Utrecht.\n\nMargriet Brandsma\n\nis Duitslandkenner en oud-correspondent voor de NOS in Duitsland.\n\nHanco Jürgens\n\nis als historicus verbonden aan het Duitsland Instituut Amsterdam.\n\nMarja Verburg\n\nis als redacteur van Duitslandweb verbonden aan het Duitsland Instituut Amsterdam.\n\nGeorgi Verbeeck\n\nis hoogleraar Duitse geschiedenis aan de Universiteit Maastricht en de KU Leuven.\n\nWillem Melching\n\nis historicus en Duitsland-deskundige aan de Universiteit van Amsterdam.","intensity":0,"negativity":0,"cluster_id":40,"similar_texts":"text292"},{"id":"6","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/grootschalige-onteigening-roept-woede-op-a4056446#20210830-79778-310","title":"‘Grootschalige onteigening roept woede op’","text":"Sjaak van der Tak LTO NederlandMet massaal boeren hun land ‘afpakken’ los je niet de stikstofcrisis op, zegt LTO-voorman Van der Tak. ,Dit is het nieuws\n\nDe Nederlandse stikstofcrisis kan voor 2025 worden opgelost als de overheid landbouwgrond van boeren dicht bij kwetsbare natuurgebieden onteigent. Dit zeggen drie onteigeningsdeskundigen tegen NRC.\n\nEen dergelijke operatie vergt uitkoop van honderden boeren, en kost de overheid naar schatting 2 tot 3 miljard euro.\n\nSjaak van der Tak, de voorman van de grootste boerenorganisatie van Nederland LTO, is kritisch. “Stikstofproblematiek moet niet worden aangepakt via de juridische weg.”\n\nLees hier het hele nieuwsbericht.\n\nLTO-voorman Sjaak van der Tak kijkt er met gemengde gevoelens op terug. Toen de leider van ’s lands grootste boerenorganisatie nog burgemeester was van Westland, werd in 2014 met zijn goedkeuring grond aan boeren onttrokken: onteigening. Er moesten huizen komen. Uiteindelijk leidde het tot jarenlange rechtszaken tussen de gemeente en de boeren over de grondwaarde, zegt hij.\n\nHet hele project kostte volgens Van der tak bijna 20 miljoen euro. „Dat is veel geld”, zegt hij. „Belastinggeld, dat op de verkeerde manier is uitgegeven.” En dan heeft hij het nog niet eens over de impact die „afpakken” van land op boeren heeft, zegt hij. Die is enorm.\n\nDeze maandag stellen deskundigen in NRC dat onteigening dé uitweg biedt in de stikstofcrisis. Naar hun mening kan onttrekken van grond aan zo’n honderd boeren de stikstofproblematiek grotendeels oplossen. Ontnemen van boerenland ligt weliswaar politiek gevoelig, zeggen zij, maar kent juridisch geen obstakels – de juiste wetgeving is er al.\n\nHet ministerie van Landbouw is niet tegen onteigening. In een reactie per e-mail: „We zien onteigenen als één van de instrumenten die ingezet kunnen worden om stikstofreductie te realiseren. Je zult altijd een mix van maatregelen moeten inzetten.”\n\nStikstofneerslag\n\nNederland belandde in 2019 in een stikstofcrisis nadat de Raad van State had geoordeeld dat er te weinig was gedaan om de stikstofneerslag terug te dringen. Die tast vooral kwetsbare Natura 2000-gebieden aan.\n\nSinds 1 juli geldt de Stikstofwet, die bepaalt dat in 2030 de helft van ‘stikstofgevoelige’ natuur gezond moet zijn, en vijf jaar daarna bijna driekwart ten opzichte van 2019 – een klus waar het demissionaire kabinet circa 6 miljard euro voor heeft gereserveerd.\n\nOm dat te bereiken kan aan sterk vervuilende boeren via de onteigeningswet grond worden ontnomen. De bestemming van hun land moet van agrarisch gebruik worden aangepast in natuur. De rechter moet hiervoor toestemming verlenen. Door boeren in de provincies Noord-Brabant, Overijssel en Gelderland te onteigenen kunnen de stikstofproblemen voor 2025 zijn opgelost, zeggen de deskundigen. Deze operatie kost, schatten zij, zo’n 2 tot 3 miljard euro.\n\nLees ook: Hoe zit het ook alweer met stikstof? In 2019 beantwoordde NRC 13 vragen over het onderwerp. Lees het stuk hier.\n\nVan der Tak noemt de deskundigen „onrealistisch”. Hun berekeningen zijn te veel „vanachter de academische tafel” bedacht, vindt hij. Onteigeningstrajecten duren vaak tientallen jaren, en volgens hem lopen de kosten om Nederland via onteigening uit de stikstofcrisis te halen al gauw in de tientallen miljarden. „En let op: het raakt aan familiebezit. Boeren voelen zich onheus bejegend als je hun grond afpakt.”\n\nWoede\n\nWaar dat toe leidt, volgens hem? Je kweekt weerstand bij de boeren. De discussie rond landbouwthema’s verhardt. En er komen boerendemonstraties op het Binnenhof. Van der Tak: „De boeren willen best terugkeren naar de onderhandelingstafel, maar grootschalige onteigening gaat woede oproepen – zeker bij de jeugd. Daarmee komen we niet verder.”\n\nTwintig jaar geleden was LTO ook al zeer terughoudend waar het op onteigening aankwam. De organisatie verzette zich destijds tegen het plan van staatssecretaris Geke Faber (Landbouw, PvdA) om voor inrichting van natuurgebieden agrarische bedrijven vaker te dwingen hun land te verkopen.\n\nMaar inmiddels is de situatie nijpender. Vereist dit een andere houding van LTO?\n\nDe stikstofproblematiek moet niet worden aangepakt via de juridische weg, zegt Van der Tak, maar via andere maatregelen die alles bij elkaar zo’n 15,3 miljard euro kosten. „Anders gaan de hakken direct in het zand.” In mei presenteerde LTO met andere boeren-, bouw- en milieuclubs een plan dat „maatschappelijk gedragen” wordt. Door boerenbedrijven uit te rusten met nieuwe apparatuur kunnen ze schoner boeren. Ruilverkaveling is ook een optie. Boeren dicht bij natuurgebieden kunnen verplaatst worden, zegt hij. En je kunt boeren op vrijwillige basis uitkopen, zegt Van der Tak.\n\nEind juni bleek dat het effect van een regeling waardoor varkenshouders vrijwillig hun bedrijf konden staken – wat moest leiden tot minder stankoverlast en stikstofuitstoot – nogal tegenviel. Er deden minder boeren mee dan gehoopt, en de stikstofreductie was tweederde lager dan verwacht. Dit komt, volgens Van der Tak, doordat de bedrijven geselecteerd zijn op stankoverlast en daardoor dichtbij woonkernen liggen en verder van natuurgebieden.\n\nHogere vergoeding\n\nIn 2008 adviseerde de Raad voor de Leefomgeving en Infrastructuur aan kabinet en parlement onteigening vaker in te zetten bij grondverwerving voor natuur. „Onteigening wordt vooral negatief geassocieerd met het afpakken van eigendom”, schreef het adviescollege. En dat was niet terecht, aldus de adviseurs, omdat onteigende boeren aanspraak maken op „volledige schadeloosstelling”.\n\nZij krijgen niet alleen grond en stallen vergoed, maar ook gederfde inkomsten, eventuele verhuis- of verbouwingskosten en andere zaken. Een boer die onteigend wordt, ontvangt doorgaans een hogere vergoeding dan eentje die zich vrijwillig laat uitkopen.\n\nLees ook: Planbureau: zelfs met een biokoe lukt het niet om stikstofdoelen te halen\n\nIn een „enkel geval” mag niettemin onteigend worden, vindt Van der Tak. Bijvoorbeeld als praktisch alle boeren instemmen met verduurzaming van een gebied, maar eentje stribbelt tegen. Die ene boer „verstiert” het dan voor de anderen, zegt Van der Tak, en schaadt daarmee het algemeen belang. Dan kun je onteigenen, vindt hij. „En zelfs dan is het de vraag of het lukt.”\n\nMet medewerking van Milo van Bokkum\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":1,"cluster_id":45,"similar_texts":"text319"},{"id":"7","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/mr-clean-vocht-bij-het-ioc-tegen-corruptie-en-doping-a4056469#20210830-79778-308","title":"‘Mr. Clean’  vocht bij het IOC tegen corruptie en doping","text":"Jacques Rogge (1942-2021) Oud-voorzitter IOCVoormalig IOC-voorzitter Jacques Rogge (79) overleed in het weekeinde. Hij wilde het IOC hervormen tot een betrouwbare organisatie. ,Hij keek uit naar zijn afscheid, zei Jacques Rogge tegen NRC begin 2012, ruim anderhalf jaar voor zijn terugtreden als voorzitter van het Internationaal Olympisch Comité (IOC). „In september 2013 stop ik. Dan zit mijn termijn erop. Dan word ik erevoorzitter en ga ik alleen genieten. Ik kijk nu al uit naar de tijd dat ik naar de Spelen kan zonder me zorgen te hoeven maken over organisatorische zaken.”De Belg Rogge heeft relatief kort kunnen genieten van zijn vrije rol bij het IOC. Hij overleed dit weekend op 79-jarige leeftijd. Met zijn dood kwam er een eind aan een leven dat grotendeels in het teken stond van sport. Als zeiler nam Rogge in de Finn-klasse deel aan de Olympische Spelen van Mexico (1968), München (1972) en Montreal (1976), met een veertiende plaats als beste resultaat. Een andere grote liefde van Rogge was rugby, hij speelde tien interlands voor België. Al tijdens zijn sportcarrière wierp Rogge zich op als bestuurder. Eerst nog dicht bij de sport; in 1976 was hij chef de mission van de Belgische equipe bij de Winterspelen in Innsbruck. Die rol zou hij ook vervullen bij de Zomerspelen van Moskou in 1980. Hij zorgde er dat jaar voor dat de Belgen gewoon naar de Sovjet-Unie afreisden, in tegenstelling tot de Verenigde Staten en andere westerse landen, die het evenement boycotten vanwege de Russische inval in Afghanistan in 1979. „Olympische Spelen en politiek meng je niet”, zei Rogge, die ook nog bij de Spelen van Los Angeles (1984) en Seoul (1988) als Belgisch delegatieleider optrad. Zijn olympische loopbaan nam in 1989 een belangrijke wending toen hij, naast zijn werk als orthopedisch chirurg, voorzitter werd van het Belgisch Olympisch en Interfederaal Comité. Het effende het pad voor het lidmaatschap van het IOC, in 1991, en daarmee voor het latere voorzitterschap. In 2001 werd Rogge de opvolger van Juan Antonio Samaranch, de Spanjaard die van de Spelen net zo’n groot commercieel succes als corrupte bende had gemaakt. In de twaalf jaar dat Rogge het IOC leidde, verwierf hij de bijnaam ‘Mr. Clean’. De Winterspelen van Salt Lake City in 2002 waren zijn eerste als voorzitter. Precies het evenement waarmee hij naam had gemaakt binnen het IOC. Diverse IOC-leden, zo kwam aan het licht in 1998, waren door vertegenwoordigers van de Amerikaanse stad omgekocht in ruil voor hun stem en Rogge maakte daar als vice-voorzitter korte metten mee. Strijd tegen dopingAls voorzitter voerde hij ook een stevige reorganisatie door bij het IOC, en zette hij zich in voor de strijd tegen doping door onder meer het aantal controles op de Spelen te verdubbelen. Rogge noemde in de zomer van 2013, in gesprek met NRC, „de opgevoerde strijd” tegen doping als een van zijn belangrijkste wapenfeiten, net als de verbeterde financiële positie van het IOC. Ook zei hij tevreden te zijn over de doorgevoerde bestuurlijke hervormingen . „Alle denkbare verbeteringen zijn doorgevoerd. We hebben strikte interne en externe controles. Het IOC wordt bijvoorbeeld op dezelfde manier geauditeerd als de beurs. We hebben de regel van belangenconflicten ingevoerd, IOC-leden mogen kandidaat-steden niet meer bezoeken en we beschikken over een strikte ethische commissie. Al met al ben ik tevreden.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":2,"cluster_id":26,"similar_texts":"text410"},{"id":"8","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=32cf829cb226eb0a505a#/pages/4","title":"’Doodeng, daar in de bosjes’","text":"’Doodeng, daar in de bosjes’\n\nMarcel, Kyara en Nicole van der Wal hebben als aandenken aan hun ontmoeting met een ontsnapte wolf (op de foto onder een van de wolven uit de Amersfoortse roedel) drie wolvenknuffels gekocht. \n\nFoto\n\nDe Telegraaf\n\n❮❯\n\nPaniek om ontsnapte wolven in Dierenpark Amersfoort \n\ndoor Marouscha\n\nvan de Groep\n\nAmersfoort In Dierenpark Amersfoort zijn maandagmiddag twee Europese wolven ontsnapt. De dieren liepen enige tijd los door het park. Na het incident werd aan de onderkant van de omheining van het wolvenverblijf een kuil ontdekt, waardoor de wolven konden uitbreken.\n\nOver het allereerste dierentuinbezoek van de slechts vier weken oude baby Saar zal nog lang nagepraat worden in huize Van der Pol. De Nijmeegse Linda was met haar vriend, baby en hondje Fien in het park toen ze opeens hoorden over een loslopende wolf. „In eerste instantie moest ik alleen maar lachen. ’Een wolf, dat gebeurt toch niet?’, grapte mijn vriend. Tot ik achter me keek en de wolf in de bosjes zag zitten”, vertelt de nog altijd geëmotioneerde moeder na.\n\n„Het zijn vast ook de hormonen, maar ik vond het op dat moment doodeng”, vertelt Linda. „Ik pakte onze teckel op en ben in paniek op de picknicktafel gaan staan. Ik dacht: die hond dat is voer voor de wolf!”\n\nVolgens woordvoerder Hylke Steggerda van het dierenpark zijn de wolven ontsnapt door een kuil die de dieren hadden gegraven aan de onderkant van de omheining van het verblijf. Door technische werkzaamheden in de buurt zijn de wolven geschrokken en door het gat vertrokken. Om de dieren te kunnen lokaliseren moest er rust in het park worden gecreëerd. Dat is dan ook de reden dat bezoekers naar de binnenverblijven moesten gaan, en niet omdat wolven gevaarlijk zouden zijn voor mensen; „want dat is niet het geval”, benadrukt Steggerda.\n\nDat beeld wordt bevestigd door wolvenexpert Leo Linnartz: „Bij gehouden dieren is er iets meer risico dan bij wilde wolven, maar dat wil niet zeggen dat het meteen gevaarlijk is.”\n\nMocht je nou oog in oog komen met een wolf, dan is het volgens Linnartz vooral belangrijk om rustig te blijven en afstand te bewaren. „Ga een gebouw binnen, of als dat niet in de buurt is achter een boom staan. Als zo’n wolf toch wel gevaarlijke dingen gaat doen zit er in ieder geval iets tussen”, verzekert hij.\n\nDe onlangs naar Amersfoort verhuisde Marcel, Kyara en Nicole van der Wal hebben als aandenken aan de spannende dag drie kleine wolvenknuffels gekocht. Zij denken een van de ontsnapte dieren te hebben gezien. Marcel: „In het moment beseften we het niet, maar vlak bij het verblijf zagen we een wolf heen en weer lopen, zoekend waar-ie naartoe moest.”\n\nHet is niet de eerste keer dat er iets ontsnapt in de Dierentuin Amersfoort. In november vorig jaar wisten twee chimpansees uit hun kooi te ontglippen. Zij werden doodgeschoten omdat ze agressief waren naar medewerkers van de dierentuin. Die situatie is volgens Steggerda niet te vergelijken met de ontsnapte wolven. „Chimpansees zijn levensgevaarlijk, toen waren er echt mensen in gevaar. Verdoven was geen optie.” De twee wolven hebben maandagmiddag wel een verdoving gekregen. „Het gaat nu goed met ze, de rust is wedergekeerd en de acht wolven zijn weer bij elkaar in het verblijf.” De dierentuin stelt allerminst blij te zijn met de situatie en extra controles uit te gaan voeren.\n\n’Ik pakte onze teckel op en ben op de picknick-\n\ntafel gaan staan’","intensity":0,"negativity":0,"cluster_id":68,"similar_texts":"text597"},{"id":"9","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=6be6c8287e2489826eab#/pages/8","title":"’Niet de bedoeling’","text":"’Niet de bedoeling’\n\nValerie (links) en Fabiënne Valk bij een herdenkingshoekje voor hun moeder. „Ik snap dat mensen kwaad zijn, maar dit moeten ze niet op deze manier doen.”\n\nFoto Robert Hoetink\n\nAanslag op corporatie na commotie huisuitzetting zussen\n\ndoor Chris Ververs\n\nEnschede Zussen Valerie (18) en Fabiënne (19) Valk zijn stomverbaasd over de gerichte aanslag op Woningbouwvereniging Ons Huis in Enschede. Het gebouw van de woningcorporatie is in de nacht van zondag op maandag beklad en twee auto’s zijn in brand gestoken. Een derde voertuig was overgoten met vloeistof. Motief van de aanslag lijkt een interview van de zussen te zijn.\n\nDe zussen deden 27 augustus hun verhaal aan dagblad Tubantia. Daarin vertelden zij dat ze hun huurwoning worden uitgezet door Ons Huis. Hun moeder overleed in december en de huur van de woning bleek te hoog voor hun inkomen. Omdat ze nog geen 23 zijn, is huursubsidie niet mogelijk. Bovendien kunnen kinderen de woning van een ouder pas overnemen als ze 35 jaar of ouder zijn en altijd inwonend zijn geweest, zo liet manager Tom Jacobs van de woningbouwvereniging aan de krant weten. De naam van Jacobs was op het pand geklad. Evenals de tekst ’regels zijn regels’ wat een overduidelijke verwijzing naar het interview is. \n\nHet verhaal van de zussen leidde tot enorm veel reacties op sociale media. De meiden kregen vooral op Facebook veel bijval. Steun die ze als hartverwarmend ervoeren totdat ze werden gewekt met het nieuws over een aanslag – zoals hij het noemt – op de woningcorporatie. \n\n„Daar zijn we ontzettend van geschrokken”, zegt Valerie. „Wij hebben hier niet om gevraagd en dit is niet de bedoeling. Ik snap dat mensen kwaad zijn, maar dit moeten ze niet op deze manier doen. Er wonen veel gekken in Enschede, maar dit kan niet. We willen dit goed kunnen afsluiten, ook met de woningbouwvereniging. We willen niet dat er ruzie ontstaat en ik hoop niet dat dit tegen ons gaat werken.”\n\nAanvankelijk was Valerie blij met alle aandacht die het interview genereerde. „Het was een beetje een opluchting”, erkent de 18-jarige die met haar zus al sinds haar kindertijd bij haar moeder in de Enschedese wijk Helmerhoek woonde. „Er zijn heel veel mensen die met onze zaak aan de slag gaan. Ik heb het gevoel dat er nu echt iets gaat gebeuren. Dat geeft ons rust. We hebben heel veel stress gehad de afgelopen dagen omdat we er in september in principe uit moeten.” \n\nDe ’bemoeienis’ waarop Valerie doelt komt onder meer van Kamerleden als Daniel Koerhuis van de VVD en Caroline van der Plas van de BoerBurgerBeweging (BBB). De politici stelden Kamervragen over de zussen. Het tweetal wil dat demissionair minister van Binnenlandse Zaken Ollongren ingrijpt bij de Enschedese corporatie. \n\n’Diep triest’\n\nTheo Scholte van Aedes, de branchevereniging van woningcorporaties noemt de zaak in Enschede ’diep triest’. Speculeren over de inhoud van de zaak wil hij vanzelfsprekend niet. „Wat ik wel weet is dat dit soort treurige situaties, waarbij een jongvolwassene achterblijft in een corporatiewoning, volgens het CBS 82 keer per jaar voorkomt”, zegt Scholte. „Het zijn dus uitzonderingen.” \n\nAedes en de overheid werken aan een wetswijziging voor schrijnende gevallen onder huurders, waardoor kinderen van wie de ouders overlijden langer in de woning kunnen blijven wonen. Nu is de huur van een corporatiewoning niet overerfbaar. De wet moet het mogelijk maken om kinderen tijdelijk aan te wijzen als nieuwe huurders van het pand. \n\nSaillant is dat de SP in Enschede eind 2020 al een voorstel deed waarin stond dat kinderen na het overlijden van hun ouders niet per direct uit huis worden gezet. Een voorstel dat overigens door de gemeenteraad unaniem werd aangenomen. \n\nWoningcorporatie Ons Huis laat in een online statement weten dat hun medewerkers ’heel erg geschrokken’ zijn van de vernielingen. „De politie doet onderzoek. Helaas kunnen we er nu niet meer over zeggen”, aldus een statement op de site. De corporatie wilde telefonisch niet reageren. In de verklaring stelt Ons Huis dat het ze ook niet lukt om de zussen te bereiken. \n\nSceptisch\n\nJeroen Diepemaat, wethouder Wonen in Enschede, sprak Ons Huis. „We hebben afgesproken dat tot nader order de contractbeëindiging van de zussen on hold wordt gezet. Ze hoeven dus voorlopig niet het huis uit”, is de wethouder stellig.\n\nDat noemt Valerie een hele opluchting. Toch is ze ook sceptisch. \n\nZo noemt ze het ongeloofwaardig dat het Ons Huis niet lukt om contact met hen op te nemen. „We hebben de hele dag telefoontjes van journalisten gehad en alles beantwoord. Van Ons Huis hebben we niks gehoord, dus ik moet nog zien hoe dit allemaal afloopt.”\n\n’Voorlopig niet weg’","intensity":0,"negativity":0,"cluster_id":29,"similar_texts":"text204"},{"id":"10","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=29acc9de10dff02ab04c#/pages/6","title":"’Prikplicht gaat grens over’","text":"’Prikplicht gaat grens over’\n\nWerkgeversclub zet discussie terugkeer naar kantoor op scherp\n\ndoor Joost Spijker \n\nen  Marlou Visser\n\nAmsterdam Met het pleidooi om werknemers te mogen vragen of ze gevaccineerd of getest zijn, zet werkgeversorganisatie VNO-NCW de discussie over de terugkeer naar kantoor op scherp. Nu mag dat niet, terwijl bedrijven wel de zorgplicht voor een veilige werksituatie hebben. \n\nAutobedrijf LeasePlan stelde maandag als eerste bedrijf dat al zijn personeel na de coronacrisis weer ’als normaal’ terug op kantoor komt. Het eist daarbij dat alle medewerkers gevaccineerd zijn, ’om onnodige risico’s zo klein mogelijk te houden’, zo meldt het bedrijf in een verklaring.\n\nVakbonden zijn fel tegen. „Wij zijn voor vaccinatie, maar niet dat het verplicht door werkgevers wordt opgelegd”, reageert vicevoorzitter Kitty Jong van FNV. „Dat kan ook helemaal niet volgens de wet. Het gaat ook in tegen de grondrechten van werknemers: het recht om zelf keuzes te maken over wat er met je lichaam gebeurt. Bovendien heb je het recht om daarover niets mede te delen, om privacyredenen.”\n\nCNV-voorzitter Piet Fortuin noemt het ’onacceptabel’ en hoopt dat LeasePlan het besluit zo snel mogelijk herziet. „Werknemers mogen nooit tot vaccinatie worden verplicht”, aldus Fortuin. „LeasePlan gaat hiermee een grens over.”\n\nEen werknemer verplichten zich te laten vaccineren is verboden in Nederland. LeasePlan zegt dan ook niet te zullen controleren of iemand daadwerkelijk de vereiste prikken heeft gehad.\n\nFNV zegt buiten LeasePlan nog weinig klachten te hebben gekregen over vaccinatiedrang, maar bekijkt hoe ze vakbondsleden het beste kan helpen in de discussie. „Desnoods door een rechtszaak”, aldus Jong.\n\nZou een dergelijke vaccinatieplicht standhouden bij de rechter? Hoogleraar arbeidsrecht aan de Universiteit van Amsterdam Evert Verhulp denkt van niet. \n\n„Ik begrijp wel dat je als werkgever je personeel probeert te beschermen en dat je dan denkt dat vaccinatie de makkelijkste manier is. Maar daarvoor kun je ook minder vergaande maatregelen nemen. Zeker bij mensen met een kantoorfunctie: schuif gewoon de bureautjes wat verder uit elkaar. Bij een rechter zou LeasePlan moeten uitleggen waarom zij nou zo’n stringent belang bij vaccinatie hebben. Ik denk dat dat heel lastig wordt.”\n\nEen rechter moet namelijk een afweging maken tussen het belang van de werkgever om vaccinatie direct of indirect te verplichten, en de rechten die je als werknemer in Nederland hebt, zoals privacy en het grondrecht van lichamelijke integriteit. Een werkgever mag niet eens naar vaccinatiestatus vragen. \n\nWorstelen\n\nDat laatste is een situatie waar de werkgevers graag vanaf willen. „Ondernemers worstelen met wat ze wel en niet mogen vragen”, zegt een woordvoerder van VNO-NCW. \n\n„Daarom moeten ze volgens ons de mogelijkheid krijgen om te vragen of mensen gevaccineerd of getest zijn als dat leeft in het bedrijf. Nu mag dat niet, terwijl ondernemers wel verantwoordelijk zijn voor de veiligheid. Veel werknemers vragen ook aan ondernemers of ze weer veilig naar kantoor kunnen.” \n\nDaarbij moet de privacy wel gewaarborgd worden, zo wordt benadrukt. Volgens de werkgeversclub hebben veel werknemers vragen of ze weer veilig naar kantoor kunnen komen als het thuiswerkadvies er straks af gaat.\n\nFNV zegt donderdag in gesprek te gaan met het ministerie over die vraag. „Wij hebben daarover overleg met onze onderwijs-, zorg- en horecasector”, vertelt Jong. „Maar zo’n meldingsplicht leidt ook weer tot vaccinatiedruk en daar zijn we niet voor.”\n\nZorginstelling\n\nHoogleraar Verhulp kan zich wel situaties voorstellen waarin een rechter het wel acceptabel vindt dat een werkgever vaccinatie verplicht. „Voor bijvoorbeeld personeel dat in een zorginstelling met demente bejaarden werkt, die geen afstand kunnen houden en ook mondkapjes niet begrijpen. Dan is vaccinatie een van de enige manieren waarmee je die kwetsbare bewoners kunt beschermen.”\n\nLeasePlan geeft aan dat er ook andere maatregelen genomen zullen worden om mensen veilig te houden. Zo moet een roulatieschema ervoor zorgen dat maximaal 50% van de werknemers tegelijk op kantoor is en er voldoende afstand is. \n\nUitzonderingen\n\nOok kunnen er uitzonderingen worden gemaakt voor mensen die vanwege hun gezondheid of geloofsovertuiging niet gevaccineerd willen worden voordat ze naar kantoor terugkeren. Alle andere verzoeken voor vaccinatieweigeraars zullen per geval worden behandeld, meldt LeasePlan.\n\n’Schuif bureaus wat uit elkaar’","intensity":0,"negativity":0,"cluster_id":18,"similar_texts":"text599"},{"id":"11","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=04048d6466f8c5e13974#/pages/24-25","title":"5 vragen Bloed dreigt voor oplichtster","text":"5 vragen Bloed dreigt voor oplichtster\n\nElizabeth Holmes heeft de beschuldingen altijd ontkend.\n\nfoto ANP/HH\n\nEen jarenlange gevangenisstraf lijkt onvermijdelijk voor Elizabeth Holmes, die met haar bedrijf Theranos investeerders en patiënten dupeerde met valse beloftes over de werking van een bloedtest. \n\n1Waar draait het om in de rechtszaak die dinsdag begint?\n\nHolmes claimde dat het door haar opgerichte Theranos een apparaat had ontwikkeld dat aan één bloeddruppel voldoende had voor meer dan 200 medische testen. Zij wist miljarden aan te trekken van bekende zakenmensen en investeerders zoals Carlos Slim, Rupert Murdoch en Larry Ellison. The Wall Street Journal onthulde eind 2015 het bedrog: het apparaat kon slechts een beperkt aantal testen uitvoeren en de resultaten waren onbetrouwbaar. Er ging $9 miljard aan bedrijfswaarde in rook op en openbaar aanklagers startten een rechtszaak.\n\n2Heeft Holmes moedwillig fraude gepleegd?\n\nDat is volgens psycholoog Jeffrey Wijnberg nog maar de vraag. „Toen zij begon was ze waarschijnlijk overtuigd van haar idee. En als je zo overtuigd bent van je eigen gelijk, dan wil je de andere kant niet meer zien en word je blind voor de waarheid.”\n\n3Hoe is het mogelijk dat Holmes vele, zelfs hele slimme mensen zo kon misleiden?\n\nZij had veel charisma en overtuigingskracht en werd ook wel met Steve Jobs vergeleken. Zij versterkte dit imago door zich als de oprichter van Apple te kleden en met een lagere stem te spreken. De steun van voormalige politieke kopstukken zoals Henry Kissinger maakte het ook eenvoudiger om anderen te misleiden. Wijnberg is niet verbaasd over het grote vertrouwen in het apparaat: „Wie dertig jaar geleden voorspelde dat internet heel groot zou worden, was waarschijnlijk voor gek verklaard.”\n\n4Hoe gaat Holmes zich in de rechtbank verdedigen?\n\nUit rechtbankdocumenten blijkt dat de verdediging het onder meer gaat gooien op psychologisch en seksueel misbruik door haar voormalige zaken- en liefdespartner Ramesh Balwani. Personen in de directe omgeving van Holmes zeggen echter dat Holmes volledige controle leek te hebben over de door haar genomen beslissingen. \n\n5Welke straf hangt Holmes boven het hoofd?\n\nZij kan twintig jaar in de cel belanden, maar afgaande op eerdere fraudezaken valt de straf waarschijnlijk lager uit.\n\nJohan Wiering","intensity":0,"negativity":0,"cluster_id":63,"similar_texts":"text470"},{"id":"12","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/3/2","title":"Alexia bepakt en bezakt op weg naar college in Wales","text":"Op de socialemediakanalen van het koninklijk huis plaatste de Rijksvoorlichtingsdienst gistermorgen een foto van Alexia, bepakt en bezakt en met een mondkapje in haar hand op weg naar Wales. De foto werd gemaakt door koning Willem-Alexander.  \n  \nWaar haar vader in 1983 nog door zijn ouders - toenmalig koningin Beatrix en prins Claus - werd gedropt in Wales, is het nu maar de vraag of Willem-Alexander en Máxima meereizen naar het Atlantic College, gezien alle coronarestricties tussen Nederland en het Verenigd Koninkrijk. Het eerste publieke optreden na de koninklijke zomervakantie is donderdagavond, als het koningspaar de feestelijke overdracht van het nieuwe cultuurhuis Amare in Den Haag bijwoont. Bij de fotosessie voor de vakantie gaf Willem-Alexander aan het jammer te vinden dat hij, door de reisbeperkingen, niet met Alexia rond heeft kunnen kijken in Wales. Zijn dochter wordt in Wales jaargenoot van de Spaanse kroonprinses Leonor, die dezelfde opleiding gaat volgen.\n\nSchuilnaam\n\nWillem-Alexander verklaarde bij de fotosessie dat de toekomstige Spaanse koningin onder een schuilnaam toelatingsexamen deed en dat haar ware identiteit pas aan het einde van de selectieprocedure aan het licht kwam, toen ze op gesprek moest komen. Ook voor de Oranjes was het een grote verrassing dat Alexia een andere prinses treft in Wales.","intensity":0,"negativity":1,"cluster_id":67,"similar_texts":"text568"},{"id":"13","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/5/1","title":"Alle huizen zijn duurder geworden, maar prijzen in goedkopere wijken stegen nog het meest","text":"In alle wijken is de gemiddelde huizenprijs sterk gestegen. In 2009 was het verschil tussen de goedkoopste en duurste wijk per gemeente nog meer dan 44 procent. Inmiddels is dit percentage gedaald tot iets boven de 41 procent. Dit betekent dat de duurste wijk in een gemeente gemiddeld ongeveer 41 procent duurder is dan de goedkoopste wijk. De woningen zijn er overigens doorgaans ook groter.  \n  \nDe grootste prijsstijgingen hebben zich voorgedaan in de vooroorlogse, voormalige arbeiderswijken in de grote steden, zegt Calcasa-directeur Tijs Pellemans in een toelichting op het onderzoek. Daar zijn of waren de huizen nog betaalbaar voor een heel brede groep, van starters tot kleine particuliere beleggers. 'Zo ontstond daar een gigantisch overspannen markt.' Het zijn ook de wijken waar gemeenten bovengemiddeld veel investeerden in zaken als leefbaarheid, aldus de onderzoeker. Daarnaast zijn het ook nog eens plekken met een goede, relatief centrale ligging.\n\nFriesland minste verschil\n\nIn Den Haag en Amsterdam zijn de verschillen in gemiddelde huizenprijs tussen wijken in dezelfde gemeente het grootst. In sommige wijken betaal je daar gemiddeld vier keer meer voor een woning dan in andere delen van de stad. In die twee steden is dat verschil is in de loop der jaren ongeveer gelijk gebleven, ook al schoten de huizenprijzen de lucht in. In alle Nederlandse gemeenten is het verschil tussen de goedkoopste en duurste wijk de laatste twaalf jaar iets kleiner geworden.  \n  \nVergelijk je de prijsverschillen van wijken per provincie in plaats van per gemeente, dan is de kloof vooral groot in Noord-Holland en Zuid-Holland. Daar is de duurste wijk meer dan zeven keer zo duur als de goedkoopste wijk. In Noord-Holland is de gemiddelde woningprijs in Bloemendaal 1,4 miljoen euro, in een wijk in Den Helder is dat 195 duizend euro. In Zuid-Holland kun je in Wassenaar terecht voor gemiddeld ruim 1,3 miljoen euro, in een wijk in Dordrecht voor gemiddeld 190 duizend euro.  \n  \nIn Friesland zijn de verschillen juist het kleinst, zag Calcasa. In een 'goedkope' wijk in Leeuwarden was de gemiddelde woningprijs 180 duizend euro, in een 'dure' wijk in Heerenveen 435 duizend euro. Hier is het provinciale verschil dus 'slechts' een factor 2,4.  \n  \nIn Amsterdam was in 2009 de gemiddelde huizenprijs in de Apollobuurt ongeveer vier keer zo hoog als in de Bijlmer, 575 duizend tegenover 145 duizend per woning. Nu is dat respectievelijk ruim 1,1 miljoen euro tegenover 280 duizend.\n\nGroot verschil in kleine gemeente\n\nBuiten de Randstad zijn de verschillen tussen de goedkoopste en duurste wijk het grootst in de stedelijke gemeenten Leeuwarden, Groningen en Zwolle. Dit prijsverschil is vooral sterker in het noorden van het land. De twee duurste wijken in Nederland, Aerdenhout in Bloemendaal en het 'Zuidwestelijk deel der gemeente' in Wassenaar zijn met respectievelijk 1,4 miljoen euro en 1,3 miljoen euro meer dan twee keer zo duur als de goedkoopste wijk in die gemeenten.  \n  \nVan de vijftien grootste gemeenten in Nederland hebben er negen een duurste wijk waar de gemiddelde huizenprijs meer dan het dubbele is van de goedkoopste wijk.  \n  \nOok veel kleinere gemeenten kennen een groot verschil. Deventer is een relatief goedkope gemeente waar het verschil tussen Rivierenwijk en Bergweide (165 duizend euro) en Diepenveen (485 duizend euro) toch aanzienlijk is.","intensity":1,"negativity":1,"cluster_id":41,"similar_texts":"text373"},{"id":"14","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/38/1","title":"Alleen nog niet de leukste","text":"### tennis us open Djokovic kan in New York vierde grandslamtitel van 2021 winnen\n\nDe kans dat de US Open op zondag 12 september een andere winnaar krijgt dan Novak Djokovic (34) is klein. Zonder de geblesseerde Roger Federer, Rafael Nadel en titelhouder Dominic Thiem lijkt hem amper iets in de weg te staan. Of Daniil Medvedev, Stefanos Tsitsipas, Andrey Roeblev en Alexander Zverev moeten de weken van hun leven hebben en bloed ruiken na Djokovic' mislukte gouden missie op de Olympische Spelen.  \n  \nDaar in Tokio kraakte Djokovic eerder deze maand fysiek en mentaal in zijn partij tegen Zverev. Dat was voor het eerst sinds tijden en de vraag is hoe hij terugkeert op de baan. Is 'de onverslaanbare' kwetsbaar geworden of zint hij op wraak? Waarschijnlijk dat laatste. Vorig jaar werd hij tijdens de US Open gediskwalificeerd, omdat hij gefrustreerd was, een bal wegsloeg en een lijnrechter raakte. Na die enorme afgang herrees hij als altijd uit de as en won 'gewoon' de Australian Open, Roland Garros en Wimbledon.  \n  \nTwee weken en zeven zeges is Djokovic nog maar verwijderd van het meest begeerde doel in tennis: vier grandslamtitels in hetzelfde jaar winnen. Bij de mannen gingen alleen Don Budge in 1938 en Rod Laver (1962 en 1969) hem voor. Bij de vrouwen Margaret Court (1970) en Steffi Graf in 1988. Zij won in datzelfde jaar in Seoel ook olympisch goud.  \n  \nWie nog twijfels heeft over de grootsheid van Djokovic nog deze feiten: hij won vaker van zijn rivalen Federer en Nadal dan dat hij van de twee grootheden verloor, gaat hen bij de winst voorbij met de meeste grandslamtitels (21) en is al 336 weken de beste van de wereld.  \n  \nHet lukt hem alleen maar niet de meest populaire speler van allemaal te worden. Te vaak kleurt hij buiten de lijntjes. Djokovic kreeg pijnlijke kritieken nadat hij midden in de coronapandemie een toernooi organiseerde en ook nog op stap ging met zijn tennisvrienden. Zijn poging om een nieuwe spelersbond op te richten werd hem ook niet in dank afgenomen.  \n  \nIn Tokio sloeg de extreem ervaren speler woedend zijn racket kapot en trok zich terug voor de mixed-dubbelpartij om de bronzen medaille. Zijn landgenote en tennispartner Nina Stojanovic liep zo haar kans op een olympische plak mis en bleef teleurgesteld achter. Het heeft allemaal niet bijgedragen aan zijn aaibaarheid.  \n  \nNiet geheel terecht, schrijft de New York Times deze week, want de tennisser heeft veel goede eigenschappen. Die kant van hem blijft vaak onderbelicht. Djokovic runt met zijn vrouw een stichting waarmee ze duizenden kinderen helpen in Servië. Hij is 'altijd extreem beleefd, herinnert de namen van mensen, zegt vaak dankjewel en strooit met complimenten'. Hij deelt rackets uit aan jonge fans en spreekt onvermoeibaar filmpjes in voor kinderen waar ook ter wereld. Af en toe duikt hij onverwacht op tijdens partijen van landgenoten om ze te steunen.  \n  \n\"Ik ben er niet goed in om mensen ervan te overtuigen me leuk te vinden\", vertelt hij in de Amerikaanse krant. Hij lachte erbij. \"Sommigen vinden dat ik te veel mijn best doe om geliefd te worden. Dat is niet zo. Ik ben gewoon een mens met verschillende emoties als ik op de baan sta. Ik probeer een manier te vinden om te winnen. Maar als je me vraagt of ik het fijn vind om in een vijandige omgeving te spelen, dan is het antwoord nee. Ik vind het veel fijner om altijd gesteund te worden.\"  \n  \nOf hij na het debacle van vorig jaar de komende weken de steun van het publiek krijgt, weet nog niemand. \"Ik ga in ieder geval mijn eigen authentieke zelf zijn.\"","intensity":0,"negativity":0,"cluster_id":35,"similar_texts":"text552"},{"id":"15","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/10/4","title":"Artiesten krijgen na brede protesten toch betaald voor optredens tijdens de Grand Prix","text":"De dj's die komend weekeinde optreden bij de Grand Prix in Zandvoort, worden toch betaald voor hun werk. Dat laat de organisatie van de Grand Prix maandag weten. De organisatie van het Formule 1-evenement zwicht voor brede protesten tegen het feit dat ze dj's en artiesten had gevraagd gratis op te treden.  \n  \nHet balletje begon vorige week te rollen toen Joshua Nolet, voorman van de band Chef'Special, op Instagram zijn gal spuwde over een uitnodiging die hij naar eigen zeggen van prins Bernard jr. had ontvangen om op te treden bij de Formule 1-race. De prins is eigenaar van het circuit. Hij haalde de Grand Prix naar Zandvoort en zit ook in de organisatie van het evenement. Hij vroeg Chef'Special en andere artiesten om gratis op te treden. Na een jaar waarin artiesten nauwelijks konden optreden en dus ook nauwelijks inkomsten konden genereren, schoot die uitnodiging bij Nolet in het verkeerde keelgat. Hij kreeg veel bijval uit de culturele wereld. Wat mensen steekt is het feit dat festivals nog steeds verboden zijn, maar een grootschalig evenement als de Grand Prix wél mag doorgaan.","intensity":0,"negativity":0,"cluster_id":62,"similar_texts":"text64"},{"id":"16","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/9/2","title":"Artiesten toch betaald voor Zandvoort","text":"Artiesten die tussen de races bij de GP van Zandvoort optreden, krijgen daarvoor betaald. Davina Michelle zal daardoor zondag ook het volkslied zingen. Dat heeft de organisatie gisteren laten weten  \n  \nDe zangeres zei vrijdag alleen op te treden als andere artiesten betaald zouden krijgen. Michelle had al toegezegd het volkslied gratis te zingen. Prins Bernhard, de mede-eigenaar van het circuit, had meerdere artiesten gevraagd gratis op te treden.","intensity":0,"negativity":0,"cluster_id":68,"similar_texts":"text64"},{"id":"17","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/7/3","title":"Beoogde huisuitzetting van jonge zusjes zorgt voor onrust","text":"De zussen Fabiënne (19) en Valerie (18) Valk uit Enschede kunnen voorlopig thuis blijven wonen. Dat is de uitkomst van een overleg tussen wethouder Jeroen Diepemaat en directeur Yolanda Winkelhorst van woningcorporatie Ons Huis. Zij voerden dat gesprek nadat er onrust ontstond over de beoogde huisuitzetting van de twee zussen, vanwege het overlijden van hun moeder in december.  \n  \nVrijdag schreef dagblad Tubantia over de kwestie. De zussen zijn te jong om de gezinswoning te huren en hun inkomen is te laag om de woning, waar ze sinds hun kinderjaren met hun moeder wonen, over te nemen. Hoewel Ons Huis zei dat het zich bewust was van de schrijnende situatie, moesten de zussen toch plaatsmaken voor nieuwe huurders.  \n  \nHet artikel leidde tot veel reacties. De zussen kregen steun van Kamerleden van BBB en de VVD die schriftelijke vragen stelden aan minister Kajsa Ollongren. In het weekend volgden vernielingen en brandstichting op het terrein van Ons Huis. De politie onderzoekt of er een verband is.  \n  \nOok branchevereniging van woningcorporaties Aedes reageerde op de kwestie. Aedes zegt met de overheid te werken aan een wetswijziging voor schrijnende gevallen onder huurders, waaronder kinderen van wie ouders overlijden. De wetswijziging moet het mogelijk maken om kinderen tijdelijk aan te wijzen als nieuwe huurders van het pand, want huurcontracten zijn niet overerfbaar, legt een woordvoerder van Aedes uit.  \n  \nJongvolwassenen onder de 23 jaar hebben ook geen recht op huurtoeslag. Aedes heeft voorgesteld om ook deze groep huurtoeslag te geven wanneer zij hun ouders zijn verloren.","intensity":0,"negativity":1,"cluster_id":29,"similar_texts":"text414"},{"id":"18","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/39/4","title":"besseling","text":"Golfer Wil Besseling is met -8 als dertiende geëindigd op de Omega European Masters in Zwitserland. De Deen Rasmus Højgaard (-13) won.","intensity":0,"negativity":0,"cluster_id":36,"similar_texts":"text260"},{"id":"19","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=5366f1cdbb544edc1c94#/pages/42","title":"Besseling dertiende in Zwitserse Alpen","text":"Besseling dertiende in Zwitserse Alpen\n\ngolf\n\nWil Besseling is 13e geworden op de Omega European Masters. De 35-jarige Nederlander kwam in Crans-Montana uit op acht slagen onder par. De zege ging in de Zwitserse Alpen naar de Deen Rasmus Højgaard, die -13 noteerde. Lars van Meijel en Darius van Driel kwalificeerden zich niet voor het weekend.\n\nDe eerste editie van de B-NL Challenge Trophy - een toernooi op het tweede Europese niveau - is gewonnen door Alfredo Garcia-Heredia. Op The Dutch in Spijk won de Spanjaard na liefst zeven play-off holes, nadat hij met nog drie man op -11 was geëindigd. Daan Huizing was met een 17e plaats (-4) de beste Nederlander.","intensity":0,"negativity":0,"cluster_id":36,"similar_texts":"text239"},{"id":"20","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/ongrijpbare-spits-die-altijd-maar-blijft-scoren-a4056470#20210830-79778-101","title":"Bij Noorwegen speelt een ongrijpbare spits die altijd maar blijft scoren","text":"Erling Braut Haaland Het Nederlands elftal stuit woensdag in de WK-kwalificatie op de  Noorse doelpuntenmachine  Erling Braut Haaland. Zijn jeugdtrainer zag zijn scoringsdrift al. ,Negen doelpunten in een wedstrijd op een jeugd-WK, een hattrick tijdens zijn Champions League-debuut, zeven doelpunten in de eerste drie duels voor Borussia Dortmund. Goals met het hoofd of met zijn iets mindere rechtervoet, maar veelal gebruikmakend van zijn linker. Vrijdagavond nog besliste hij met die voet het duel met Hoffenheim, door vlak voor tijd van dichtbij hard de 3-2 binnen te schieten. En Erling Braut Haaland, de 21-jarige spits die met het nationale elftal van Noorwegen woensdag in de WK-kwalificatie Nederland treft, kan meer. Honderdduizenden zagen inmiddels de sprint op YouTube terug, toen hij in februari 2020 in de Champions League tegen Paris Saint-Germain de zestig meter tussen twee strafschopgebieden overbrugde in minder dan 6,7 seconden. Maar als iets de jonge spits kenmerkt dan is het wel zijn scoringsdrift. „Ik denk dat ik verslaafd ben aan doelpunten”, grapte Haaland zelf vorig jaar in een interview met voetbaltijdschrift FourFourTwo. De zucht naar doelpunten was ook jeugdcoach Alf Ingve Berntsen al opgevallen. Berntsen, zelf vader van een tweeling, kreeg in 2008 Haaland als achtjarige onder zijn hoede bij de Noorse semi-profclub Bryne FK. Haaland was de jongste van een groep van veertig kinderen, die jarenlang werd getraind door ouders. „Van zeven tegen zeven op een kleiner veld naar elf versus elf? Erling bleef scoren. Van twaalf jaar oud naar dertien jaar? Doelpunten. Van Bryne FK naar het grotere Molde? Goals. Hij bleef altijd maar scoren”, zegt Berntsen.Golden BoyDat Haaland inmiddels tot de beste spitsen in het mondiale voetbal wordt gerekend – in 2019 won hij nog de FIFA Golden Boy Award voor beste jonge speler – hadden Berntsen en zijn collega’s niet zien aankomen. Maar dat de jonge Haaland iets speciaals had, weet hij nog goed. Tussen de veertig kinderen viel de kleine, blonde Haaland op. Ieder seizoen de benjamin van de groep, maar ook telkens in het rijtje van de beste spelers.In Bryne, een rustige plaats met twaalfduizend inwoners in het zuidwesten van Noorwegen, maakten de trainende ouders op het veld bij de pupillen geen onderscheid in niveau. Van zijn achtste tot zijn veertiende speelde Haaland daardoor samen met zijn vrienden. „Dat vonden wij belangrijker dan de teams onder te verdelen in goede en minder goede spelers”, legt Berntsen uit. Hij schreef er het boek Fotballprosjektet (Het voetbalproject) over – met Erling Haaland op de omslag. Plezier vormde op het veld in Bryne de basis, zegt Berntsen, die in zijn trainingen onder meer de technieken van de Nederlander Wiel Coerver toepaste.Haaland, nu 1,94 meter lang, zou in zijn jeugd klein van stuk zijn geweest. Berntsen ontkent dat. „Hij was kleiner, omdat hij altijd met oudere spelers heeft meegedaan.” Wel was de Noorse spits in zijn jeugd een stuk smaller dan nu. Op technisch, tactisch en mentaal vlak zat het allemaal wel goed, maar de vraag was hoe het hem fysiek zou afgaan bij de senioren. „Zijn oudere broer was een grote, sterke jongen”, zegt Berntsen. „Dat zou bij Erling ook nog wel komen, dachten wij.”Een groeispurt leverde Erling Haaland in zes maanden tijd zeven centimeter op, net na zijn overstap naar de profclub Molde FK. Van trainer Ole Gunnar Solskjaer, misschien wel Noorwegens beste voetballer ooit, kreeg hij daar op zestienjarige leeftijd al het vertrouwen, én speeltijd. En nog belangrijker: naar eigen zeggen was het Solskjaer die Haaland leerde hoe hij een simpel balcontact in een doelpunt kon omzetten als spits. Daar maakte kracht plaats voor souplesse, en scherpte voor het doel.\n\nDe elfjarige Erling Braut Haaland (linksonder) als jeugdspeler van de Noorse club Bryne FK.\n\nFoto Alf Ingve Berntsen\n\nVolgens Alf Ingve Berntsen hebben de jeugdjaren van Haaland bijgedragen aan zijn spel in het strafschopgebied. „Juist omdat hij altijd tegen grotere en fysiek sterkere spelers speelde, moest hij een manier bedenken om hen toch te slim af te zijn”, zegt Berntsen. Nog sneller denken, nog slimmer bewegen. Berntsen volgt, zoals heel Noorwegen, zijn voormalige pupil van afstand, maar spreekt hem nog altijd. „Ik ben niet de coach die van Haaland een topvoetballer heeft gemaakt, maar ik hoop dat we er met onze manier van training en opvoeding een beetje voor hebben gezorgd dat hij is gekomen waar hij nu is.”Red Bull SalzburgDe Oostenrijkse club en zelfbenoemde talentenfabriek Red Bull Salzburg koopt Haaland na twee jaar bij Molde weg voor 5 miljoen euro. In Salzburg trekt vooral zijn optreden in de Champions League de aandacht van grote Europese clubs. Tegen het Belgische Racing Genk, tijdens zijn debuut op het hoogste Europese niveau, maakt Haaland direct drie doelpunten. Alleen voormalig Manchester United-spits Wayne Rooney lukte dat eerder. Een overgang van Salzburg naar Leipzig, een Red Bull-station verder, lijkt een kwestie van tijd. Maar het is Dortmund dat de Noor vorig jaar voor twintig miljoen euro in januari inlijfde. Ook in het Roergebied duizelt het al snel van de doelpunten. Tijdens zijn eerste invalbeurt, uit bij FC Augsburg, maakt Haaland in 23 minuten meteen drie goals. Weer een wedstrijd later verbaast hij Die Gelbe Wand, de harde kern van Dortmund-fans, met twee doelpunten. In 59 minuten heeft de Noor zijn eerste prijs in Duitsland binnen, als hij wordt verkozen tot speler van de maand januari in de Bundesliga.In maart en april dit jaar stokt de machine voor het eerst even, met zeven wedstrijden zonder treffers. Wat is er toch mis met Haaland, vraagt de Duitse pers zich af. In de kwartfinale van de Champions League tegen Manchester City komt de spits niet aan bod, in de competitie gaan zelfs strafschoppen mis. Maar tegen een concurrent voor Europees voetbal, VfL Wolfsburg, toont Haaland zich eind april weer, met twee doelpunten.Zo onberekenbaar als Haaland vaak voor verdedigers is, zo ongrijpbaar is de Noor voor sportjournalisten. Wie zijn interviews na wedstrijden terugkijkt ziet vaak de twinkeling in zijn ogen. Eerst een kort moment van stilte na een gestelde vraag, gevolgd door – het liefst – een oneliner. Of anders een antwoord van maximaal twee woorden. En vervolgens zichtbare voldoening als de verslaggever even de draad kwijt lijkt te zijn.Na weer een hattrick in de Oostenrijkse Bundesliga vraagt een van de afgereisde Noorse verslaggevers wat de spits eigenlijk met de bal doet die hij mee naar huis mag nemen. „Ze liggen bij me in bed, ik slaap met ze”, reageert Haaland met een onpeilbare gezichtsuitdrukking. „Zie het als mijn vriendinnen.” Om in een volgend interview toe te geven dat hij wel degelijk echt een keer met een bal het bed deelde na een avond met drie doelpunten.Zlatan als voorbeeldZijn spel doet denken aan Zlatan Ibrahimovic, de eigenzinnige Zweedse topspits. Vreemd is dat niet, Haaland noemde hem in het verleden al vaker zijn idool. Hoe hij opkeek tegen de mentaliteit van de Zweedse aanvaller, in het veld en daarbuiten. En dan vooral diens doelpuntendrang. Zlatan trok van club naar club, van competitie naar competitie en deed altijd hetzelfde: doelpunten maken.Dat Haaland zelf ook nog eens in een andere competitie dan de Bundesliga zal spelen, lijkt evident. Zaakwaarnemer Mino Raiola werd eerder dit jaar al gespot in onder meer Manchester, Londen en Madrid. Samen met vader en vertrouweling Alf-Inge Haaland, die zelf nog voor Manchester City speelde – weliswaar in een tijd dat de Engelse club nog niet beschikte over geldstromen uit het Midden-Oosten. Of wordt het Leeds United, die andere Engelse club waar Haaland senior speelde en waarvan een jonge Haaland in 2017 zei er ooit eens de Champions League mee te willen winnen. Als de Noor er zijn zinnen op heeft gezet, kan het nog raar lopen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":2,"cluster_id":48,"similar_texts":"text344"},{"id":"21","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=0a7e41b3ac80b04e76bc#/pages/32-33","title":"BOMMETJE MET EFFECT","text":"BOMMETJE MET EFFECT\n\nVitesse-goalie Markus Schubert moet liefst vijf keer vissen in Amsterdam. Ajacied Davy Klaassen geniet er zichtbaar van. \n\nFoto’s Matty van Wijnbergen\n\n& Getty Images\n\nNoussair Mazraoui (l.) en Antony zijn heer en meester op de rechterflank en drijven de spelers van Vitesse tot wanhoop. \n\n❮❯\n\nAjax tegen Vitesse dankzij gouden tandem Antony-Mazraoui als wervelwind over veld\n\nAMSTERDAM Het beschamende puntenverlies van het verzadigd ogende Ajax tegen FC Twente (1-1) schreeuwde tegen Vitesse om een schokeffect. Hoewel Erik ten Hag zei te denken dat de collectieve offday in Enschede een incident betrof, bracht hij wel degelijk een bommetje tot ontploffing. De keuze voor Antony in plaats van Steven Berghuis betaalde zich uit met de vroege openingstreffer van de Braziliaan en een klinkende zege op de Arnhemmers: 5-0. ,,Het was een prima prestatie. Ik denk dat we het publiek veel moois hebben voorgeschoteld. En de spelers zelf hadden duidelijk plezier.” \n\nHet is trainers eigen en Erik ten Hag misschien nog wel wat meer: naar de buitenwereld toe spelers in bescherming nemen. Het gold voor Berghuis op wie volgens de coach niets viel aan te merken, terwijl het Ajax-spel met hem voorspelbaar werd en de rechtsbuiten nog niet zijn niveau van bij Feyenoord haalde. Ten Hag stipte eerder zijn drie assists tegen NEC Nijmegen aan. En na de peperdure rode kaart van Nicolas Tagliafico in de strijd om de Johan Cruijff Schaal tegen PSV beweerde de trainer de Argentijn niks kwalijk te nemen. Maar tegen Vitesse zat de na zijn schorsing teruggekeerde linksback wel op de bank.\n\nHet bewaken van het teamproces siert Ten Hag, maar belangrijker is dat hij de juiste beslissingen neemt. Dat deed hij tegen Vitesse, want zijn elftal ging als een wervelwind over het veld. Natuurlijk kan daartegen worden ingebracht dat dit tegen NEC ook gebeurde, maar de Arnhemmers kunnen hoger worden ingeschaald dan hun gepromoveerde ’buren’. Donderdag maakte het elftal van Thomas Letsch nog indruk door ten koste van Anderlecht de groepsfase van de Conference League te bereiken.\n\nMaar op een kans van Nikolai Baden Frederiksen na, die voor eigen succes ging in plaats van de bal voorlangs te spelen op de terecht boze Matús Bero, hadden de gasten niets in te brengen. Ajax leidde op dat moment al met 1-0. Na een prachtige hakassist kwam de bal voor de voeten van Antony, die geen seconde nadacht en de bal in de verre hoek schoot.\n\nOok na de vroege openingstreffer was er maar één elftal dat voetbalde: Ajax, dat met de opnieuw sterk spelende Noussair Mazraoui en Antony over een gouden tandem beschikte. De Braziliaan had – zo stipte Ten Hag voor het duel al aan – Vitesse vorig seizoen ook ’dronken’ gespeeld. \n\nDe Amsterdammers moesten het zich nu alleen aanrekenen dat het ondanks kansen voor het sterke drietal Ryan Gravenberch, Dusan Tadic en Sébastien Haller tot de 33e minuut duurde voordat via Edson Alvarez het verschil was gemaakt (2-0).\n\nNog in het eerste bedrijf werd Vitesse duidelijk gemaakt dat er niets viel te halen. Alvarez schoot de bal hard tegen de lat, waarna de bal bij Gravenberch belandde. Met zijn eerste treffer (via de stuit) leek hij zijn eerdere woorden – dit seizoen meer goals te willen maken dan de drie van afgelopen jaar – kracht bij te zetten (3-0).\n\nTegen NEC verweet Ten Hag zijn ploeg in de tweede helft de voet van het gaspedaal te hebben gehaald en werd er na een 5-0 ruststand niet meer gescoord. In het duel met Vitesse kreeg Ajax de kans om beterschap te tonen. En dat lukte qua goals en spel, omdat circus-Antony zijn deuren opende en het publiek op de banken kreeg.\n\nEen eigen doelpunt van Tomas Hajek zorgde alsnog voor de vierde Amsterdamse treffer (4-0). Dat Ajax na een uur spelen 75 procent balbezit had, was alleszeggend. De 5-0 van Klaassen na voorbereidend werk van Lisandro Martinez het logische gevolg.\n\nMet Berghuis op de nummer-tien-positie als vervanger van Klaassen en David Neres voor Antony ging Ajax op jacht naar meer treffers. Die bleven uit, maar desondanks gaan de Amsterdammers met een goed gevoel de interlandbreak in.\n\n,,Het is nu zaak voortdurend dit hoge niveau aan te tikken, want tot op heden zitten er te veel wisselingen in. We hebben een aantal goede fases, maar ook een aantal dieptepunten gehad. We hebben een stap in de goede richting gezet en moeten na de interlandperiode verder gaan op de goede weg.” \n\nAjax - Vitesse 5-0 (3-0). 5\\. Antony 1-0, 31. Alvarez 2-0, 43. Gravenberch 3-0, 60. Hajek 4-0 (e.d.), 67. Klaassen 5-0. Scheidsrechter: Makkelie. Gele kaart: Bazoer, Oroz (Vitesse). Toeschouwers: 36.816.\n\nTen Hag: ’Ik denk dat we het publiek \n\nveel moois hebben voorgeschoteld’","intensity":0,"negativity":0,"cluster_id":16,"similar_texts":"text504"},{"id":"22","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/31/3","title":"Bos beoogd preses KNWU","text":"Oud-politicus Wouter Bos is de beoogde nieuwe voorzitter van de Nederlandse wielerbond KNWU. De vertrouwenscommissie, bestaande uit vertegenwoordigers van vrijwel alle geledingen van de KNWU, heeft de 58-jarige Bos voorgedragen als kandidaat. Het congres moet op 4 oktober die voordracht nog bekrachtigen.  \n  \nHet is de bedoeling dat Bos, voormalig fractievoorzitter van de PvdA en oud-minister van Financiën, Marc van den Tweel gaat opvolgen. Van den Tweel werd begin januari na een tumultueus verlopen verkiezing, die in november vorig jaar niet door kon gaan vanwege problemen met de online stemprocedure, gekozen tot voorzitter van de wielerbond.  \n  \nDe KNWU moest echter al snel weer op zoek naar een opvolger, want in maart werd bekend dat Van den Tweel bij sportkoepel NOC*NSF de vertrekkende Gerard Dielessen vervangt als directeur.","intensity":0,"negativity":0,"cluster_id":28,"similar_texts":"text202"},{"id":"23","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/6/1","title":"Bouterse krijgt weer 20 jaar celstraf voor Decembermoorden","text":"De rechters handhaven de gevangenisstraf die Bouterse in 2019 kreeg opgelegd voor de moorden op vijftien tegenstanders van zijn militaire regime. Omdat Bouterse tijdens dat proces nooit aanwezig was, werd hij bij verstek veroordeeld. Daarna tekende hij verzet aan, waardoor de krijgsraad zijn zaak opnieuw in behandeling moest nemen. Gisteren was de 75-jarige Bouterse ook niet aanwezig bij de uitspraak. Hij had zich volgens Surinaamse media ziek gemeld.  \n  \nDe oud-president mocht de behandeling van zijn zogeheten verzetzaak in vrijheid afwachten. Of Bouterse alsnog wordt opgepakt nu de krijgsraad vasthoudt aan zijn veroordeling, kwam gisteren tijdens de zitting niet aan de orde.  \n  \nDe veroordeling hoeft nog niet definitief te zijn. De advocaat van Bouterse heeft al gezegd in beroep te gaan.  \n  \nBouterse stond in de jaren 80 aan het hoofd van een militair regime. Hij wordt er niet van verdacht dat hij persoonlijk mensen om het leven heeft gebracht in Fort Zeelandia in Paramaribo. De voormalige legerleider heeft gezegd het erg te vinden dat hij de Decembermoorden niet heeft zien aankomen.  \n  \nEddy Wijngaarde, broer van een slachtoffer en secretaris van de Stichting 8 December 1982, is teleurgesteld. Hij had gehoopt dat de rechter definitief een eind zou maken aan de zaak. Volgens hem was dit mogelijk, omdat Bouterse zich steeds heeft beroepen op zijn zwijgrecht. ,,Dat is een oneigenlijk gebruik van dat rechtsmiddel. Daarom had de rechter dit proces kunnen beëindigen, zonder Bouterse de mogelijkheid van nog weer een hoger beroep te geven'', zei Wijngaarde. ,,Ik vind het een misser van de rechter dat ze dat niet heeft gedaan.''","intensity":0,"negativity":1,"cluster_id":42,"similar_texts":"text527"},{"id":"24","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/8/1","title":"Bouterse mag nog een keer in beroep","text":"### Reportage Ex-president blijft op vrije voeten Decembermoorden\n\nDe klamme maandagochtend begint zo rond tien voor zes met een breed verspreid app-bericht van Ricardo Panka, woordvoerder van de NDP, de politieke partij van Desi Bouterse. Panka roept de aanhang van de voormalige legerleider en ex-president op om 'alle rust en koelheid' te bewaren.\n\nDe oproep is een reactie op de verhoogde staat van paraatheid die zowel de politie als de krijgsmacht heeft uitgeroepen. Over ruim drie uur immers begint in de Mgr. Wulfinghstraat, niet ver van de statige houten kathedraal in het centrum van Paramaribo, een nieuwe en zoveelste zitting in het proces rond de Decembermoorden.\n\nBouterse is in november 2019 tot twintig jaar cel veroordeeld wegens zijn directe betrokkenheid bij de moord op vijftien Surinaamse burgers in 1982. Bij verstek, want de toenmalig president was tijdens de uitspraak in het buitenland. Daarop volgde een zogeheten verzetszaak, die deze maandag tot een einde komt. De grote vraag is: moet Bouterse (75) bij een veroordeling nu wél de cel in?\n\nVoor zijn aanhangers is duidelijk dat zij dat laatste nooit zullen zien gebeuren. Om kwart voor acht staat nog maar een handvol mensen, sommigen gekleed in het paarse shirt van de NDP, bij de 'eerste ring' van dranghekken die de politie heeft opgezet om betogers op afstand te houden van het gebouw waar de Krijgsraad de proceszitting zal houden.\n\nOgen en oren\n\nOok een tweede toegangsweg is hermetisch afgesloten - zelfs voor de pers. 'Journalisten kunnen net zo gevaarlijk zijn als burgers', meent een agent, tot grote verbazing van ook Surinaamse journalisten. Een superieur van hem denkt daar gelukkig anders over, en laat een kwartiertje later het hek alsnog opengaan. 'Jullie zijn toch de ogen en oren van de democratie.'\n\nNiet dat er bij de Krijgsraad veel te zien en te beluisteren valt. Het is 08.26 uur, ruim een half uur voor het geplande begin van de rechtszitting, als duidelijk wordt dat demonstranten, als ze al iets kwaads in de zin hebben, het gebouw niet snel zullen bereiken. Er staan inmiddels honderden agenten in uniform in de buurt; er zijn mannen in burgerkleding maar wel met hun dienstpistool zichtbaar op de heup; er staat iemand van de militaire politie; drie politiemannen lopen met kogelvrije vesten rond; en een motoragent gaat heen en weer door een verder lege straat.\n\nOm zeven minuten voor negen zijn ook Hugo Essed en Eddy Wijngaarde bij de Krijgsraad aangekomen. De een is de advocaat van de nabestaanden, de ander de broer van Frank, een van de vijftien mensen die op 8 december 1982, ten tijde van het militaire bewind onder leiding van een toen nog jonge Desi Bouterse, op gruwelijke wijze zijn gemarteld en vermoord. De nabestaanden en hun advocaat hebben in al die bijna 39 jaren de hoop op gerechtigheid nooit opgegeven.\n\nBij de Julianastraat, om de hoek van de Krijgsraad, klinkt opgewonden geschreeuw. 'Bouterse gaat nergens heen', scanderen enkele tientallen aanhangers. De plek waar zij dit doen, is bijzonder omdat ertegenover het gebouw staat van de ambassade van Nederland, de vroegere koloniale machthebber in Suriname, die volgens Bouterse en de zijnen nog altijd een ondermijnende rol wil spelen in het land dat in 1975 onafhankelijk werd.\n\n'Er is maar één president in het land en dat is Bouterse', roepen de NDP-getrouwen in het Sranan Tongo, de inheemse landstaal.\n\nEven lijkt het erop dat een konvooi auto's met daarin hun geliefde leider voorbij komt gedenderd, maar duidelijk is het niet. De terreinwagens begeven zich in elk geval niet in de richting van de Krijgsraad.\n\nZiek gemeld\n\nZo'n twintig minuten later komt aan alle opgebouwde spanning plotseling een einde. Rechter Cynthia Valstein-Montor acht het bewijs voor moord opnieuw wettig en overtuigend bewezen. Irwan Kanhai, de advocaat van Desi Bouterse, heeft zijn cliënt ziek gemeld, dus de verdachte is opnieuw niet bij zijn veroordeling - twintig jaar cel - aanwezig. De rechter gelast geen onmiddellijke gevangenneming. Bouterse blijft voorlopig op vrije voeten en zijn advocaat zal hoger beroep aantekenen: dat wordt dan echt de allerlaatste fase van het proces.\n\nBuiten het gebouw van de Krijgsraad geeft advocaat Hugo Essed een eerste commentaar. 'Ik denk niet dat de weg nu nog lang moet zijn', zegt hij. 'In de verzetszaak zijn geen nieuwe feiten naar boven gekomen. Als de heer Bouterse zich blijft beroepen op zijn zwijgrecht, zal dat ook voor het hoger beroep gelden. En dan kunnen we dus relatief snel een einduitspraak hebben.'\n\nEddy Wijngaarde toont zich teleurgesteld. 'Bouterse heeft een verzetszaak aangespannen zonder ook maar één nieuw feit aan te dragen. De rechter had hem daarmee kunnen aanspreken op belediging van het Hof en hem kunnen laten arresteren. We moeten in Suriname de moraliteit herstellen. De laatste tijd is de rechtspraak in ons land enorm in aanzien gestegen. En terecht. Maar dat had ook vandaag het punt moeten zijn: wij zijn rechters en wij laten niet met ons sollen.'\n\nDe broer van de vermoorde Frank Wijngaarde is ontevreden, maar behoudt zijn waardigheid. De Mgr. Wulfinghstraat is alweer helemaal leeg. De zon schijnt fel op het gebouw van de Krijgsraad. Het is één minuut over half tien.\n\nHugo Essed\n\nAdvocaat van de nabestaanden","intensity":0,"negativity":0,"cluster_id":43,"similar_texts":"text689"},{"id":"25","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/6/4","title":"Brand en explosie zijn wellicht nasleep ontvoering","text":"### Alblasserdam\n\nIn een bedrijfspand in Alblasserdam is een brand uitgebroken die mogelijk verband houdt met een explosie eerder in het weekeinde bij een woning in die plaats, en de vondst van een explosief bij een andere woning. Beide woningen waren gesloten in verband met de 'vergisontvoering' van een 56-jarige man uit Hoofddorp. Het eigenlijke doelwit van die ontvoering zou op een van die adressen hebben gewoond. De ontvoering zou te maken hebben met de onderschepping van een grote partij cocaïne in de haven van Antwerpen.","intensity":0,"negativity":2,"cluster_id":14,"similar_texts":"text135"},{"id":"26","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=e46005522691ae577e5a#/pages/4-5","title":"Bruinvissen spoelen aan op de Waddeneilanden","text":"Bruinvissen spoelen aan op de Waddeneilanden\n\nGroot aantal opmerkelijk \n\nWest-Terschelling Er spoelen de afgelopen tijd opvallend veel dode bruinvissen aan op de Waddeneilanden. Zaterdag werden op de stranden van Vlieland, Terschelling, Ameland en Schiermonnikoog dode bruinvissen aangetroffen.\n\nHet is volgens bewoners van de eilanden niet raar dat er bruinvissen aanspoelen. Maar de aantallen die er momenteel aanspoelen zijn wel opmerkelijk. „Ze zijn niet vers, ze zijn al eerder doodgegaan. Door de harde wind zijn ze aangespoeld op de Wadden”, zegt Guus Schweigmann, strandjutter op Terschelling.\n\nOok hij vindt de aantallen „gek”. „Je komt regelmatig een dode bruinvis of dolfijn tegen. Maar zoveel, en ook tegelijk op de andere Waddeneilanden, dan is er meer aan de hand.” De kadavers gaan voor sectie naar de Universiteit van Utrecht.","intensity":0,"negativity":0,"cluster_id":11,"similar_texts":"text121"},{"id":"27","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/6/2","title":"Bruinvissen spoelen massaal aan op Waddeneilanden","text":"Volgens Omrop Fryslân lagen er op het strand van Terschelling zeker zes dode bruinvissen. Een omwonende zegt tegen de omroep dat de stoffelijk overschotten niet vers zijn. Waarschijnlijk zijn de dieren dus al een tijd geleden overleden.  \n  \nOp Ameland zijn sinds donderdag zeker 26 dode bruinvissen aangetroffen. Op Schiermonnikoog waren het er 15.  \n  \nBioloog Lonneke IJsseldijk bevestigt dat er een massale stranding heeft plaatsgevonden. Het is ongewoon dat er zo veel bruinvissen tegelijk aanspoelen. IJsseldijk, onderzoeker bij de diergeneeskundefaculteit in Utrecht, vertelt dat de oorzaak van de stranding nog volstrekt onduidelijk is. ,,We proberen kadavers te verzamelen en hopen deze massale stranding verder te kunnen onderzoeken. Op dit moment weten we alleen dat er plots veel meer bruinvissen dan gewoonlijk stranden op de Waddeneilanden.'' Aan de gehele Nederlandse kust spoelen normaliter per jaar zo'n vijfhonderd bruinvissen aan.  \n  \nMilieustichting SOS Dolfijn meldt veel meldingen te hebben binnengekregen. Het gaat volgens de stichting vooral om volwassen dieren in verregaande staat van ontbinding. IJsseldijk vermoedt volgende week meer te weten over de doodsoorzaak. De karkassen gaan eerst voor sectie naar de Universiteit Utrecht.  \n  \nSOS Dolfijn benadrukt dat er nog meer drijvende karkassen in zee zijn gezien. De organisatie vraagt zich hardop af of de bouw van een windmolenpark een van de oorzaken is van de massale sterfte. Ook is de marine deze maand begonnen met een internationale mijnenbestrijdingsoefening. ,,Dergelijke activiteiten kunnen een nadelig effect hebben op het leven van een bruinvis.''","intensity":1,"negativity":0,"cluster_id":52,"similar_texts":"text415"},{"id":"28","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/12/6","title":"Burgemeester Milaan boos om torenbrand","text":"### Italië\n\nBurgemeester Beppe Sala van Milaan eist duidelijkheid over hoe een brand in een woontoren zich zondag zo snel kon uitbreiden. De brand brak uit op de vijftiende verdieping en verspreidde zich snel via de gevelplaten aan de buitenkant van het gebouw. \"Deze toren is tien jaar geleden gebouwd en het is onacceptabel dat zo'n modern gebouw volledig kwetsbaar blijkt\", aldus de burgemeester. De brand is nog altijd niet volledig geblust. Volgens de brandweer heeft iedereen op tijd uit het gebouw kunnen ontsnappen.","intensity":0,"negativity":1,"cluster_id":58,"similar_texts":"text449"},{"id":"29","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/10/1","title":"CO2-heffing deert Nederland niet, tot de prijs van CO2 te hoog wordt","text":"### 5 Vragen - CO2-heffing\n\n1 Wat heeft DNB precies onderzocht?\n\nDe onderzoekers hebben gekeken wat de gevolgen zijn als alle bedrijven in Nederland en de rest van Europa 50 euro moeten betalen voor elke ton CO2 die zij uitstoten. Zo'n heffing bestaat al, maar veel sectoren vallen nu nog buiten de beprijzing, zoals de gehele industrie, de energie- en de transportsector. Als die ook worden belast voor hun CO2-uitstoot, stijgen in Europa de totale productiekosten met 0,9 procent.\n\n2 Dat lijkt mee te vallen.\n\nDat is ook zo. De gevolgen voor de concurrentiepositie van exportbedrijven zijn over het algemeen ook beperkt, concluderen de onderzoekers. Maar dit is een gemiddelde, op basis van modellen. De kosten voor met name energie-intensieve sectoren, waarbij er nog maar beperkte alternatieven zijn voor fossiele brandstoffen, zijn hoger. Ook zijn er flinke verschillen tussen lidstaten. Met name in Oost-Europa, waar voor veel productie kolen en olie worden gestookt, liggen de kosten hoger. Daar loopt de concurrentiepositie mogelijk wel gevaar.  \n  \nMaar ook in Nederland zijn er bedrijven die wel last krijgen van een hoge koolstofprijs, zoals staalconcern Tata Steel en kunstmestproducent Yara. Deze bedrijven opereren internationaal, tegen lage marges. Bij de huidige CO2-prijs zou Tata verlieslatend zijn.\n\n3 Kunnen deze bedrijven beschermd worden?\n\nDat kan met een 'klimaatmuur', die de Europese Commissie rond Europa wil optrekken. Die zal aanvankelijk gelden voor staalproductie, elektriciteit, cement en kunstmest. Bedrijven van buiten de unie die dit soort producten willen importeren, moeten ook een CO2-heffing betalen. Zo ontstaat een gelijk speelveld, zoals dat heet. Overigens zijn volgens DNB de effecten zelfs zonder zo'n beschermingsmuur te overzien.  \n  \nHet nadeel van dit zogenoemde Carbon Border Adjustment Mechanism is dat het exporterende bedrijven niet beschermt: hun producten worden alleen maar duurder en daardoor minder aantrekkelijk voor de export buiten de EU. DNB onderkent dit probleem en ziet voor deze categorie een oplossing in de vorm van subsidies en tijdelijke compensatie, 'zolang die verduurzaming niet in de weg staan'.\n\n4 Wat als de CO2-prijs sterk stijgt?\n\nDNB is bij zijn berekeningen uitgegaan van een prijs van 50 euro per ton CO2, een getal waarmee de Europese Commissie ook rekent. Brussel gaat bij zijn eigen berekeningen uit van een CO2-prijs van 85 euro in 2030. Of dat realistisch is, is de vraag. De prijs wordt namelijk door de markt bepaald, en is inmiddels bezig aan een opmars: de prijs van een ton CO2 en is maandag al door de grens van 60 euro gegaan.  \n  \nDe kosten van een CO2-taks stijgen lineair met de CO2-prijs. Dus als die 100 euro wordt, zijn de kosten voor de bedrijven ook twee keer zo hoog. De onderzoekers kunnen niet zeggen bij welke CO2-prijs sprake zal zijn van negatieve effecten voor de economie.\n\n5 Zijn anderen ook zo optimis-tisch over de gevolgen van een bredere CO2-taks?\n\nNiet iedereen; in juni concludeerde PricewaterhouseCoopers dat een strenger klimaatbeleid zonder subsidies een negatief effect kan hebben op de financiële resultaten, en de concurrentiepositie kan schaden. Dat geldt zeker voor energie-intensieve bedrijven waarvoor nog geen goed alternatief bestaat voor fossiele brandstoffen.  \n  \nDe Vereniging Nederlandse Petroleum Industrie zegt blij te zijn dat DNB analyseert vanuit Europa, en niet alleen gekeken heeft naar Nederland. Maar directeur Erik Klooster waarschuwt dat binnen sectoren grote verschillen bestaan en dat de kosten soms veel forser zullen stijgen dan het gemiddelde waar DNB mee rekent. 'Voor sommige bedrijven is duurzame technologie domweg nog te duur, of nog niet beschikbaar.'  \n  \nDe totale subsidie is volgens Klooster lager dan de kosten van alle reductiemaatregelen. 'Dus ook met subsidie komen sommige bedrijven met hun vingers tussen de deur.'","intensity":1,"negativity":0,"cluster_id":10,"similar_texts":"text117"},{"id":"30","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=77b3d2fe3fcc1987e3d7#/pages/1","title":"Crimineel is niet veilig meer in Dubai","text":"Crimineel is niet veilig meer in Dubai\n\nAmsterdam Criminelen uit Nederland kunnen zich niet langer veilig wanen in Dubai. Zondag ondertekende minister Grapperhuis (Justitie) in Abu Dhabi twee bilaterale verdragen met het emiraat, voor wederzijdse rechtshulp in strafzaken en uitlevering. \n\nDubai stond te boek als ideale schuilplek voor gangsters, omdat er geen uitleveringsverdrag was met Nederland. \n\nOp slot Pagina T6","intensity":0,"negativity":1,"cluster_id":38,"similar_texts":"text275"},{"id":"31","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/35/4","title":"De hoofdrol","text":"Een ongekend knullige hoofdrol voor Sinan Bakis. De Turkse spits van Heracles had al geel op zak toen hij in een opstootje belandde met tegenstander Ován Márquez Álvarez van NEC. De scheidsrechter was onverbiddelijk en stuurde Bakis al voor rust naar de kleedkamer. Met tien man verloor Heracles uiteindelijk met 0-1.","intensity":0,"negativity":0,"cluster_id":34,"similar_texts":"text408"},{"id":"32","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/23/1","title":"De man die de Olympische Spelen naar de 21ste eeuw loodste","text":"De zee had de zeiler Jacques Rogge naar eigen zeggen 'nederig' gemaakt en zo ging de bescheiden Belg dan ook door het leven als bestuurder. Geen grote woorden, geen parmantige daden. Hij hoefde niet op de eerste rij, hij was net zo gelukkig als backbencher. Maar de opdracht de olympische sport te gaan aanvoeren bracht hem in de positie als kundig chirurg hervormingen door te voeren.  \n  \nGraaf Rogge, orthopeed met een sportspecialisatie, woonachtig in het rustige Deinze, kwam aan de macht, toen de crisis in de olympische wereld heerste. De schoonmaak was noodzakelijk. Salt Lake City had de Olympische Winterspelen van 2002 met oneigenlijke financiële middelen verworven, zoals Nagano een beurt voor de Amerikanen hadden gedaan. Omkoping van IOC-leden was na 1998 een dagelijks bericht geworden. Er moest iemand het hoofd koel houden om het Internationaal Olympisch Comité door het dal te leiden.  \n  \nDat werd in 2001, als opvolger van de Spaanse markies Juan Antonio Samaranch, de polyglot Jacques Rogge, man die zes talen beheerste en als arts diagnoses stelde en medicijnen voorschreef. Hij kreeg daarmee de eretitel Mr. Clean, mede wegens zijn vurig gevoerde strijd tegen doping. Zijn tegenstrevers bij de verkiezingen, de Koreaan Kim en de Canadees Pound, zouden dat of in hiërarchische Aziatische stijl dan wel met Noord-Amerikaanse managementaanpak hebben gedaan.  \n  \nRogge's manier paste bij het Europees georiënteerde IOC. Van zijn daden blijft bij dat hij bij de verkiezing van een olympische stad een blanco stem uitbracht. Hij wilde van geen enkele voorkeur beschuldigd worden. Hij verbleef per 2002 niet langer in het vijfsterrenhotel, waar de collega's van het IOC hun zelfbedachte verhevenheid bewezen. Rogge, Belgisch rugbyinternational en juniorenwereldkampioen zeilen, koos zelf domicilie in het olympisch dorp. Hij wilde voeling houden met de sportmensen, waarvan hijzelf in 1968, 1972 en 1976 deel had uitgemaakt. Het waren zijn jaren als olympisch zeiler, in de Finnjol, een klasse voor sterke mannen.  \n  \nIn dat olympische dorp hoorde hij de klachten aan over dopinggebruikers. 'Ik kreeg vaak te horen dat ze levenslang zouden moeten worden gestraft. Veel sporters vinden onze strafmaat veel te mals. Dat vond ik verrassend.'  \n  \nRogge liet zijn IOC een regel invoeren dat dopingzondaars de eerstvolgende olympische editie geweerd zouden worden. Zelfs als hun straf erop zat. Het werd bekend als de Osaka Rule. Turner Yuri van Gelder dacht in 2011 een van de slachtoffers van die regel te worden. Het pakte anders uit. Het sportgerechtshof CAS verklaarde de regel nietig. Twee keer straffen voor één vergrijp was buiten het wetsprincipe. Twee jaar na zijn afscheid werd de eerste, maximale dopingstraf van twee naar vier jaar opgevoerd en kreeg Rogge toch nog genoegdoening.  \n  \nRogge zelf was de man van het onbesproken gedrag. Hij was vele malen chef de mission van de olympische ploeg van zijn land, later voorzitter van het nationaal comité BOIC en kreeg in 1991 het IOC-lidmaatschap in de schoot geworpen. Iedereen zag zijn bestuurlijke talent dat uit sportverleden, talenkennis en minzaamheid bestond.  \n  \nHij leidde zijn IOC naar financieel voorspoedige tijden. In 2001 was de kaspositie 98 miljoen dollar. Twaalf jaar later, bij zijn aftreden, had het IOC vier miljard dollar per vier jaar beschikbaar. Rogge vond het niet zijn verdienste. Hij was verdergegaan op het ingeslagen pad. Sport op tv was miljarden waard geworden.  \n  \nRogge streed tegen het gigantisme van de Spelen. Hij stelde een maximum aan sporten in: 28. Plus een plafond aan deelnemers: 10.500. Hij werkte ook aan modernisering van de Spelen. Wilde nummers als skicross, boardercross en BMX kwamen aan boord. Ook gemengde nummers, mannen en vrouwen in één estafette, kwamen uit zijn koker.  \n  \nJeugd had zijn grote interesse. In 1991 was Rogge, naar Nederlands voorbeeld van NOC-directeur Von Bose, de oprichter van de Ejod, de Europese olympische jeugddagen, later het festival (Ejof) geworden. In 2010 had de Belg zijn etalage compleet met de instelling van de YOG, de Jeugd Olympische Spelen.  \n  \nHij kon toen, zonder mankeren, herverkozen in 2009, rustig gaan omzien naar zijn opvolging. Hij wenste zich geen moment uit te spreken over de kansen van de Duitser Thomas Bach. In 2013, bij diens uitverkiezing in Buenos Aires, was het vooral Rogge die in de schijnwerpers stond. Koning Willem-Alexander, juist afgetreden lid van het IOC, sprak over de vertrekkende preses als de 'ongelooflijke effectieve voorzitter, de man van het micromanagement'.  \n  \nDe koning, toen kersvers erelid: 'Hij weet echt alles. Ik was erbij toen onze organisatie, bij een sessie in Mexico, werd omgevormd. Rogge wist alle details van iedere persoon in zijn organisatie. Hij corrigeerde anderen en zei dan: eigenlijk zit het zus en zo. Zijn dossierkennis is fantastisch. Hij heeft ons in de 21ste eeuw gebracht.'  \n  \nRogge trad aan met grote voornemens. Zijn credo: 'Ik sta voor de geloofwaardigheid van de sport. Tegen corruptie, tegen doping, tegen geweld.' Zijn laatste grote daad was de toekenning van de Spelen van 2020 aan Tokio, niet aan Istanbul of Madrid. Het had met dopingbeleid te maken. Japans schone blazoen in die jaren werd in de beslissende IOC-vergadering in Argentinië een doorslaggevende factor. Als de erfenis van 'waarde Sjaak', zoals de Nederlandse olympische baas André Bolhuis hem mocht noemen.\n\n3X JACQUES ROGGE\n\nVoordat hij in 2001 in Moskou tot de belangrijkste sportbestuurder ter wereld werd verkozen,\n\ntrok hij er vanuit het Zeeuwse Breskens nog wel eens met een jacht op uit. 'Maar alleen voor wedstrijden. Ik ben een competitiebeest, er moet tegenstand zijn.'\n\nJacques Rogge was in 1972 in het Noord-Duitse Kiel olympisch zeiler\n\ntoen in het 1.000 kilometer zuidelijker gelegen München de Palestijnen een dodelijke aanslag pleegden op de Israëlische ploeg.\n\nHij had ermee geworsteld, of hij wel moest doorgaan in zijn Finnjolz,\n\nzo sprak hij in 2003. 'Ik was jong, had veel getraind en was ambitieus, Ik ben doorgegaan, maar zonder enige vreugde.'","intensity":0,"negativity":1,"cluster_id":26,"similar_texts":"text488"},{"id":"33","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/de-moordmakelaar-van-taghi-en-zijn-motorclub-keylows-hoofdrol-is-de-liquidaties-a4056455#20210830-79778-101","title":"De moordmakelaar  en zijn motorclub: ‘Keylows hoofdrol in de liquidaties’","text":"Megaproces De strafzaak tegen Caloh Wagoh-voorman ‘Keylow’ en twintig andere verdachten begint maandag. Ze zouden in opdracht van onder meer Ridouan Taghi vijf onderwereldmoorden hebben gepleegd en elf van dit soort liquidaties hebben beraamd.,De 25-jarige Amsterdammer Justin J. verlaat op dinsdagavond 31 januari 2017 om iets voor half elf ’t Calandje, een café in zo’n typische naoorlogse galerijflat in Amsterdam-West. Hij heeft moeilijke weken achter de rug en loopt nu naar een afspraak met twee jongens die daar alles van weten: Ferrel T. en Guyno O.De jongemannen delen een geheim: ze waren een paar weken daarvoor betrokken bij een liquidatie in Utrecht waar per abuis niet het beoogde doelwit werd doodgeschoten, maar iemand anders. Justin is volgens een getuige vanwege een schuld onder druk gezet om de auto te besturen waarmee schutters Ferrel en Guyno zijn gevlucht na de liquidatie.De vergismoord heeft tot grote onrust geleid in de onderwereld. Het slachtoffer, op straat bekend als Hakim Illi, is een telg uit een invloedrijke Utrechtse onderwereldfamilie. En al snel gaat het verhaal rond dat de opdrachtgever Ridouan Taghi is geweest. Taghi is een bekende van de familie van Hakim Illi en die familie eist dat zijn dood wordt vergolden. Ten koste van wie? Het antwoord volgt die dinsdagavond om 22.30 uur. Justin wordt op weg naar zijn afspraak, op nog geen vijf minuten lopen van café ’t Calandje, doodgeschoten in de Professor Casimirstraat.Justitie leunt op kroongetuige Tony de G., een ex-lid van Caloh Wagoh, die over de club een boekje opendoetDe dagen daarna beseft nog vrijwel niemand de reikwijdte van deze moord. Zo wordt Justin twee dagen later in Het Parool – de krant is doorgaans goed geïnformeerd over de georganiseerde misdaad – omschreven als „een jongeman, die geen belangrijke rol speelde in het criminele circuit, tot voor kort in elk geval”. Die laatste toevoeging blijkt een rake. Achter de dood van Justin gaat een onderwereldintrige schuil die twee van de grootste strafzaken met elkaar verbindt die ooit in Nederland hebben gelopen: Marengo en Eris.In het Marengo-liquidatieproces staan zeventien verdachten, onder wie Taghi, terecht voor zes moorden en meerdere pogingen daartoe. In de strafzaak Eris, die deze maandag begint in de extra beveiligde rechtbank De Bunker, zijn er maar liefst 21 verdachten. Achttien van hen waren lid van de inmiddels verboden motorclub Caloh Wagoh. Ferrel T. en Guyno O. worden om procedurele redenen separaat vervolgd voor hun rol in de moord op Justin J.De Eris-zaak draait om vijf liquidaties in 2017 en het beramen van elf moorden. Hoofdverdachte is Delano R., beterbekend als ‘Keylow’. Als president van de motorclub én oprichter van de Haagse straatbende The Crips trad hij volgens het OM op als „makelaar in liquidaties”. Hij nam opdrachten voor liquidaties aan en zette het werk vervolgens uit, onder meer bij leden van zijn motorclub.Vader in paniekZijn belangrijkste opdrachtgever was, zo stelt het OM, Ridouan Taghi. Die zou onder meer de moord op Justin hebben besteld als vergelding voor de vergismoord op Hakim Illi. Hoewel vier van de vijf liquidaties die Keylow coördineerde volgens het OM op bestelling van Taghi waren, wordt de in Vianen opgegroeide Marokkaanse Nederlander, vooralsnog niet vervolgd voor deze moorden. In het megaproces Eris, dat met 64 geplande zittingsdagen tot februari 2022 zal duren, richt justitie zich primair op de coördinator en uitvoerders van de liquidaties. Naast een groot aantal (gekraakte) berichten die de verdachten uitwisselden, leunt justitie daarbij op een kroongetuige: Tony de G., een ex-lid van Caloh Wagoh die betrokken was bij een aantal moorden.\n\nLees ook dit artikel: De televisieambities van Taghi’s ‘moordmakelaar’\n\nOnder zijn straatnaam Keylow groeide de 51-jarige hoofdverdachte Delano R. uit tot een semi-bekende Nederlander. In de documentaire Crips, Strapped ’n strong uit 2009 pocht de geboren Surinamer over zijn criminele activiteiten en dat hij – wegens de kaping van een helikopter om een ‘homie’ te bevrijden – jaren vastzat. Hij verscheen bij De Wereld Draait Door en werkte tot zijn arrestatie in 2018 met Vice en RTL/Videoland aan een nooit verschenen docuserie die hij zou gaan presenteren.Op 17 januari 2017 ontvangt Keylow een bericht van ene ‘Doghla’ dat een nieuwe draai aan zijn criminele carrière geeft: „Bro als jij zover bent met je mensen kunnen we aan tafel”, appt iemand op die dag aan Keylow. Volgens justitie gaat Roël T. schuil achter de bijnaam Doghla. Hij is de vader van Ferrel T., die betrokken was bij de vergismoord op Hakim Illi. Roël is prominent lid van Caloh Wagoh en heeft de hulp ingeroepen van oprichter Keylow, zo valt te lezen in het strafdossier Eris dat NRC heeft ingezien.‘Soldaat’ moet worden geofferdIn de Utrechtse onderwereld wordt geroepen om wraak en volgens justitie moest daarom „een van de betrokken uitvoerders (‘soldaten’) worden geliquideerd”. Roël T. vreest dat zijn zoon Ferrel de ‘soldaat’ is die geofferd gaat worden voor de vergismoord. Volgens justitie voerde Ferrel vaker liquidaties uit voor Taghi.Keylow ziet in de hulpkreet van Ferrels vader een uitgelezen kans om dat liquidatiewerk („die bv”) over te nemen. Met het wreken van de vergismoord kan hij zich bewijzen tegenover Taghi’s organisatie én nieuwe opdrachten binnenslepen. Het plan van Ferrels vader werkt: niet zijn zoon, maar Justin J. wordt vermoord – vermoedelijk ook omdat hij na de vergismoord niet meewerkte aan de liquidatie van het beoogde doelwit.Kroongetuige Tony de G. kent de mannen via Caloh Wagoh en legt uit hoe het is gegaan. „Er waren grote fouten gemaakt door die zoon”, aldus de kroongetuige. „Ik weet dat Keylow toen de zoon heeft beschermd. Hij vertelde dat hij het stokje heeft overgenomen na die vergismoord.”De lezing komt overeen met berichten die Keylow zelf verstuurde na de moord op Justin: „Mooiste is: die kleine kwam met zijn pa om me werk te geven, hahaha. Ik zeg ok maar geef die bv over als ik je help. Hij was zo in paniek en zei ja.”Keylow wreekt een vergismoord en bewijst zich zo tegenover Taghi én sleept nieuwe opdrachten binnenUit berichtenverkeer leidt justitie af dat Keylow voor de liquidatie van Justin een bedrag van 26.500 euro heeft gekregen. Daarna gaat hij aan de slag als moordmakelaar voor de organisatie van Ridouan Taghi en volgen hogere bedragen. Tussen begin februari en september 2017 worden vijf liquidaties succesvol uitgevoerd en elf andere liquidaties beraamd. Vier van de vijf moorden linkt justitie aan Taghi, de andere moordopdracht komt uit het Turkse drugsmilieu.De eerste aanslag die lukt, is op 17 april in Den Haag. Het slachtoffer, ene Farid, heeft volgens justitie ruzie gekregen omdat hij niet meer met Taghi wil samenwerken bij de cocaïnehandel. Een conflict binnen de cocaïnemaffia is ook de aanleiding voor de tweede voltooide moord die Keylow organiseert voor Taghi. Het gaat om de liquidatie van ene Jaïr die op 7 juli 2017 op het parkeerterrein bij het treinstation van Breukelen op klaarlichte dag wordt vermoord. De daders slagen erin te ontkomen, maar laten tal van sporen na in een vluchtauto. Die sporen leiden onder meer naar Tony de G., die de auto bestuurde. Hij wordt in het najaar aangehouden in Spanje en besluit uiteindelijk zijn verhaal te doen in ruil voor een kroongetuigedeal.\n\nLees ook dit profiel: Dat Tony in de drugshandel terechtkwam, had iets onvermijdelijks\n\n‘Club louter dekmantel’Tony vertelt alles over zijn baas Keylow – de man die hem aanzette tot het meewerken aan liquidaties en hem als dank bedonderde. „Ze hebben me ook gouden koeien beloofd en bescherming. Uiteindelijk is er niks van waargemaakt. Dat is ook de reden dat ik nu hier zit”, vertelt Tony. Hij doet ook een boekje open over de in 2016 opgerichte motorclub Caloh Wagoh. Volgens de kroongetuige gebruikt Keylow die club alleen voor criminele activiteiten. „Hij heeft geen eens een motorrijbewijs. Hij heeft nog nooit op een motor gereden.”Vlak na het rondkomen van Tony’s kroongetuigedeal, in november 2018, wordt Keylow aangehouden. In zijn woning vindt de politie een verzameling computers, harde schijven en andere gegevensdragers met berichten die teruggaan tot naar de moord op Justin. Het is een ongekende hoeveelheid belastend bewijsmateriaal over hemzelf en zijn medeverdachten.Keylow, die alle beschuldigingen ontkent, blijkt niet alleen via versleutelde apps te hebben gecommuniceerd, tot genoegen van justitie heeft hij er ook foto’s en filmpjes van gemaakt. Het OM schakelt zelfs het Nederlands Forensisch Instituut in om te bewijzen dat de bruine duim op de filmpjes, die van Keylow is.Wanneer de politie vraagt naar het waarom van die opnames, luidt het antwoord van Keylow dat hij een film maakte over liquidaties. „Ik heb een bedrijf voor film, muziek en entertainment. Ik heb ingezet bij grote maatschappijen zoals Netflix.” Keylow zou alleen niet bij een liquidatie gaan staan. „Voor de rest zou ik alles filmen.”‘En dat is waar het moorden begint’Uit de berichten blijkt dat Keylow het verhaal uit 2017 ook heeft besproken met ‘Last man standing’, volgens justitie een account van Ridouan Taghi. „Ik ben benaderd door Amerika”, appt Keylow. „Ze willen mij als host voor een crime-serie. [...] Voor mij super goed aan een kant want dan ben ik ‘wit’: zogenaamd uit de criminaliteit.” Taghi reageert wat sceptisch: „Hahahaha, sir. U weet, dat is heel fout als u echt door wil gaan in deze wereld [...], wij praten niet met kranten, tv etc.” Maar Keylow laat zich niet aftroeven. „Bij mij ligt het toch een beetje anders. Want ik word, zeg maar, ingehuurd om het te presenteren. Dus ’t schaadt me niet want ik praat niet over mezelf. Maar ik zet popo [politie] op verkeerde been.” Taghi: „Ja dat klopt.”De televisieplannen van Keylow zijn geen grootspraak. NRC onthulde eerder dat hij voor Vice en RTL/Videoland aan een docuserie werkte. En volgens justitie is hij de vermomde hoofdpersoon OG Dred in de aflevering This isn’t Miami Vice van de Netflix-serie Dope. Die docu, opgenomen in 2018, laat zien dat de toenemende smokkel van cocaïne via de Rotterdamse haven leidt tot steeds meer geweld. „Als het fout gaat verlies je een hoop geld, begrijp je. En dat is waar het moorden begint en de problemen ontstaan”, vertelt OG Dred.\n\nLees ook deze reconstructie: Hoe vijftig jaar war on drugs de generatie-Taghi voortbracht\n\nHet filmwerk is volgens justitie geen alibi voor Keylows betrokkenheid bij de onderwereldmoorden, integendeel. De documentaire bevat volgens justitie een beknopte samenvatting van de werkwijze van de groep rond Keylow. Zo wijden twee andere Caloh Wagoh-verdachten uit het Eris-proces volgens justitie voor de camera als ‘hitmen’ uit over hun modus operandi. Ze laten onder meer een Mac11 en een Scorpio zien: „automatische wapens om een klus snel te klaren”. „Mijn business is het elimineren van ratten.”, zegt een hen, verwijzend naar huurmoorden. „We krijgen een naam, een foto en een adres van iemand. De prijs is ongeveer 100.000 euro.”Het Eris-proces begint deze week met het verhoor van kroongetuige Tony de G. die in tegenstelling tot Justin J., zijn chauffeurswerk voor een moordeskader overleefde door een deal te sluiten. Het is de verwachting dat hij de rol van Caloh Wagoh-voorman Keylow verder zal inkleuren. „Hij is de oprichter, hij runt de club”, zo verklaarde hij eerder. „De club doet afpersingen, rippen [drugsdiefstal], maar Keylows hoofdrol is eigenlijk de liquidaties.”\n\nAdviseur Greg R.\n\nDat de 73-jarige onderwereldveteraan Greg R. nog zou opduiken in een liquidatiezaak was voor velen een verrassing. Hij heeft volgens Tony de G. een rol gespeeld bij een moord op een Turkse man in Rotterdam. Ook zou hij als adviseur van Caloh Wagoh hebben geweten van de liquidaties die de club beraamde. Greg R., vader van de voor moord tot levenslang veroordeelde Jesse R., ontkent de beschuldigingen.\n\nKroongetuige Tony de G.\n\nOp jonge leeftijd belandt de geboren Schiedammer Tony de G. (36) in de criminaliteit. Dat hij zou eindigen als kroongetuige, kwam voor hem als een verrassing. Toen hij eenmaal betrokken raakte bij liquidaties, kon Tony niet meer terug en voelde hij zich verraden door zijn Caloh Wagoh-voorman en opdrachtgever Keylow.\n\nOprichter OG Keylow\n\nOG – Original Gangster – is de titel die Delano R. aannam bij de oprichting van Caloh Wagoh in 2016. Delano, beter bekend als Keylow, is in 1970 geboren in Suriname en verhuisde op jonge leeftijd naar Nederland. Hij wordt door justitie gezien als de leider van een criminele organisatie. Zelf ontkent hij iedere betrokkenheid bij liquidaties.\n\nOpdrachtgever Ridouan Taghi\n\nHet Openbaar Ministerie ziet Ridouan Taghi als de belangrijkste opdrachtgever van de moordeskaders die Delano R. heeft opgericht binnen zijn motorclub Caloh Wagoh. Toch wordt Taghi, die iedere betrokkenheid ontkent, niet vervolgd in Eris in afwachting van de uitkomst van de zaak Marengo waarin hij de hoofdverdachte is.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":0,"cluster_id":39,"similar_texts":"text758"},{"id":"34","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=ba754a33dd74cabeaee7#/pages/34","title":"De omgekeerde wereld bij PSV","text":"De omgekeerde wereld bij PSV\n\nCody Gakpo, die deze week ook bij Oranje aansluit, ramt de 1-0 binnen voor PSV tegen FC Groningen. Roger Schmidt is lovend over zijn pupil. \n\nFoto Getty Images\n\n❮❯\n\nSchmidt: ’Als je om titels speelt, moet je spelers halen die je beter maken’\n\nEINDHOVEN Het was even de omgekeerde wereld. Na de knock-out kwamen de negen tellen rust en vervolgens stond het PSV van de eerste weken van het seizoen 2021-2022 op.\n\nNa de dramatische uitschakeling voor de Champions League door Benfica kwam FC Groningen in het Philips Stadion op een 2-1 voorsprong. Uiteindelijk toonde de ploeg van Roger Schmidt zoveel weerbaarheid dat werd afgesloten met een 5-2 overwinning en als ongeslagen koploper van de Eredivisie.\n\nAan de hand van Cody Gakpo. Wederom stelde de vleugelaanvaller zijn kandidatuur voor een basisplaats bij het Nederlands elftal woensdag in Oslo tegen Noorwegen. Met een schitterende openingsgoal en twee assists, maar tevens omdat hij tegen FC Groningen opnieuw het voorbeeld gaf en verbaal en non-verbaal zijn medespelers aanspoorde meer te brengen toen het even tegenzat.\n\n„Cody ontwikkelt zich van een invaller met een paar leuke acties tot een speler die medeverantwoordelijk is voor het succes van PSV. Dat maakt hem zo bijzonder”, blies Schmidt de loftrompet over zijn beste en meest stabiele aanvaller.\n\nVerrast over zijn team en Gakpo was Schmidt niet. Hij gaf wel toe dat Benfica nog regelmatig door zijn hoofd spookte. „Daarom ben ik blij te zien dat we het na de tegenslag zo goed hebben opgepakt. Mentaal en fysiek ben je met tien wedstrijden in vijf weken en zo’n uitschakeling niet 100% fris meer. Als je in zo’n fase met een positieve houding van een goed georganiseerd FC Groningen wint, is dat heel belangrijk. Het was niet perfect. Echter, de bereidheid om voor elkaar te werken en de wil om te winnen, maakt dit resultaat essentieel voor de ontwikkeling van het team.”\n\nOf dat team de komende dagen hier en daar nog andere gezichten krijgt, hoopt de Duitse trainer wel. Volgens hem is het nauwelijks te doen om met succes het zware programma van de komende maanden zonder kleerscheuren door te komen. „Het moeten wel kwalitatieve versterkingen zijn, want het gaat me niet om meer spelers”, aldus Schmidt. „Bij PSV willen we om titels spelen en dan ben je verplicht te kijken het elftal kwalitatief te versterken.” Die wens valt te verstaan als je de bezetting van de PSV-bank zag met spelers als Ryan Thomas, Ritsu Doan, Mauro Junior, Erick Gutierrez, Nick Viergever en zelfs aankoop Phillipp Mwene. Geen van allen invallers waar PSV sterker van wordt. Een jong talent als Yorbe Vertessen is tijd gegund om rijper te worden.\n\nTegen FC Groningen bekroonde de ervaren Portugese aanvaller Bruma een behoorlijke invalbeurt met een geweldig slotakkoord door de 5-2 strak in de bovenhoek te krullen. Terwijl hij even daarvoor knap afrondde, maar uit buitenspelpositie vertrok.\n\nMaar om Bruma op het paard te hijsen, zoals Schmidt deed, gaat veel te ver. Het is leuk als er ruimte ontstaat omdat FC Groningen en een week eerder Cambuur Leeuwarden nog op zoek gaan naar een doelpuntje. Echter, als het erop aankomt tegen Benfica dan geeft dezelfde Bruma niet thuis. Daar moet PSV de lat leggen. Al sinds Luuk de Jong (geblesseerd nu) steeds verder op een zijspoor is beland bij FC Sevilla, wordt de Nederlandse international gelinkt aan PSV. Ook de directie en Schmidt zagen De Jong als welkome versterking. De contacten waren er regelmatig en ze waren goed, werd vanuit de clubleiding herhaaldelijk gecommuniceerd. Vandaar kwam het statement van Schmidt net voor PSV-FC Groningen als donderslag bij heldere hemel. „Luuk de Jong komt dit seizoen niet naar PSV.”\n\nZonder daadwerkelijke verklaring van beide kanten gaat het gerucht dat De Jong PSV heeft laten weten geen trek te hebben in Europa League-voetbal in Eindhoven. Zo doet de uitschakeling voor de Champions League door Benfica zich nog even extra voelen.\n\nPSV - FC Groningen 5-2 (3-2). 7\\. Gakpo 1-0, 15. Ngonge 1-1, 18. Ngonge 1-2, 27. El Hankouri 2-2 (e.d.), 45+7. Ramalho 3-2, 55. Zahavi 4-2, 90+7. Bruma 5-2. Scheidsrechter: Gözübüyük. Gele kaart: Bruma (PSV). Toeschouwers: 23.447.\n\n’Gakpo is \n\nbelangrijk \n\nvoor succes’","intensity":0,"negativity":0,"cluster_id":1,"similar_texts":"text670"},{"id":"35","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/26/1","title":"De toekomst van de intensive care in vijf scenario's","text":"### Gezondheidszorg\n\nHoe zuur is de nasmaak van de borrelhapjes die het intensivecarepersoneel van het Erasmusziekenhuis in juli nuttigde op een het-is-bijna-voorbijfeestje. Terug naar normaal leek even realistisch. Maar de deltavariant van het coronavirus gooit roet in het eten, zegt Diederik Gommers, de ic-baas van dat Rotterdamse ziekenhuis, nu.  \n  \nHet optimisme is ook in de rest van ziekenhuisland verdampt. Ziekenhuisbazen en ic-hoofden verwachten dat de stroom aan coronapatiënten blijft bestaan, met in het najaar misschien wel weer een piek. Ongeveer 85 procent van de Nederlanders is gevaccineerd, maar de deltavariant breekt daar heel soms doorheen en verspreidt zich vooral onder de kleine 2 miljoen ongevaccineerde volwassenen. Bovendien kunnen er nieuwe varianten van het virus in omloop komen. Het gevolg: het aantal coronapatiënten in de ziekenhuizen blijft hoog.  \n  \nVolgens coronaminister Hugo de Jonge is de situatie op de ic's nu 'te doen'. Maar uit een rondgang van Trouw onder ziekenhuisbazen en ic-hoofden blijkt dat men opziet tegen het najaar. Sterker nog, ziekenhuizen zoeken koortsachtig naar een houdbare oplossing voor de lange termijn.  \n  \nHoe ziet de ic van de toekomst eruit? Vijf waarschijnlijke en minder waarschijnlijke toekomstbeelden op een rij.\n\nScenario 1: de XXL-ic\n\nJanuari 2023. Als je de ic oploopt, in welk Nederlands ziekenhuis dan ook, zie je aan je rechterhand mensen die bijkomen van een verkeersongeluk of operatie, en aan je linkerhand vind je een rijtje kamers met een grote, rode 'C' op de deur: het zijn de coronakamers. Ze zijn er nog steeds. Ze zijn niet meer weg te denken.  \n  \nKomend jaar, het jaar daarop: de coronapatiënten zullen blijven komen, denkt ic-hoofd Armand Girbes van het Amsterdam UMC en vele collega's met hem. Hoewel de toekomst onzeker blijft, is corona waarschijnlijk een ziekte die blijft. \"We hadden een redelijk beperkte capaciteit - het was net genoeg. Nu is er een ziekte bij gekomen, dus één en één is twee: er is structureel meer capaciteit nodig.\"  \n  \nVan de zeven ziekenhuizen die meewerkten aan dit verhaal, willen zes daarom niet op flexibele basis kunnen uitbreiden, zoals eerder werd geopperd in de politiek, maar structureel meer capaciteit om coronapatiënten te helpen. Girbes zelf denkt aan zo'n 100 tot 200 bedden extra op het huidige totaal.  \n  \nDe baas van het Elisabeth Tweesteden Ziekenhuis (ETZ), Bart Berden, stuurt aan op een structurele verhoging van de capaciteit met zo'n 10 à 15 procent en leidt daar op dit moment al verpleegkundigen voor op. De ziekenhuizen hebben daar aan het begin van de coronacrisis budget voor geregeld. De kosten voor het in gebruik nemen van de bedden zijn nog niet geregeld, toch ligt er al wel een vast contract voor ze klaar, zegt hij.  \n  \nEr worden overal extra ic-verpleegkundigen opgeleid, zelfs iets meer dan voorgaande jaren, maar het zijn er niet genoeg. Uit recent onderzoek blijkt dat er in 2020 448 ic-verpleegkundigen instroomden in de opleiding, terwijl er 775 per jaar nodig zijn om in een periode van zeven jaar de tekorten, die er al waren vóór corona, op te lossen.  \n  \nMet andere woorden: structurele verhoging van de ic-capaciteit in alle ziekenhuizen lukt momenteel alleen ten koste van andere zorg. Maar aan die uitdijende stuwmeren met uitstelzorg willen ziekenhuizen zich nu juist ontworstelen. Misschien biedt scenario 2 soelaas.\n\nScenario 2: de buddy-ic\n\nZe werken al jaren niet meer in het ziekenhuis, maar de coronacrisis bracht de drang om mensen te helpen weer naar boven. Aan de juiste papieren ontbreekt het herintreders vaak, maar met motivatie, hun ervaring uit het verleden en de juiste begeleiding werken ze nu op de ic als assistent. Ze vormen het blik personeel waar de acute zorg zo naar snakt.  \n  \nCorona is een gamechanger, zegt ziekenhuisbaas en hoogleraar organisatie van de ziekenhuiszorg Bart Berden. Het tekort aan ic-verpleegkundigen vraagt om concrete oplossingen en de inzet van ic-assistenten is er daar één van. In verscheidene ziekenhuizen, waaronder het ETZ, gebeurt dit al, waardoor gediplomeerde ic-verpleegkundigen meer patiënten kunnen behandelen.  \n  \nTijdens de coronagolven werden in alle ziekenhuizen buddy's ingezet op de ic. Collega's van de spoedeisende hulp of operatiekamers hielpen mee. Maar diezelfde collega's hebben nu weer eigen patiënten om voor te zorgen, en het uitgangspunt is dat de zorg die zij verlenen niet wéér wordt uitgesteld.  \n  \nDus zoeken ziekenhuizen naar andere buddy's. Dat kunnen leerlingverpleegkundigen zijn, zoals in het HagaZiekenhuis waar die nu samenwerken met gediplomeerde verpleegkundigen op een gloednieuwe leer-werkunit. Vier leerlingen en twee ic-verpleegkundigen zorgen samen voor zes patiënten. Zo neemt meteen de opleidingscapaciteit toe en worden ic-verpleegkundigen uitgedaagd.  \n  \nOf het zijn minder hoog opgeleiden, ziet Hans van der Hoeven, baas van de ic van het Radboudumc. \"We leiden nu alleen zeer hoogopgeleide mensen op, dat is niet voor alle onderdelen van de ic-zorg noodzakelijk.\" Volgens hem is een belangrijk deel van de ic-zorg goede verzorging 'en dat kan best met een beetje minder opleiding dan wij nu vragen'.  \n  \nEen drastischer oplossing is om ook herintreders en gepensioneerden als assistent-verpleegkundige op de ic in te zetten. Plannen om de zorg zo te ondersteunen mislukten tot nu toe. Het initiatief Extra Handen voor de Zorg kreeg meer dan 20.000 aanmeldingen maar slechts een fractie daarvan kreeg een werkplek.  \n  \nTot frustratie van Doekle Terpstra, voorzitter van de commissie Werken in de Zorg die is opgericht door het ministerie van volksgezondheid. \"De zorg is de meest geprotocolleerde sector, dus als mensen zich beschikbaar stellen om te helpen dan is er altijd een reden te vinden waarom het toch niet kan. Anticipeer, zou ik zeggen.\"  \n  \nTerpstra krijgt voorzichtig bijval van ic-afdelingshoofd Peter van der Voort van het UMCG. \"Mensen moeten voldoende expertise en ervaring hebben om werk over te nemen, maar ik denk dat we inderdaad meer gebruik kunnen maken van de hulp die ons geboden wordt.\"\n\nScenario 3: de covid-only-ic\n\nWie over de A2 in de buurt van Utrecht rijdt, kan ze niet missen, de banners met: 'Welkom in CZU: het coronaziekenhuis Utrecht'. Een winkelcentrum langs de snelweg is omgebouwd tot cononaziekenhuis in het hart van het land. Het CZU heeft een flexibel aantal ic-bedden en kan gemakkelijk op- en afschalen.  \n  \nArmand Girbes van het Amsterdam UMC heeft het al eerder geopperd: concentreer covidzorg. Niet in de eerste plaats omdat hij merkt dat ic-verpleegkundigen de zorg voor covidpatiënten een beetje zat zijn. \"Ik ken niemand meer die zegt: 'Oh wat fijn dat wij voor die covidpatiënten kunnen zorgen'.\"  \n  \nVolgens hem heeft het ook andere voordelen om de covidzorg te concentreren. \"Covidzorg kan efficiënter worden ingericht. Nu liggen hele programma's plat in een ziekenhuis door slechts een paar covid-patiënten.\"  \n  \nIntensivist Tim Jansen van het HagaZiekenhuis denkt juist dat het minder aantrekkelijk is om covidzorg te concentreren. \"De mate waarin het zorgen voor coronapatiënten het werk heeft gedomineerd is bizar, ik kan me voorstellen dat men het soms zat is. Maar als onderdeel van de gewone ic is covid niet saai.\" Hij noemt coronazorg onderdeel van de normale geneeskunde en bij uitstek een categorie die past binnen de ic-zorg.  \n  \nToch is samenwerking tussen ziekenhuizen cruciaal, bijvoorbeeld regionaal, zegt Doekle Terpstra. Recente rapporten van de Wetenschappelijke Raad voor het Regeringsbeleid en de Sociaal-Economische Raad onderschrijven het belang van samenwerkingsverbanden. \"Maar het blijft oorverdovend stil\", zegt Terpstra. \"Er wordt in de ziekenhuiszorg te concurrentieel gedacht en dat vind ik gek voor een publieke sector.\"  \n  \nDe vraag is of met samenwerking het arbeidsmarkttekort kan worden opgelost, want dat probleem is hardnekkig. Girbes gelooft dat er méér mogelijk is als je ervoor zorgt dat de voorwaarden waaronder deze mensen werken ontzettend goed zijn: zie scenario 4.\n\nScenario 4: de BMW-ic\n\nOp de vaste parkeerplaatsen van allerhande ziekenhuismanagers en branding-deskundigen, die voortaan met de trein of fiets naar hun werk moeten, parkeren ic-medewerkers hun BMW's en Tesla's van de zaak. Sinds hun arbeidsvoorwaarden flink zijn verbeterd, laten veel meer verpleegkundigen zich omscholen en is de ic een geliefde werkplek geworden.  \n  \nDit lijkt een ondenkbaar scenario, zeker nu de vakbonden dreigen met een staking omdat de cao-onderhandelingen met de UMC's totaal zijn vastgelopen. Maar stel nu dat ziekenhuizen voor hun ic-medewerkers een hoger salaris zouden regelen, net als een goede kinderopvang en de mogelijkheid om flexibel meer of minder uren te werken.  \n  \nDan zou dat uitmaken, zegt Girbes. Hij pleit ervoor dat ziekenhuizen vooral investeren in medewerkers die patiënten verzorgen in plaats van de vele stafmedewerkers, managers en stafadviseurs voor de 'branding' van een ziekenhuis. Alleen door radicale keuzes kun je de negatieve spiraal van tekorten doorbreken die de hoge werkdruk veroorzaken waardoor mensen vertrekken, denkt hij.  \n  \nZo kunnen ic-verpleegkundigen bij het Amsterdam UMC niet altijd parkeren, wat hij onbegrijpelijk vindt. Ook bleek het door cao-regels moeilijk om het voor parttimers aantrekkelijk te maken om (tijdelijk) fulltime te werken. Starheid, noemt Girbes dat. Starheid die creatieve oplossingen in de weg zit.  \n  \nGelukkig is de kinderopvang inmiddels wel beter geregeld, en kan ic-personeel kinderen vroeger brengen als een dienst vroeg begint. Daarnaast moet volgens Girbes veel meer aandacht komen voor extra beloning, bijvoorbeeld voor de vergoeding van nacht- en weekenddiensten.  \n  \nOp dit laatste punt krijgt Girbes gelijk van andere collega's, die ook vinden dat onregelmatige uren beter moeten worden betaald. Ic-voorzitter Gommers: \"Het lijkt wel alsof we helemaal niet meer over geld mogen praten in de gezondheidszorg, maar als je meer nachtdiensten moet draaien helpt het om de pijn te verzachten met een hoger salaris.\"  \n  \nUit onderzoek blijkt echter dat primaire arbeidsvoorwaarden voor verpleegkundigen niet op één staan, zegt Terpstra. \"De verpleegkundige van nu is geen barmhartige Martha, maar wil professioneel uitgedaagd worden, het gaat meer om autonomie en ontwikkeling.\"  \n  \nOok hierin lopen ziekenhuizen in de praktijk tegen problemen aan. In het Meanderziekenhuis is een uitgebreid programma voor persoonlijke ontwikkeling opgezet, maar door de drukte komen mensen hier niet aan toe. Ic-hoofd Hinke Jongsma: \"En hoe meer mensen uit het vak stappen, hoe minder tijd er overblijft. We hebben al taken uitbesteed om ic-verpleegkundigen te ontlasten.\"  \n  \nOok Van der Voort van het UMCG herkent deze spagaat. \"We bieden allerlei verdieping aan. We willen expertise vergroten en medewerkers kansen bieden, maar waar ik mijn hersens over pijnig is: hoe maak ik daarvoor ruimte in een te krap model?\"\n\nScenario 5: de weiger-ic\n\nVerboden toegang voor ongevaccineerden, valt te lezen op het bordje bij de ingang van de intensive care. Nu Nederlanders ruim de tijd hebben gehad om zich te laten inenten tegen het coronavirus, is het ondoenlijk om mensen die een prik hebben geweigerd onbegrensd te helpen: de gevolgen voor de rest van de zorg zijn te groot. Het was een pijnlijk politiek besluit, maar pijnloze beslissingen bestaan niet, zo klinkt het in Den Haag.  \n  \nDit is het meest onwaarschijnlijke scenario, al is het maar omdat ziekenhuizen een zorgplicht hebben, onderscheid tegen de artseneed indruist en zoiets ethisch discutabel is. Maar de keiharde realiteit is dat volgens het RIVM vrijwel alle coronapatiënten op de intensive care niet gevaccineerd zijn; een inenting beschermt bijzonder goed tegen ernstige ziekte.  \n  \n\"Dit dilemma ligt onder personeel gevoelig\", zegt Nicole Haverkamp, hoofd van de ic van het HagaZiekenhuis in Den Haag. \"Medewerkers constateren dat veel opgenomen patiënten niet gevaccineerd zijn en dat geeft discussie.\" Dat wil niet zeggen dat medewerkers van het HagaZiekenhuis onderscheid willen maken, maar er kan wel een debat worden gevoerd over deze ethische kwestie, zegt haar collega Tim Jansen.  \n  \nOok Diederik Gommers vindt dat op deze vraag een antwoord moet komen. \"Dit gesprek kun je niet voeren op de werkvloer, wij gaan niet kiezen als er doodzieke mensen voor de deur staan. Maar we kunnen als ic's wel zeggen: dit is onze capaciteitsgrens en daarboven moet je striktere keuzes maken over welke behandeling de meeste waarde toevoegt. Voor één covidpatiënt kunnen we wel acht mensen helpen na een openhartoperatie. Dat is een enorm verschil in de mate van verbetering van kwaliteit van leven.\"  \n  \nEen alternatief is volgens Gommers dat de ic's strenger selecteren bij een beperkte capaciteit, zeg boven de honderd of tweehonderd coronapatiënten op de ic. \"Of we kunnen zeggen: daarboven grijpt het ministerie in door iedereen verplicht te laten vaccineren in de risicogroep, dus boven de 60 jaar. Maar hierover gaan wij niet, dit is aan de politiek.\"  \n  \nLos van de discussie over wie je wel en niet toelaat op de ic, verlangen meer ic-bazen en ziekenhuisbestuurders naar politieke daadkracht als het gaat om de toekomst van de ic. Girbes: \"Ik erger mij enorm aan het feit dat de afgelopen anderhalf jaar bijna niets tot stand is gebracht in termen van praktische oplossingen. We hebben een heel mooi vak met veel gedreven mensen maar we moeten er echt voor zorgen dat zij niet telkens tot het randje moeten werken.\"","intensity":0,"negativity":0,"cluster_id":12,"similar_texts":"text510"},{"id":"36","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/31/1","title":"De vrouw die iedereen beduvelde: Biden, Kissinger, dokters en hun patiënten","text":"### Elizabeth Holmes\n\nOok Joe Biden tuinde in de bloedzwendel van Elizabeth Holmes. Het gebeurde op 23 juli 2015 in Newark, Californië. De toenmalige Amerikaanse vicepresident was op bezoek bij Holmes' bedrijf Theranos, dat een revolutie in de medische wereld beloofde te ontketenen met de 'miniLab', een zwart kastje ter grootte van een magnetron. Met niet meer dan één druppel bloed via een pijnloze vingerprik kon de miniLab een scala aan bloedwaardes meten, beweerde Holmes, zoals het cholesterolgehalte, de hoeveelheid rode bloedcellen en de aanwezigheid van het zikavirus.  \n  \n'Je hoeft alleen maar door dit gebouw te lopen om te zien waar innovatie allemaal om draait', jubelde Biden na afloop over het 'laboratorium van de toekomst', waar de zoals altijd in een zwarte coltrui gestoken Holmes - naar haar grote voorbeeld Steve Jobs - hem langs de rijen met miniLabs had gegidst. 'Wat me nog het meest opwindt', zei Biden over de apparaten, 'is het diagnostische vermogen om kankers en hart- en vaatziekten vroeg op te sporen.'  \n  \nEr zat alleen een addertje onder het gras: Biden was zojuist rondgeleid in een neplaboratorium. In opdracht van Holmes had een ploeg Theranos-werknemers in allerijl een ruimte in het bedrijfspand leeggehaald, overgeschilderd en voorzien van metalen schappen, die ze vol hadden geplempt met miniLabs, zoals John Carreyrou beschrijft in zijn boek Bad Blood. Met deze laboratorische variant van een potemkindorp kon Holmes het echte lab van Theranos verborgen houden.  \n  \nDaar stonden de gekraakte apparaten van het Duitse Siemens waarop Theranos in het grootste geheim zijn bloedtesten uitvoerde. De eigen apparaten waren zo onnauwkeurig dat je bijna net zo goed een muntje kon opgooien. Zo bleken de testosteronmetingen van Theranos - een kofferwoord van 'therapie' en 'diagnose' - in liefst 87 procent van de gevallen niet te kloppen. Hetzelfde gold voor 22 procent van de prostaatkankeranalyses.  \n  \nVandaag verschijnt Elizabeth Anne Holmes (1984) voor de rechter in San Jose, drie jaar na de ondergang van haar bedrijf, dat op het hoogtepunt bijna tien miljard dollar waard was en van Holmes 's werelds jongste vrouwelijke selfmade miljardair had gemaakt. 'Hoewel Theranos tegenover artsen en patiënten beweerde nauwkeurige, snelle, betrouwbare en goedkope bloedtesten en resultaten te kunnen leveren', luidt de aanklacht tegen Holmes en haar ex-compagnon Ramesh Balwani, 'wisten Holmes en Balwani dat de technologie van Theranos in feite niet in staat was om consistent nauwkeurige en betrouwbare resultaten te produceren voor bepaalde bloedtesten.' Holmes en Balwani zeggen onschuldig te zijn.  \n  \nOnder de getuigen bevinden zich patiënten die zeggen te zijn misleid door de bloeduitslagen van Theranos-apparaten, die onder meer in winkels van Walgreens stonden, de grootste Amerikaanse drogisterijketen. Zij kregen na een test bijvoorbeeld te horen dat ze hiv-positief waren, aan prostaatkanker leden of een miskraam hadden, wat allemaal niet bleek te kloppen.  \n  \nJoe Biden was lang niet de enige hotemetoot die zich door Holmes liet bedotten. Ex-ministers van Buitenlandse Zaken Henry Kissinger en wijlen George Shultz lieten zich zelfs verleiden tot een plaats in de raad van bestuur van Theranos, net als viersterrengeneraal James 'Mad Dog' Mattis, de latere minister van Defensie onder president Trump, aan wie Holmes een toekomst voorspiegelde met razendsnelle bloeduitslagen voor gewonde soldaten op het slagveld. Kissinger en Mattis zullen naar verwachting getuigen in het proces, net als mediamagnaat Rupert Murdoch, die zijn investering van 125 miljoen dollar in Theranos uiteindelijk voor de som van een dollar moest verkopen.  \n  \n'We zien een wereld voor ons waarin niemand ooit nog hoeft te zeggen: 'Had ik het maar eerder geweten', een wereld waarin niemand ooit nog te vroeg vaarwel hoeft te zeggen', zei Holmes over de missie waarvoor ze als 19-jarige haar studie chemische technologie aan Stanford had opgegeven: om bloedonderzoek bijna even makkelijk te maken als op de weegschaal stappen. Dankzij Theranos zouden artsen en patiënten niet alleen razendsnel een tekort aan pak 'm beet kalium, vitamine B12 of glucose kunnen opsporen, maar ook kankercellen, ongezonde schildklierwaarden en hiv.  \n  \nDe door Holmes tot de 'iPod's van de gezondheidszorg' gebombardeerde apparaten kampten met zoveel kuren dat ze in de ogen van veel werknemers nooit de markt op hadden gemogen. Wie kritiek leverde, werd op staande voet ontslagen. Dit overkwam hoofd financiën Henry Mosley, die had ontdekt dat Holmes een stel hoge omes van de Zwitserse farmaceut Novartis voor de gek had gehouden. Tijdens een presentatie in Basel had ze nepbloeduitslagen op het computerscherm getoverd, omdat de apparatuur van Theranos weer eens werk weigerde.  \n  \nToen Mosley haar met het bedrog confronteerde, zei ze unverfroren: 'Henry, jij bent geen teamspeler.' Mosley werd op staande voet ontslagen, net als veel dissidente werknemers na hem. In een toespraak in een bedrijfskantine hield ze haar personeel voor dat ze zichzelf als de grondlegger van een religie zag - en wie daar niet in geloofde, kon zijn biezen pakken.\n\n3X ELIZABETH HOLMES\n\nZelfs de stem van Elizabeth Holmes was nep, merkten collega's. Voor de buitenwereld zette ze expres een diepe contralto-stem op, alsof ze het edelgas xenon had ingeademd. Een lage stem zou meer gezag verlenen, blijkt uit veel onderzoeken. In enthousiaste of boze buien vergat ze haar natuurlijke sopraanstem te verbloemen.  \n  \nOp haar 7de probeerde Holmes een tijdmachine uit te vinden, inclusief uitvoerige technische tekeningen, vertelde ze ooit in een interview. Op haar 9de las ze Moby Dick van kaft tot kaft. Op haar 10de besloot ze miljardair te worden, wat uiteindelijk ook lukte, totdat Theranos ten onder ging.  \n  \nHolmes beschuldigt haar ex-vriend en Theranos-compagnon Ramesh 'Sunny' Balwani van emotioneel en seksueel misbruik. Daardoor zou ze niet verantwoordelijk zijn geweest voor haar daden ten tijde van de vermeende misdaden onder haar leiding, luidt het verweer van haar advocaten. Balwani ontkent de beschuldigingen.","intensity":0,"negativity":0,"cluster_id":63,"similar_texts":"text696"},{"id":"37","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=6ee32573de912cfe1669#/pages/2-3","title":"Deal geeft weer hoop op vertrek","text":"Deal geeft weer hoop op vertrek\n\nTaliban-strijders controleren mensen die naar het vliegveld van Kabul willen. De Taliban hebben inmiddels toegezegd dat iedereen die het land wil verlaten dat ook mag. \n\nFOTO ANP/HH \n\nMinister Kaag: „We verwachten van de Taliban dat zij hun garanties nakomen en dat deze groepen vrij kunnen reizen.” \n\nFOTO ANP/HH \n\n❮❯\n\nTaliban garanderen: wie weg wil, mag weg \n\nVan onze parlementaire \n\nredactie\n\nDen Haag Voor honderden achterblijvers in Afghanistan is nieuwe hoop op evacuatie naar Nederland. De VS melden dat het van de Taliban garanties heeft gekregen dat wie weg wil en welkom is in een ander land, mag gaan. \n\nDe deal beslaat honderd landen, waaronder Nederland. Het gaat om paspoorthouders, maar ook om Afghanen die de betrokken landen hebben geholpen en die daardoor risico lopen op vergelding. \n\n„Samen met honderd landen zullen we ons inzetten om Nederlanders en Afghanen die werkzaam zijn geweest voor ons, of gevaar lopen, vrij te kunnen laten reizen naar plekken buiten Afghanistan”, reageert demissionair minister Sigrid Kaag (Buitenlandse Zaken). „We verwachten van de Taliban dat zij hun garanties nakomen en dat deze groepen vrij kunnen reizen.” \n\nHoe die beloofde vrijgeleide vorm moet krijgen, is nog onduidelijk. Het initiatief van de Amerikanen is voorlopig een intentieverklaring, benadrukt het ministerie van Buitenlandse Zaken. \n\nNederland is met een Hercules-transportvliegtuig in de Pakistaanse hoofdstad Islamabad achtergebleven. Mogelijk zullen er evacuatievluchten plaatsvinden vanaf andere luchthavens in Afghanistan, waaronder Masar-i-Sharif. Ook over land worden routes en vertrekpunten verkend. \n\nHet lijkt er niet op dat er vóór aankomende dinsdag, 31 augustus, evacuaties mogelijk zijn. Het is de datum waarop de Amerikanen van de Taliban moeten vertrekken. Dan moeten duizenden militairen en al het materieel uit het land zijn verdwenen. \n\nBeter beeld\n\nMede daardoor heeft Nederland afgelopen donderdagochtend al de evacuatie moeten staken van landgenoten en Afghanen die Nederland hebben geholpen. Komende week hoopt Buitenlandse Zaken een beter beeld te hebben van de hoeveelheid mensen die in Afghanistan nog voor evacuatie in aanmerking komen. Het gaat daarbij ook om Afghanen met een publiek profiel die extra risico lopen op vergelding door de Taliban, zoals mensenrechtenverdedigers, vrouwenactivisten, journalisten en activisten. Er zijn nog zeker dertig Afghaanse tolken achtergebleven die voor Nederlandse militaire missies hebben gewerkt. \n\nMet de overeenkomst lijken de Taliban gezwicht te zijn voor de eisen van westerse landen en het dreigement dat Afghanistan een paria van de wereld zal worden als het niet aan die eisen tegemoetkomt. \n\nAfghanistan heeft op dit moment geen cent te makken. Een internationaal isolement zou het land in de afgrond duwen en de binnenlandse vijanden van de Taliban, zoals de krijgsheren van de diverse stammen, een flinke duw in de rug geven.\n\nHet is volgens de overeenkomst nu aan de landen zelf om de Afghanen die met hen hebben samengewerkt te voorzien van de juiste papieren zodat ze het land kunnen verlaten.","intensity":0,"negativity":1,"cluster_id":13,"similar_texts":"text647"},{"id":"38","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/30/spanje-depay-helpt-barca-aan-overwinning-a4056473#20210830-79778-302","title":"Depay helpt Barça aan overwinning","text":"Memphis Depay heeft Barcelona zondag naar de overwinning op Getafe geschoten. De Nederlandse international maakte na een half uur de 2-1, op aangeven van landgenoot Frenkie de Jong. Daar bleef het bij in Camp Nou. Al na twee minuten kwam de thuisclub op voorsprong door Sergi Roberto, die scoorde na een voorzet van Jordi Alba en een overstapje van Martin Braithwaite. Het was geen opmaat naar een monsterscore. Een kwartier later schoot Sandro Ramírez de 1-1 binnen. Depay en De Jong speelden de hele wedstrijd voor de ploeg van Ronald Koeman, die zeven punten heeft na drie duels, evenveel als Real Madrid (1-0 zege op Real Betis). (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":0,"cluster_id":5,"similar_texts":"text183"},{"id":"39","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/12/2","title":"Desi Bouterse opnieuw veroordeeld tot twintig jaar cel","text":"### Decembermoorden\n\nDe Surinaamse oud-president Desi Bouterse is opnieuw veroordeeld tot een celstraf van twintig jaar voor zijn betrokkenheid bij de Decembermoorden in 1982. De Surinaamse krijgsraad maakte de uitspraak gisteren bekend. Bouterse zelf was hier niet bij aanwezig; hij had zich ziek gemeld.  \n  \nDe rechters handhaven hiermee de gevangenisstraf die Bouterse in 2019 opgelegd kreeg voor de moord op vijftien tegenstanders van zijn militaire regime op 8 december 1982. Omdat Bouterse tijdens dat proces nooit aanwezig was, werd hij bij verstek veroordeeld. Daarna tekende hij verzet aan, waardoor de krijgsraad zijn zaak opnieuw in behandeling moest nemen.\n\nHoger beroep\n\nBouterse bleef na zijn veroordeling in 2019 op vrije voeten. Hij mocht de behandeling van zijn zogeheten verzetzaak in vrijheid afwachten. Of hij alsnog wordt opgepakt nu de krijgsraad de veroordeling handhaaft, kwam tijdens de zitting niet aan de orde. De advocaat van Bouterse krijgt nu veertien dagen de tijd om in beroep te gaan en heeft al gezegd dit ook te zullen doen.  \n  \nDe geruchtmakende moorden hebben de politieke carrière van Bouterse nooit in de weg gestaan. In 2010 werd de oud-legerleider president van Suriname, nadat zijn Nationale Democratische Partij de verkiezingen had gewonnen. Hij bleef tot 2020 aan de macht. Toen leed zijn partij een verkiezingsnederlaag en werd rivaal Chandrikapersad Santokhi president.\n\nTeleurstelling\n\nEddy Wijngaarde, broer van een van de slachtoffers van de moorden en secretaris van de Stichting 8 December 1982, is teleurgesteld. Hij had gehoopt dat de rechter definitief een eind zou maken aan de zaak. Volgens Wijngaarde was dit mogelijk omdat Bouterse zich steeds heeft beroepen op zijn zwijgrecht.  \n  \n\"Dat is een oneigenlijk gebruik van dat rechtsmiddel. Daarom had de rechter dit proces kunnen beëindigen, zonder Bouterse de mogelijkheid van weer een hoger beroep te geven\", zei Wijngaarde. \"Ik vind het een misser van de rechter dat ze dat niet heeft gedaan.\"  \n  \nHugo Essed, advocaat van de nabestaanden, denkt niet dat het hoger beroep jaren in beslag zal nemen. \"Ik verwacht dat Bouterse zich ook nu in het hoger beroep op zijn zwijgrecht zal beroepen. Ik zie geen reden dat hij nu wel allerlei verklaringen zal afleggen. Ik verwacht dat het hoger beroep bijzonder snel zal zijn afgewikkeld.\"","intensity":0,"negativity":0,"cluster_id":42,"similar_texts":"text30"},{"id":"40","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=8ce0c2db85c72957198c#/pages/34","title":"Deuk in nieuw elan","text":"Deuk in nieuw elan\n\nFC Utrecht-captain Willem Janssen is dolblij met zijn treffer, terwijl Guus Til beteuterd toekijkt. Feyenoord krijgt een flinke tik in de Domstad.\n\nFoto René Bouwman\n\n❮❯\n\nFeyenoord op vele fronten afgetroefd door FC Utrecht\n\nUTRECHT Het positivisme rond het nieuwe Feyenoord was de afgelopen weken groot, maar FC Utrecht sloeg er in speelronde drie een stevige deuk in. Het team van trainer Arne Slot werd in de Galgenwaard op vele fronten afgetroefd en incasseerde een 3-1 nederlaag, die stof tot nadenken geeft. „Dit komt hard aan, want we hadden ons hier wel wat anders van voorgesteld”, aldus Feyenoord-trainer Slot.\n\nDe twijfel over Feyenoord, die ontstond na de rommelige seizoensaftrap tegen FC Drita, verdween snel door de overtuigende manier waarop vervolgens in de voorrondes van de Conference League werd afgerekend met FC Luzern en Elfsborg, en door het frisse aanvallende voetbal dat het team van Slot op de mat legde. Ook de competitiestart was goed met zeges op Willem II en Go Ahead Eagles, maar de nederlagen tegen Elfsborg en FC Utrecht roepen de vraag op waar dit Feyenoord nu staat.\n\nSlot erkende dat zijn elftal was afgetroefd, maar vond het niet nodig om direct conclusies aan de pijnlijke nederlaag te verbinden. „Dit zijn lastige uitduels. FC Utrecht heeft alles aangegrepen om ons het voetballen zo moeilijk mogelijk te maken, maar heeft ook gewoon goed gevoetbald”, vond Slot, die centraal achterin de geblesseerde Marcos Senesi verving door Ramon Hendriks.\n\nOpvallend was dat het Feyenoord-middenveld met daarop ook de eerdere uitblinker Guus Til werd overvleugeld door de ijzersterk spelende FC Utrecht-middenlinie. Daarop was ex-Feyenoorder Simon Gustafson een uitblinkende nummer tien, die uitstekend in de rug werd gedekt door Adam Maher en Quinten Timber. Waar Maher in zijn jonge jaren een speler was die vooral altijd mooi wilde voetballen, is hij uitgegroeid tot een speler die in dit soort topduels verbetenheid en strijdlust in zijn spel legt.\n\nFC Utrecht-trainer René Hake had een oplossing moeten bedenken voor het wegvallen van Gyrano Kerk, die een transfer maakt naar het Russische Lokomotiv Moskou en daarom al buiten de selectie werd gehouden. Na de wedstrijd nam Kerk in de kleedkamer afscheid van zijn ploeggenoten. „Een mooie transfer voor hem en voor de club, maar het is wel jammer, want Gyrano is een speler die je er als trainer graag bij hebt”, aldus Hake.\n\nBij absentie van Kerk kreeg Moussa Sylla van Hake tegen Feyenoord het vertrouwen vanaf rechts. „Hij heeft het prima ingevuld. Moussa is vorig jaar al gehaald als mogelijke opvolger van Gyrano, die toen toch nog bleef. Hij heeft zich goed ontwikkeld en krijgt nu de kans”, aldus Hake, die desondanks de mogelijkheid openhield dat FC Utrecht zich toch nog versterkt. „We denken erover na. Maar we halen alleen iemand die direct iets gaat toevoegen.”\n\nIn die categorie viel volgens de technische leiding van FC Utrecht de teruggehaalde Mike van der Hoorn en dat bewees de verdediger tegen Feyenoord. Samen met aanvoerder Willem Janssen vormde hij een sterk koppel centraal achterin. De fysiek sterke verdediger was een van de aanjagers. „Dit zijn de ouderwetse middagjes Galgenwaard, de sfeer was geweldig”, glunderde Van der Hoorn. „Rondom de rust was het gekkenhuis. Een mix van emoties. Tegen de verhouding in kwamen we door een counter achter (goal Luis Sinisterra, red.), maar gelukkig kwamen we nog voor rust weer langszij (goal Willem Janssen, red.) Dat gaf zo’n boost.” Dat bleek wel, want direct na rust nam FC Utrecht afstand door goals van Sylla en een door Gustafson zelf verdiende en benutte strafschop, zijn vijftiende goal vanaf elf meter in dienst van FC Utrecht.\n\nDie dubbele klap kwam Feyenoord nooit meer te boven. Ook omdat Slot niet de middelen had om nog een impuls te geven vanaf de bank. Waar collega Hake ervaren Eredivisie-spelers als Mark van der Maarel, Sander van de Streek, Mimoun Mahi en Joris van Overeem kon inbrengen, daar had Slot voornamelijk jonkies naast zich zitten. De krappe selectie baart zorgen, gezien het zware programma dat Feyenoord voor de boeg heeft tot de winterstop.\n\n„Dit is wat Feyenoord op dit moment is”, aldus Slot. „,,We hopen er nog spelers bij te krijgen en het is duidelijk dat we daarbij vooral behoefte aan spelers voor de aanval. We zullen kijken of er financiële mogelijkheden zijn om ons nog te versterken. Als dat niet zo is, dan doen we het met deze groep. Daarmee hebben we ons geplaatst voor de groepsfase van de Conference League en hebben we de eerste twee competitiewedstrijden gewonnen.”\n\nFC Utrecht - Feyenoord 3-1 (1-1). 45\\. Sinisterra 0-1, 45+3. Janssen 1-1, 48. Sylla 2-1, 51. Gustafson 3-1 (strafschop). Scheidsrechter: Higler. Gele kaart: Maher (FC Utrecht), Malacia, Til, Toornstra, Hendriks (Feyenoord). Toeschouwers: 16.000.\n\nDruiven zuur voor trainer Slot: ’Dit komt hard aan’","intensity":0,"negativity":0,"cluster_id":2,"similar_texts":"text642"},{"id":"41","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=5a0f389d076999cd5272#/pages/29","title":"dinsdag","text":"dinsdag\n\ntelesport\n\npagina d2\n\nweer\n\npagina d8\n\nwetenschap\n\npagina d9\n\npuzzel\n\npagina d10\n\nhistorie\n\npagina d11\n\ncultuur\n\npagina d12\n\ntelevisie\n\npagina d14\n\nFOTO \n\nANP/HH","intensity":0,"negativity":0,"cluster_id":55,"similar_texts":"text699"},{"id":"42","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=e7cee6b32e2ee6057f1a#/pages/42","title":"Djokovic kan geschiedenis schrijven in New York","text":"Djokovic kan geschiedenis schrijven in New York\n\nNovak Djokovic in actie tijdens een training in New York.\n\nFoto AFP  \n\n\nAMSTERDAM  Met respect voor alle andere deelnemers aan de US Open: het draait tijdens deze editie vooral om Novak Djokovic. Als de Serviër dit evenement wint, heeft hij niet alleen de zeer zeldzame kalenderslam te pakken, maar ook het recordaantal grandslamtitels. Dan is hij zijn rivalen Roger Federer en Rafael Nadal simpelweg voorbijgestreefd.\n\nDjokovic zorgde dit jaar op Wimbledon voor een historische tussenstand als het gaat om het aantal grandslamtitels en zijn twee grote rivalen: 20-20-20. Als vandaag de laatste major van het jaar begint, zitten Nadal en Federer met fysieke problemen thuis en staat Djokovic trappelen van ongeduld om historie te schijven.\n\nDe kalenderslam (ook wel simpelweg de Grand Slam genoemd) is het winnen van alle vier grandslamtitels in één seizoen. Slechts vijf tennissers (m/v) hebben dat ooit eerder gedaan. Don Budge in 1938, Maureen Connolly in 1953, Rod Laver in 1962 en 1969, Margaret Court in 1970 en Steffi Graf in 1988. Federer en Nadal kwamen nooit zover dat ze in New York een Grand Slam compleet zouden kunnen maken. \n\n„Ik ben erg geconcentreerd en gemotiveerd”, laat Djokovic in The Big Apple weten. „Ik kan niet wachten om te beginnen. Natuurlijk besef ik wat er hier allemaal op het spel staat, maar ik probeer dat ook weer niet te belangrijk te maken. Ik moet bal voor bal en wedstrijd voor wedstrijd mijn doel zien te bereiken. Die records zijn hooguit sterren in de verte die me inspireren en motiveren. Maar ook zonder Rafa en Roger wordt het heel moeilijk om hier te winnen. Medvedev, Zverev en Tsitsipas beschouw ik als titelkandidaten en mijn grootste bedreigers. Maar er zijn meer kapers op de kust.”\n\nDjokovic doelt niet op de Nederlanders Tallon Griekspoor en Botic van de Zandschulp, maar hun namen staan ook in het hoofdschema. Dit omdat Griekspoor hoog genoeg staat op de ranglijst en Van de Zandschulp het kwalificatietoernooi overleefde. Bij de vrouwen is Arantxa Rus de enige Nederlandse deelnemer in het enkelspel.","intensity":0,"negativity":0,"cluster_id":35,"similar_texts":"text234"},{"id":"43","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/11/1","title":"Doden bij aanslag in Jemen","text":"Zeker dertig mensen zijn gedood bij aanvallen op een militaire basis in Jemen. De verantwoordelijkheid zou liggen bij de Houthi-rebellen, die al jaren vechten tegen de door Saoedi-Arabië gesteunde regering. Er zijn ook minstens zestig gewonden gevallen.  \n  \nDe basis A-Anad ligt op circa 70 kilometer ten noorden van de havenstad Aden.  \n  \nHet is niet duidelijk of er onder de slachtoffers ook burgers zijn. Bij de aanvallen werden onder meer bewapende drones en korteafstandsraketten gebruikt, aldus de zuidelijke strijdkrachten. Zij zijn onderdeel van de door Saoedi-Arabië geleide coalitie tegen de Houthi's. De Houthi's krijgen steun van Iran en controleren hoofdstad Sanaa en grote gebieden in het noorden.  \n  \nVredesgesprekken tussen de coalitie en de rebellen zijn onlangs vastgelopen.","intensity":0,"negativity":2,"cluster_id":24,"similar_texts":"text189"},{"id":"44","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/16/1","title":"Dood op bestelling in de polder","text":"### Voorverhaal - Liquidatieproces Eris\n\n'Zijn ze niet meer waard?' Het is begin 2017 als een veronderstelde moordmakelaar dit bericht via een cryptotelefoon stuurt naar een tussenpersoon. Zojuist heeft deze tussenpersoon, die zichzelf 'The Wizzard' noemt, '70 de hoofd' geboden, oftewel: 70 duizend euro voor een liquidatie. Bovendien belooft The Wizzard om zelf de 'yzers en fietsen' (wapens en vluchtauto's) te regelen voor de huurmoordenaars.  \n  \nDe moordmakelaar kan de 'service' van deze tussenpersoon wel waarderen. Maar toch hoopt hij op meer geld voor zijn huurmoordenaars. Misschien, laat The Wizzard weten, kan hij zijn aanbod verhogen tot 90 duizend 'per hoofd', wie weet zelfs tot een ton per slachtoffer. Maar dan moeten de huurmoordenaars wel zelf zorgen voor hun 'yzers en fietsen'. 'Mooi mooi', antwoordt de moordmakelaar, die er tevens aan toevoegt dat hij aan hun vijanden 'alleen de dood' verkoopt.  \n  \nVolgens het Openbaar Ministerie is dit één van de vele berichten waaruit blijkt dat de Delano R. - patron van de inmiddels verboden outlaw motorclub Caloh Wagoh - over liquidaties sprak alsof het 'Brabantse worstenbroodjes' waren. R. is volgens het OM de moordmakelaar in bovenstaand gesprek, zijn medeverdachte Jermaine B. zou tussenpersoon The Wizzard zijn. Beiden ontkennen.  \n  \nVanaf deze week staan ze terecht in de extra beveiligde rechtbank in Osdorp in het Eris-proces, een strafzaak die qua omvang vergelijkbaar is met het Marengo-proces. In totaal worden in Eris 21 verdachten vervolgd, onder meer wegens 'moord op bestelling'. En er zijn meer overeenkomsten met Marengo: het OM vermoedt dat Ridouan T. achter een groot deel van de moordopdrachten zat. Bovendien speelt, net als in Marengo, een kroongetuige een belangrijke rol. In het geval van Eris is dat Tony de G..  \n  \nEris bestaat uit zeventien deelonderzoeken, dertien daarvan gaan over liquidaties, de voorbereiding daarvan of het opdracht geven daartoe. Vijf slachtoffers zijn daadwerkelijk geliquideerd.  \n  \nHet schokkendste van deze zaak is volgens de aanklagers vooral de snelheid waarmee de opeenvolgende liquidaties werden besteld, en het gemak waarmee over moorden werd gesproken. Zo zijn er berichten onderschept waarin wordt gezegd: 'Hun moeten ook weg' en 'Die is ook heel makkelijk'. Bovendien zou er extra betaald zijn voor spoedbestellingen: 'Als je hem dit weekend of maandag nog doet, geef ik je 80 snel zonder gezeik!!!'  \n  \nDe hoofdverdachte is Delano R. - ook wel Keylow genoemd. Hij was in 2016 mede-oprichter van outlaw motorclub Caloh Wagoh, een fusie tussen de Haagse straatbende Crips en motorclub Trailer Trash MC. Volgens het OM fungeerde Delano R. als 'onderaannemer', die de moordopdrachten vervolgens binnen verschillende 'cellen' of 'moordcommando's' uitzette. Ridouan T. zou de belangrijkste opdrachtgever zijn geweest, er zou op enig moment zelfs direct contact zijn geweest tussen Ridouan T. en Delano R..  \n  \nRidouan T. wordt echter op dit moment niet vervolgd in Eris, omdat hij al terecht staat in het Marengo-proces, aldus het OM. Daar hangt T. - die alle beschuldigingen ontkent - een levenslange celstraf boven het hoofd. Een gelijktijdige vervolging zou bovendien de toch al complexe strafzaken nog ingewikkelder maken.  \n  \nTijdens een eerdere, voorbereidende zitting liet de aanklager weten dat het aanvankelijk niet de bedoeling was dat Eris net zo omvangrijk zou worden als het Marengo-proces. Maar gaandeweg het onderzoek stuitte de recherche steeds op nieuwe misdrijven. En uiteindelijk komt het erop neer dat het Eris-proces begint waar het Marengo-proces stopt.  \n  \nMarengo gaat over de moorden in het drugscircuit, en pogingen daartoe, in de periode tussen 9 september 2015 en 14 januari 2017, de dag waarop kroongetuige Nabil B. uit de organisatie stapte en overstapte naar justitie. Aanleiding voor B. om belastend te gaan verklaren, was de Utrechtse vergismoord waarbij op 12 januari 2017 een goede bekende van hem, Hakim Changachi, werd gedood.  \n  \nEris heeft betrekking op de moorden die daarna zijn gepleegd, en begint op 31 januari 2017 met de liquidatie van Justin Jap Tjong. Justitie vermoedt dat Jap Tjong eerder die maand de chauffeur was bij de vergismoord op Changachi. Meteen nadat de veronderstelde criminele organisatie van T. achter deze vergissing was gekomen, zouden er plannen zijn gesmeed om het beoogde doelwit, Khalid H., alsnog te liquideren. Mogelijk wilde Jap Tjong niet meer meedoen met deze nieuwe liquidatie, stelde het OM tijdens een eerdere, voorbereidende, zitting. Maar: hij wist al wel veel over de schutters. 'Hierin lijkt de kiem te hebben gelegen voor zijn eigen liquidatie', aldus de aanklager begin 2020.  \n  \nEn er waren nog meer redenen waarom Jap Tjong dood moest, stelde het OM destijds. Er moest een 'soldaat' worden 'geslachtofferd' voor de fouten die gemaakt waren rondom de vergismoord. Volgens het OM moet de moord op Jap Tjong bovendien gezien worden als het begin van de samenwerking tussen Delano R. en Ridouan T.. Delano R. en zijn moordcommando's zouden zich met deze liquidatie hebben mogen bewijzen aan het criminele kopstuk.  \n  \nHet Openbaar Ministerie baseert de beschuldigingen met name op verklaringen van kroongetuige Tony de G.. Hij was als lid van een van de moordcommando's onder meer betrokken bij de liquidatie van Jaïr Wessels bij station Breukelen in de zomer van 2017. Na zijn arrestatie sloot De G. in 2018 een deal met justitie. Het is een kroongetuige met een 'ruim crimineel verleden, vooral in de drugshandel'. In ruil voor halvering van de strafeis (geen 24 jaar cel, maar 12 jaar) legde hij belastende verklaringen af over vier liquidaties en de beschieting van een woning. Ook heeft hij verklaard hoe de criminele organisatie werkte: zo zouden de leden van de moordcommando's de gewoonte hebben gehad om hun wapens in televisies en geluidsboxen te verstoppen.  \n  \nAls reden om kroongetuige te worden, voerde De G. aan dat hij zijn voormalige criminele vrienden te ver vond gaan, bovendien vreesde hij inmiddels zelf voor zijn leven. Volgens het OM worden zijn verklaringen - die 2.500 pagina's beslaan - ondersteund door ontsleutelde PGP-berichten (pretty good privacy, red.) en filmpjes en foto's die justitie aantrof op in beslag genomen harde schijven.  \n  \nAfgelopen jaren hebben tientallen rechercheurs miljoenen chatberichten doorgespit en honderdduizenden e-mails, films en documenten doorzocht. Tijdens dit onderzoek ontdekte de recherche onder meer dat hoofdverdachte Delano R. de gewoonte had om foto's en filmpjes te maken van de heimelijke PGP-gesprekken waarin in verhullende termen over liquidaties werd gesproken. Zelf ontkent hij dat hij degene was die de PGP-gesprekken filmde. Maar volgens het OM moeten de foto's en filmpjes wel door hem gemaakt zijn: zijn duim is op een deel van de foto's te zien.  \n  \nWat het OM betreft rijst uit het Eris-onderzoek een beeld van een strak georganiseerd 'bedrijf dat contracten aannam voor huurmoorden'. Slachtoffers zouden slechts handelswaar zijn geweest. 'Na een liquidatie of poging daartoe ontving Delano R. het geld, hij verdeelde vervolgens de buit', aldus de aanklager tijdens een zitting vorig jaar. 'Uitvoerders werden door hem na afloop van een succesvolle missie omhelsd en gefeliciteerd. Er was een duidelijke structuur en hiërarchie, en één rode draad: dood en wapens, dood op bestelling, dood in opdracht.'\n\n21 Verdachten\n\nstaan terecht in het Eris-proces, onder wie kroongetuige Tony de G.. Ze zouden in 2017 verantwoordelijk zijn geweest voor onder meer vijf liquidaties.","intensity":0,"negativity":1,"cluster_id":21,"similar_texts":"text206"},{"id":"45","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/2/4","title":"Droog","text":"### Het weer\n\nHet blijft droog en er is geregeld ruimte voor de zon. Het wordt 19 tot 23 graden bij een matige noordenwind. Woensdag zijn er aanmerkelijk meer wolken en wordt het maximaal 20 graden.","intensity":0,"negativity":1,"cluster_id":44,"similar_texts":"text317"},{"id":"46","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/34/3","title":"Een gouden en stralende start van chef Anja Bihlmaier","text":"Op gouden schoenen daalde ze zaterdag de lange trap in het Concertgebouw af: Anja Bihlmaier. Op weg naar de bok om daar het Residentie Orkest voor het eerst officieel als de nieuwe chef te dirigeren. Bihlmaier is de tweede vrouwelijke chef-dirigent bij een Nederlands orkest. We gaan de goede kant op.  \n  \nDe Dirigentin, zoals het op haar website staat, hief haar baton voor een Slavische dans van Dvorák. Die in stralend C-majeur, de toonsoort waarin bijna altijd alles goed is. En laten we dat maar overdrachtelijk zien. Alles lijkt goed aan deze benoeming, die na welgeteld één samenwerking in Den Haag beklonken werd. Na één keer kan het dus al raak zijn, kijk maar naar Bihlmaiers collega's Karina Cannelakis (Hilversum), Lahav Shani (Rotterdam) en Lorenzo Viotti (Amsterdam), die allemaal na slechts een gastdirectie tot chef benoemd werden.  \n  \nBihlmaier heeft een brede, mooie slag, met een zwierige stokvoering. Duidelijk en gedecideerd. Soms lijkt het alsof ze even uit de cadans stapt, een stapje terugdoet, en het orkest de vrije teugel geeft. Dat werkte zaterdag heel goed.  \n  \nNa twee opzwepende Dvorák-dansen, begeleidde ze Simone Lamsma en Johannes Moser optimaal in Brahms' Dubbelconcert voor viool en cello. De solisten speelden als een eeneiige tweeling, zo vanzelfsprekend namen ze melodieën en ritmes van elkaar over, zo fraai kopieerden ze elkaars frasering. Bihlmaier liet ondertussen in het eerste deel die heerlijk dichtgeslibde, parallelle harmonieën van Brahms zinderen.  \n  \nIn de Dansen uit Galántá van Kodály zweepte Bihlmaier het fraai spelende Residentie Orkest virtuoos op. Een compositie als een spetterend speelkwartiertje waarin musici en dirigent elkaar uit kunnen dagen. Kodály schreef vijf feestelijk verpakte cadeautjes, die al even feestelijk werden uitgepakt met de blazers in de hoofdrol. Geen officiële toespraken of bloemen overigens op deze avond in Amsterdam, maar dat volgt waarschijnlijk allemaal later in de nieuwe concertzaal in Den Haag.  \n  \nKlassiek  \n  \nResidentie Orkest/Anja Bihlmaier Dvorák, Brahms, Kodály  \n  \n****","intensity":0,"negativity":0,"cluster_id":27,"similar_texts":"text23"},{"id":"47","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/7/3","title":"Einde proces Bouterse nadert","text":"Het proces van de Surinaamse oud-president en voormalig legerleider Desi Bouterse loopt ten einde. De krijgsraad buigt zich vandaag weer over de zogeheten verzetzaak tegen de veroordeling van Bouterse tot twintig jaar cel. Hij hoort mogelijk of de rechters vasthouden aan die straf. Bouterse staat terecht voor zijn aandeel in de Decembermoorden. De oud-president stond in de jaren 80 aan het hoofd van een militair regime. Op 8 december 1982 werden vijftien tegenstanders van de militaire machthebbers vermoord in Fort Zeelandia in Paramaribo.","intensity":0,"negativity":0,"cluster_id":4,"similar_texts":"text637"},{"id":"48","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/12/5","title":"Einde proces tegen Bouterse nadert","text":"### Suriname\n\nHet proces van de Surinaamse oud-president en ex-legerleider Desi Bouterse loopt ten einde. De krijgsraad buigt zich vandaag weer over de zogeheten verzetzaak tegen de veroordeling van Bouterse tot twintig jaar cel. Bouterse hoort dan mogelijk of de rechters vasthouden aan die straf. Bouterse staat terecht voor zijn aandeel in de Decembermoorden van 1982. Hij was van 2010 tot 2020 president van Suriname, maar stond in de jaren tachtig aan het hoofd van een militair regime.","intensity":0,"negativity":0,"cluster_id":4,"similar_texts":"text108"},{"id":"49","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/4/3","title":"Evacuatie Kaag gaat op pad voor de achterblijvers","text":"Demissionair minister Sigrid Kaag van buitenlandse zaken reist vermoedelijk deze week af naar Turkije, Pakistan en Qatar. De reis van Kaag heeft als doel Afghanen en Nederlanders die achterbleven in Afghanistan, maar wel recht hebben op evacuatie, zo snel mogelijk in veiligheid te stellen. Of de minister in gesprek zal gaan met de Taliban over deze evacuatie, kan het ministerie niet zeggen.  \n  \nOok moet tijdens de reis duidelijk worden waar de Nederlandse ambassade in Afghanistan tijdelijk moet komen. De Nederlandse ambassadeur in Kaboel is afgelopen vrijdag teruggekeerd naar Nederland. Zij verliet de internationale luchthaven van de Afghaanse hoofdstad donderdag met de laatste Nederlandse evacuatievlucht.  \n  \nEr zijn vermoedelijk nog honderden Nederlanders en Afghanen die moeten worden geëvacueerd. Precieze cijfers kan het ministerie van buitenlandse zaken nog niet geven. De Taliban zouden hebben aangegeven dat mensen Afghanistan alsnog mogen verlaten. \"Ik ben van het principe eerst zien, dan geloven\", zegt Kaag daarop.  \n  \nNederland heeft op dit moment geen rechtstreeks contact met de Taliban. \"In deze fase niet\", zegt Kaag. De Duitsers hebben wel contact met de nieuwe Afghaanse machthebbers op ambassadeursniveau. Om evacuatie weer mogelijk te maken, zijn gesprekken met de Taliban nodig. Maar een gesprek voeren op een bepaald niveau houdt nog geen erkenning van een bewind in, benadrukt Kaag.","intensity":0,"negativity":0,"cluster_id":49,"similar_texts":"text44"},{"id":"50","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/experts-onteigenen-boeren-kan-stikstofcrisis-voor-2025-oplossen-a4056480#20210830-79778-101","title":"Experts: onteigenen boeren kan stikstofcrisis voor 2025 oplossen","text":"Natuurschade Politiek ligt het gevoelig, maar het uitkopen van boeren kan volgens deskundigen de stikstofuitstoot snel drastisch verlagen. De wet is er al. Zo’n operatie zou de overheid naar schatting 2 tot 3 miljard euro kosten. ,De Nederlandse stikstofcrisis kan voor 2025 worden opgelost als de overheid boeren dicht bij kwetsbare natuurgebieden onteigent. Dit zeggen drie onteigeningsdeskundigen tegen NRC.\n\nEen dergelijke operatie vergt uitkoop van honderden boeren, en kost de overheid naar schatting 2 tot 3 miljard euro. Ontnemen van boerenland ligt politiek zeer gevoelig, maar is volgens de deskundigen juridisch vrij eenvoudig omdat daarvoor geen nieuwe wetgeving ontwikkeld hoeft te worden. Via de onteigeningswet kan grond aan boeren worden onttrokken. De bestemming van het land moet daarvoor van agrarisch gebruik worden aangepast in natuur. De rechter moet hiervoor toestemming verlenen.\n\nLees meer over landonteigening: De strijd tussen acht grondbezitters en de gemeente Krimpenerwaard\n\nNederland belandde in 2019 in een stikstofcrisis nadat de Raad van State oordeelde dat te weinig was gedaan om de stikstofneerslag terug te dringen. Die tast de kwaliteit van grond- en oppervlaktewater en van natuurgebieden aan. Om verdere natuurschade te voorkomen, werden honderden (bouw)projecten stilgelegd. Met name zij die boeren dicht bij kwetsbare Natura 2000-gebieden zorgen voor een te hoge stikstofuitstoot.\n\nOnteigeningstraject\n\nSinds 1 juli geldt de Stikstofwet die bepaalt dat in 2030 de helft van ‘stikstofgevoelige’ natuur gezond moet zijn, en vijf jaar daarna bijna driekwart ten opzichte van 2019. Om de uitstoot omlaag te brengen, is de maximale snelheid op snelwegen verlaagd tot honderd kilometer per uur en zijn regelingen bedacht die boeren de mogelijkheid bieden te stoppen tegen betaling. De resultaten vallen tegen: niet 500 maar 280 varkenshouders zijn gestopt. Twee derde van de geschatte stikstofreductie werd hierdoor niet gerealiseerd.\n\nDe overheid zou kunnen beginnen met onteigenen van boerenland dicht bij Natura 2000-gebieden\n\nDe onteigeningsprocedure kan op drie niveaus worden gestart: via gemeente, provincie of Rijk. In een planologisch besluit, zoals een bestemmingsplan of een inpassingsplan, wordt gemotiveerd waarom onteigening nodig is. Als de boer het niet eens is met het plan, kan hij bij de Raad van State in beroep gaan. Die controleert of het plan goed onderbouwd is. Als dat niet het geval is, moet het terug naar de tekentafel.\n\n„De onteigening gaat bijna altijd door”, zegt Jacques Sluysmans, hoogleraar onteigeningsrecht aan de Radboud Universiteit Nijmegen. Sluysmans wordt door de rechtbank opgeroepen als deskundige in onteigeningszaken en heeft een advocatenkantoor gespecialiseerd in onteigening. Het onteigeningstraject zelf duurt gemiddeld twee tot drie jaar, zegt hij.\n\nHoe zit het ook alweer met stikstof? In 2019 beantwoordde NRC 13 vragen over het onderwerp. Lees het stuk hier.\n\nDe boer mag er volgens de wet financieel niet op achteruitgaan; hij krijgt volledige ‘schadeloosstelling’. Stallen en grond worden opgekocht, en als hij elders in het (buiten)land verder wil, worden verhuis- en verbouwingskosten vergoed. Boeren die stoppen, ontvangen een vergoeding voor inkomensschade, zegt Sluysmans.\n\nPolitieke legitimiteit\n\nVolgens de deskundigen zou de overheid kunnen beginnen met onteigenen van boerenland dicht bij Natura 2000-gebieden, zoals in Overijssel, Gelderland en Noord-Brabant. Door een kleine honderd zeer intensieve boeren te onteigenen wordt het stikstofprobleem grotendeels opgelost, zegt rentmeester-taxateur Handert Scheffer, die boeren en particulieren bijstaat in onteigeningszaken en regelmatig als deskundige door de rechtbank wordt opgeroepen. Hij schat de kosten op zo’n 2 tot 3 miljard euro en vindt ruimhartige vergoeding op z’n plaats. „De overheid wil bij stoppersregelingen altijd voor een dubbeltje op de eerste rang, maar dit is emotioneel zeer ingrijpend voor boeren.”\n\nDe deskundigen vinden het opvallend dat het demissionaire kabinet de weg naar onteigening lijkt te mijden. Hoogleraar Sluysmans: „Het is een zeer gebaand traject zonder onneembare juridische obstakels.” René Hoogmoed, rentmeester-taxateur en oud-voorzitter van het Register Deskundigen Onteigening en Bestuursrechtelijke Schadevergoeding: „Het lijkt wel of het kabinet wacht op een advies van een onafhankelijke commissie om over te gaan tot onteigening voor natuuraanleg, zodat er meer politieke legitimiteit is.”\n\nHet ministerie van Landbouw laat per mail weten onteigenen te zien als „één van de instrumenten die ingezet kunnen worden om stikstofreductie te realiseren”. Sjaak van der Tak, leider van boerenorganisatie LTO zegt dat het toekomstige kabinet terughoudend moet zijn met onteigening en dat slechts in een „enkel geval” grond onttrokken mag worden aan boeren.\n\nLees ook het interview met Sjaak van der Tak: ‘Grootschalige onteigening roept woede op’\n\nOnteigening voor natuurbestemming komt weinig voor, maar voor andere doelen wordt wel degelijk land onttrokken. De afgelopen vijf jaar is ruim vijfhonderd keer een onteigeningsprocedure begonnen, volgens cijfers die NRC heeft opgevraagd bij de Raad voor de rechtspraak. Er is vooral land onteigend voor infrastructuur (fietspaden, snelwegen, spoorlijnen) en waterschapsprojecten (dijkverzwaring).\n\nInterview Sjaak van der Tak van boerenorganisatie LTO pagina S10\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":1,"cluster_id":45,"similar_texts":"text489"},{"id":"51","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/18/1","title":"Feyenoord mist de weelde van ervaren wissels","text":"Aan het einde van een enerverende middag, eentje die als eerste serieuze test voor Feyenoord kon worden gezien, was het gisteren hoopgevend om te luisteren naar Arne Slot, sinds dit seizoen de trainer in Rotterdam-Zuid.  \n  \nAchter de spreektafel in stadion Galgenwaard, waar Feyenoord op de eerste competitienederlaag werd getrakteerd door FC Utrecht (3-1), zat een realistische, nuchter analyserende coach, iemand die niet uit balans was geraakt na de flitsende seizoensstart van de Rotterdammers.  \n  \nDe hoop en het verwachtingspatroon waren als vanouds gaan borrelen rondom De Kuip, nadat Feyenoord de eredivisieduels met Willem II (0-4) en Go Ahead Eagles (2-0) had gewonnen en intussen ook nog drie voorrondes in de Conference League had overleefd, waarmee het zich plaatste voor de groepsfase van het nieuwe, derde Europese toernooi. Het energieke, aanvallende en attractieve spel was de inleiding voor een Rotterdamse renaissance, heette het al.  \n  \nSlot wenste de ontstane euforie enigszins te temperen. Een eerste echte test moest nog komen, zei hij. Het uitduel bij FC Utrecht, vorig seizoen als zesde geëindigd in de eredivisie, kon als zodanig worden bestempeld. Daarin had FC Utrecht zich de betere getoond, een constatering die Slot onomwonden naar voren bracht. En, dat ook: de trainer zei zijn spelers weinig te kunnen verwijten. Ja, aan de bal had het misschien wat nauwkeuriger gekund, maar verder? \"Dit is wat Feyenoord op dit moment is\", zei Slot.  \n  \nDit Feyenoord kan, mits fit en fris, aardig voetballen, zo lieten de voorbije weken zien, maar FC Utrecht was een tegenstander van meer kaliber, eentje die er - gedragen door het fanatieke thuispubliek - met succes een vechtwedstrijd van maakte. \"We kwamen niet in ons spel\", zag Feyenoord-middenvelder Orkun Kökcü.  \n  \nHet ligt dan voor de hand om de fitheid en frisheid als eerste onder de loep te nemen, alsof het daar aan lag. Slot wilde daar niet in meegaan. \"Fysiek waren we er wel klaar voor\", vond hij. Natuurlijk, zoiets is lastiger meetbaar, maar wat zich wel liet wegen, is de breedte van zijn selectie. En die is erg krap.  \n  \nIn de rust, nadat FC Utrecht kort ervoor via aanvoerder Willem Janssen de openingstreffer van Luis Sinisterra ongedaan had gemaakt, bracht Slot de recent aangekochte Fredrik Aursnes, in de slotfase gevolgd door jongeling Aliou Baldé. Dat is iets anders dan de spelers die FC Utrecht-trainer René Hake inbracht. Mark van der Maarel, Joris van Overeem, Mimoun Mahi en Sander van de Streek zijn voetballers met jarenlange eredivisie-ervaring.  \n  \nFeyenoord mist die weelde. Op de bank zaten vooral (voormalig) jeugdspelers, van wie mag worden afgevraagd of ze het niveau van de eredivisie aankunnen. De grootste beleidsfout van Feyenoord in de afgelopen tien jaar, door in 2015 niet met het beloftenelftal toe te treden tot de eerste divisie, liet zich andermaal voelen. Ook in de persoon van FC Utrecht-middenvelder Quinten Timber, die al een paar seizoenen ervaring opdeed bij Jong Ajax voordat hij afgelopen zomer de overstap maakte naar Utrecht. Hij domineerde op het middenveld met collega Adam Maher.  \n  \nDe Rotterdammers hadden een impuls kunnen gebruiken. Zeker na een matige fase na rust, waarin FC Utrecht via Moussa Sylla en Simon Gustafson (strafschop) de score naar 3-1 tilde. Bij de toegekende penalty ontsnapte Tyrell Malacia aan zijn tweede gele kaart, wat niet de enige misser was van scheidsrechter Dennis Higler.  \n  \nOf het een harde klap was, de eerste verlies van Feyenoord? \"Neuh\", zei Slot zuinig. Al had hij zich er iets anders van voorgesteld.","intensity":0,"negativity":0,"cluster_id":2,"similar_texts":"text103"},{"id":"52","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/40/1","title":"Geboren en getogen Eindhovenaar Gakpo (22) is bij PSV op weg naar de status van onmisbare speler","text":"### EREDIVISIE\n\nPSV\n\n5\n\nFC Groningen\n\n2  \n  \nBij zijn presentatie als bondscoach van het Nederlands elftal zei Louis van Gaal dat hij buitenspelers van de buitencategorie mist om het in Nederland zo geliefde 4-3-3-systeem te spelen. Samen met een meevoetballende doelman zijn zij in de ogen van Van Gaal de bouwstenen van de Hollandse school.  \n  \nWie Cody Gakpo de afgelopen weken bij PSV zag voetballen, weet dat een van de bouwstenen zich sneller aandient dan misschien verwacht. De 22-jarige linksbuiten, die het op het EK moest doen met een korte invalbeurt tegen Noord-Macedonië, meldt zich maandag in Zeist als potentiële basisspeler. Als de man in vorm bovendien, wanneer Nederland de WK-kwalificatie hervat.  \n  \nTegen FC Groningen was Gakpo zaterdagavond opnieuw een van de uitblinkers bij PSV, koploper met negen punten uit drie wedstrijden. Met een doelpunt en twee assists had hij een groot aandeel in de overwinning in een flipperkastwedstrijd: 5-2. Het was voor het eerst dat Gakpo direct betrokken was bij drie doelpunten in een competitiewedstrijd.  \n  \n'Cody is een heel complete aanvaller', zei trainer Roger Schmidt. 'Hij is snel, kan goed dribbelen, is fysiek sterk, heeft een goed schot, kan met de bal aan zijn voet versnellen en beschikt over een goede mentaliteit. Hij is een van onze belangrijkste spelers, al staat hij pas aan het begin van zijn carrière. Ik denk dat hij een topper wordt.'  \n  \nAls enige geboren en getogen Eindhovenaar in de selectie van PSV maakt de 1.93 meter lange aanvaller indruk tussen het internationale gezelschap dat Schmidt het afgelopen anderhalf jaar verzamelde. Ongrijpbaar was hij bij momenten in het tweeluik tegen Benfica, al lukte het PSV niet om zich voor het eerst sinds drie jaar te plaatsen voor de groepsfase van de Champions League.  \n  \nZaterdagavond slalomde Gakpo na zeven minuten vanaf de linkerkant simpel tussen drie verdedigers van Groningen door, om de bal met zijn rechtervoet hard in de verre hoek te schieten. 'Ik wil graag mijn steentje bijdragen. Als ik dat kan doen met doelpunten en assists lijkt het al snel of ik de ploeg bij de hand neem', zei hij bescheiden.  \n  \nOp het afgelopen EK bleef de inbreng van Gakpo beperkt tot een korte invalbeurt, omdat toenmalig bondscoach Frank de Boer koos voor het 5-3-2-systeem, zonder aanvallers aan de zijkanten. Ook De Boer was van mening dat zijn ploeg kwaliteit ontbeerde om met een ouderwetse links- en rechtsbuiten te voetballen. Bovendien werd Gakpo kort voor het EK pas voor het eerst opgeroepen voor Oranje en maakte als invaller tegen Noord-Macedonië zijn debuut.  \n  \nHet is nog niet zeker voor welk systeem Van Gaal kiest in de komende drie wedstrijden tegen Noorwegen, Montenegro en Turkije. Met of zonder buitenspelers? Hij heeft hoe dan ook meer opties aan de zijkanten nu Gakpo in een blakende vorm steekt en Steven Bergwijn bij Tottenham Hotspur weer aan voetballen toekomt. Ook Steven Berghuis en Donyell Malen kunnen op die posities uit de voeten.\n\nEigen jeugdopleiding\n\nGapko groeide bij PSV de afgelopen seizoenen geleidelijk toe naar de status van een haast onmisbare speler. Als jongen uit de eigen jeugdopleiding moest hij het in zijn eerste seizoen bij de selectie vooral hebben van invalbeurten, om vervolgens een basisplek af te dwingen. Dit seizoen is hij tweede aanvoerder, achter Marco van Ginkel.  \n  \n'Hij is nu verantwoordelijk voor de successen van PSV. Dat is wat anders dan wanneer je als invaller af en toe invalt', aldus Schmidt. 'Het is een andere situatie voor hem omdat het andere verwachtingen met zich mee- brengt. Maar ik denk dat hij er klaar voor is.'  \n  \nPSV oogde tegen Groningen verdedigend kwetsbaar en gaf een trits kansen weg. De bezoekers profiteerden in de eerste helft twee keer via Cyril Ngonge, maar PSV ging toch met een voorsprong de rust in. Verdediger André Ramalho kopte twee keer raak uit een hoekschop van Gakpo, al kwam de eerste treffer op naam van Groningen-verdediger Mo El Hankouri omdat hij de bal nog voor de doellijn van richting veranderde.  \n  \nNa rust werkte PSV de midweekse dreun van Benfica weg. Eran Zahavi en de ingevallen Armando Bruma scoorden voor de ploeg van Schmidt in een duel dat alle kanten op schoot, maar waarin PSV weinig imponeerde. Schmidt: 'Het was niet perfect, maar we hebben verdiend gewonnen.'  \n  \nVanaf maandag krijgt Gakpo voor het eerst te maken met Van Gaal, met wie hij nog geen contact had. Op de vraag of woensdag in de uitwedstrijd tegen Noorwegen een basisplaats lonkt, bleef de Brabander bescheiden als altijd. 'Dat is aan de bondscoach. Ik ga mijn best doen op de trainingen. Dan wacht ik de keuze af.'","intensity":0,"negativity":1,"cluster_id":1,"similar_texts":"text101"},{"id":"53","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/7/1","title":"Geen uitzicht op verdere evacuatie, 'flitsreis' Kaag naar regio","text":"Ook is er nog geen nader zicht op wie precies zijn achtergelaten na het sluiten van het vliegveld in Kabul, behalve dat het in ieder geval gaat om veel mensen. Over de Taliban-verklaring zei minister Kaag van Buitenlandse Zaken maandag: 'Ik ben van het principe eerst zien dan geloven.' Ze verwacht dat het even kan duren voordat er een internationaal plan B ligt om weer mensen te evacueren - ook vanwege de veiligheidssituatie. 'Het is niet een kwestie van de ene op de andere dag. Daar moeten we heel realistisch in zijn.'  \n  \nKaag reist spoedig af naar Turkije, Qatar en Pakistan voor overleg met haar ambtsgenoten daar. Nederland wil onder meer onderzoeken welke vormen van evacuatie nog mogelijk zijn en ook waar tijdelijk een diplomatieke vertegenwoordiging kan worden geopend om de Nederlandse ambassade in Kabul te vervangen. Ook wil de minister overleggen over de toekomst, onder meer de vraag welke rol Nederland eventueel nog kan spelen bij hulpverlening aan Afghanistan. Het wordt een flitsreis, want donderdagavond wil Kaag weer terug zijn voor informeel overleg tussen de EU-minister van Buitenlandse Zaken in Slovenië.  \n  \nNa het sluiten van het vliegveld zijn niet alleen Nederlanders achtergebleven maar ook tolken en ander Afghaans personeel dat voor de Nederlandse missie werkte en dat op aanwijzing van de Tweede Kamer in aanmerking komt voor evacuatie. Om hoeveel personen het gaat kunnen Buitenlandse Zaken en Defensie nog altijd niet zeggen. De situatie is 'erg complex', benadrukken zij. Na de val van Kabul schatte Buitenlandse Zaken het aantal Nederlanders in Afghanistan veel te laag in, niet rekening houdend met de honderden Afghaanse Nederlanders die, ook na de waarschuwing van de ambassade het land te verlaten, voor familiebezoek in Afghanistan verbleven.  \n  \nOverigens melden zich nog steeds personen bij Buitenlandse Zaken om geëvacueerd te worden, zei Kaag maandag. 'We krijgen nog steeds veel meldingen. Er zijn nu ook vele Afghanen uit Iran die zich bij de Nederlandse ambassade melden.' De afgelopen weken zijn veel Afghanen naar het buurland Iran gevlucht.  \n  \nNederland heeft op dit moment geen rechtstreeks contact met de Taliban. 'In deze fase niet', aldus Kaag. Om de evacuatie van Nederlanders en Afghaans personeel te bevorderen kunnen gesprekken nodig zijn met de Taliban. Maar praktische gesprekken op een bepaald niveau houden nog geen erkenning van een bewind in, zegt de minister. Bovendien zullen aan zulke mogelijke gesprekken met de Taliban 'duidelijke voorwaarden' worden gesteld, inzake bijvoorbeeld vrouwenrechten en mensenrechten.","intensity":0,"negativity":1,"cluster_id":49,"similar_texts":"text348"},{"id":"54","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/6/2","title":"Gestage groei van nieuwe soorten op Markerwadden","text":"### Natuur\n\nBiologen hebben zaterdag op de Marker Wadden ongeveer vierhonderd soorten vogels, planten, vissen, insecten, zoogdieren en weekdieren geteld. Een flink aantal daarvan zijn niet eerder op de Marker Wadden waargenomen, meldt Natuurmonumenten na de tweede editie van de 1000-soortendag. In juni 2019 was de eerste telling op de Marker Wadden, een groep van vijf eilanden die zijn aangelegd met het doel de biodiversiteit in het Markermeer te verhogen. Het aantal soorten dat er leeft groeit gestaag, aldus Natuurmonumenten.","intensity":0,"negativity":0,"cluster_id":51,"similar_texts":"text386"},{"id":"55","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=a34247300aeb8b695c43#/pages/6","title":"Grand Prix: dj’s krijgen betaald","text":"Grand Prix: dj’s krijgen betaald\n\nZANDVOORT  Dj’s die tussen de races op de Dutch Grand Prix gaan optreden krijgen daarvoor betaald. Davina Michelle zal daardoor zondag ook het volkslied zingen bij de opening van de Dutch Grand Prix. Dat heeft de organisatie van het evenement maandag laten weten.\n\nDe zangeres liet vrijdag weten alleen op te treden als andere artiesten betaald zouden krijgen. Davina Michelle had toegezegd het volkslied gratis te zingen. Prins Bernhard, de mede-eigenaar van het circuit, had meerdere artiesten ook gevraagd gratis op te treden. Dit leidde tot veel woede, nadat de groep Chef’Special dit had gedeeld op sociale media. De prins zweeg de afgelopen dagen over alle commotie.\n\nVolgens de Dutch Grand Prix is „het entertainmentprogramma van de Formule 1 aangepast.” „Met verschillende dj’s vanaf diverse plekken zal het publiek op de tribunes worden vermaakt. We zijn vereerd en blij dat Davina het Wilhelmus zal vertolken voor onze racefans”, aldus een woordvoerder.","intensity":0,"negativity":0,"cluster_id":68,"similar_texts":"text96"},{"id":"56","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/28/groenlinks-en-pvda-zetten-samenwerking-door-de-bal-ligt-nu-bij-vvd-en-cda-a4056403#20210830-79778-102","title":"GroenLinks en PvdA zetten samenwerking door, de bal ligt nu bij VVD en CDA","text":"Formatie  Een fusie van PvdA en GroenLinks is nog ver weg, bezwoeren de leiders van die partijen hun leden. Dat stelde voldoende gerust om instemming te krijgen om samen te mogen blijven optrekken bij de formatie. Nu rest de vraag: overtuigt dit ook VVD en CDA? ,Eén partij? Dat zijn de PvdA en GroenLinks nog lang niet. Terwijl GroenLinksers op sneakers, zaterdag bijeengekomen in de Utrechtse Jaarbeurs, utopisch dromen over de wereld van morgen, zien PvdA’ers hoe de belangrijkste motie op hun ledenraad, op dezelfde dag op een theaterpodium vol kamerplanten in Zeist, al voor de stemming sneuvelt vanwege een klacht over de statuten.\n\nLees ook: Zien leden van GroenLinks en PvdA het linkse blok wel zitten?\n\nMaar één partij worden hóéft ook niet, benadrukten Jesse Klaver en Lilianne Ploumen allebei. Nog niet. Het gaat vooralsnog alleen om de vorming van één gezamenlijk links onderhandelingsteam in de formatie. Een goed idee, vinden Klaver en Ploumen, en ze kregen er van hun leden de gewenste goedkeuring voor.\n\nEr is echt iets veranderd bij de PvdA\n\nJesse Klaver in gesprek met GroenLinks-leden\n\nDaarmee is de weg vrij voor een formatie met VVD, D66 en CDA – als die partijen ingaan op het linkse aanbod. Tot nu toe zeiden VVD en CDA dat ze niet met meer dan één linkse partij wilden formeren. Met D66 erbij zou dat leiden tot een „linkse wolk”, zei demissionair premier en VVD-leider Mark Rutte.Samenwerking in sneltreinvaartPloumen en Klaver hadden nóg een opdracht. Sinds de eerste geruchten over hun toenadering, anderhalve week geleden, doen uiteenlopende verhalen de ronde. In de beeldvorming was de samenwerking al uitgelegd als een volledige fusie van de partijen en de beide fracties. En dat niet alleen: een fusie die was afgedwongen door VVD en CDA, partijen die niet zaten te wachten op meer dan één linkse partij aan de formatietafel.Klopt niets van, bezwoeren Ploumen en Klaver tegenover hun leden. Allereerst was de keuze om als één fractie te formeren hun eigen keuze geweest, door niets of niemand van buitenaf opgelegd. „Er is echt iets veranderd bij de PvdA”, zei Klaver in een gesprek met GroenLinksers in de Utrechtse Jaarbeurs. Het positieve gevoel dat hij bij de sociaal-democraten onder Lodewijk Asscher had, is sinds het aantreden van Ploumen alleen maar versterkt. „Het voelt damn good”, had hij een dag eerder aan haar zijde gezegd in een gezamenlijk interview in de Volkskrant. „Ze willen maar niet geloven dat het ons menens was en dat het ons menens is”, zei Ploumen bij de ledenraad van de PvdA over VVD en CDA. De formatiefusie moet dat laten zien. Tweede Kamerlid Henk Nijboer draaide de logica van een door rechts afgedwongen samenwerking om: „VVD en CDA willen ons uit elkaar spelen. Dat laten wij niet gebeuren, dus trekken we samen op.”Vooral Ploumen weet dat binnen een deel van haar partij twijfel en argwaan blijft bestaan over een fusie met GroenLinks. Zover is het dan ook nog lang niet, hield ze haar achterban voor. Eerst maar eens samen formeren, af en toe met zijn zeventienen aan tafel, dan zien we daarna wel verder.Ook dat moest het idee van een door rechtse partijen opgelegde samenwerking ongedaan maken: niet een linkse fusie om de formatie op gang te helpen, maar de formatie als een proeftuin om te zien of er een linkse fusie in zit. Onderzoeken, verkennen, niets overhaasten.Gerijpte geestenHet betekent in de praktijk een voortzetting van een samenwerking die de afgelopen tijd snel intensiveerde. Sinds mei lopen Klaver en Ploumen als onafscheidelijk duo de deur plat bij de verkenners en informateurs aan het Binnenhof. Kamerleden van de twee fracties voeren namens elkaar het woord in debatten – die praktische oplossing voor het drukke Kamerwerk van twee fracties met acht en negen zetels wordt nu als teken van saamhorigheid gepresenteerd.Zo vaak was er een aankondiging van linkse samenwerking, zo vaak werd die in de kiem gesmoord. Ook zaterdag klonken er twijfels. Bezorgde GroenLinksers merkten op dat de PvdA wel erg vaak bereid was gebleken om met de VVD een neoliberale regering te vormen, terwijl GroenLinks van oudsher juist „tegen het systeem wil schoppen”. Een PvdA’er in Zeist was niet gerust over de duurzaamheidsplannen van GroenLinks: „Onze mensen rijden in een derdehands benzineautootje. Mag dat straks nog wel?”\n\nDoet de PvdA niet mee, dan wordt de champagne ontkurkt in de boardrooms en blijven gewone mensen weer met lege handen achter\n\nLilianne Ploumen tijdens de partijbijeenkomst\n\nMaar tegenover al die twijfelaars stonden leden die trots zeiden dat ze lid waren van beide partijen en kandidaten die zeiden dat ze voor verkiezingsdebatten met de andere partij met een vergrootglas moesten zoeken naar de verschillen in de partijprogramma’s. Een nipte meerderheid van de drieduizend stemmende PvdA-leden – online en in de zaal – keerde zich nu nog tegen een volledige fusie, maar ruim 90 procent schaarde zich achter het formatieplan.\n\nLees ook deze reportage: Bij GroenLinks geen verzet tegen samenwerking met PvdA\n\nDat sterkt de overtuiging bij de partijtop dat het dit keer wel eens kan gaan lukken. Eerdere pogingen om samen, al dan niet met de SP, een linkse vuist te maken werden zaterdag door Ploumen weggezet als „slappe kopjes koffie”. Lilianne Ploumen, in het verleden lid van GroenLinks, herhaalde tijdens de formatie steeds dat ze alleen samen met GroenLinks wil formeren en regeren.Klaver wilde nooit garanderen dat hij zijn linkse partners niet in de steek zou laten. Ook zaterdag wilde hij een Alleingang niet uitsluiten. Maar tegelijkertijd bleef hij zijn enthousiasme herhalen „om de samenwerking met de PvdA verder te brengen, bij de formatie en in het parlement”. Hij oogstte er applaus mee – genoeg geesten bij GroenLinks die al gerijpt zijn voor een volledige fusie.Het helpt ook dat geen van de twee leiders ongenaakbaar hoog in de peilingen scoort. Ploumen werd in januari naar het leiderschap en lijsttrekkerschap geparachuteerd door het onverwachtse vertrek van Asscher, die zich verantwoordelijk voelde voor de Toeslagenaffaire als minister van Sociale Zaken in het tweede kabinet-Rutte. Klavers critici zinspeelden er al voor de verkiezingen op dat zijn beste dagen achter hem lagen.Allebei hebben ze bovendien een teleurstellende verkiezingsuitslag achter de rug, die de gedachte heeft getemperd die zo veel eerdere linkse fusies dwarsboomde: dat ze het op eigen houtje beter af kunnen dan met elkaar. En ook veel van de nieuw ingestroomde fractieleden staan positief tegenover hechte samenwerking, al was het maar om iets in de melk te brokkelen te hebben naast het stevige rechtse blok in de formatie en het parlement.In de woorden van Barbara Oomen, kandidaat op de PvdA-lijst voor de Tweede Kamerverkiezingen in maart, die een citaat uit De kleine prins van Antoine de Saint-Exupéry aanhaalde: „Liefde is niet elkaar in de ogen kijken, liefde is dezelfde kant uitkijken.”Toch niet zo spannendSamenwerken omdat het goed uitkomt, niet uit diep gevoelde liefde. Dat sentiment voerde nog meer de boventoon bij het verdedigen van een formatie – en, als alles goed gaat, een kabinet – met de VVD. Zowel GroenLinks als de PvdA steunde in april de motie van wantrouwen tegen Rutte, nadat hij erkende te hebben gelogen over het bespreken van CDA’er Pieter Omtzigt tijdens de verkenningen.De bijeenkomst van de PvdA beloofde de meeste spanning op te leveren. Anders dan GroenLinks werd daar ook formeel over moties gestemd. De meeste aandacht trok vooraf een motie die de partij opriep elke formatiepoging met de VVD te staken zolang Rutte daar de leiding heeft. Had die motie veel steun gekregen, dan had dat de argwaan van de formatiepartners kunnen wekken.Het liep anders. Op het laatste moment werd met succes bezwaar gemaakt tegen de motie, omdat in de partijregels staat dat leden pas achteraf mogen oordelen over eventuele onderhandelingsresultaten.Nu moesten de kritische leden uit haar achterban maar gerustgesteld worden door de woorden waarmee Ploumen haar toespraak begon. „U en ik willen dolgraag een kabinet zonder Mark Rutte. Wat zeg ik, zonder de VVD. Maar de kiezer heeft gesproken, en een kabinet zonder de VVD kan simpelweg niet worden gevormd.” Doet de PvdA niet mee, zei ze, „dan wordt de champagne ontkurkt in de boardrooms en blijven gewone mensen weer met lege handen achter.”\n\nLees ook dit interview met Job Cohen: ‘Links moet bám, in één fractie zitten’\n\nBij GroenLinks kwam dat geluid van Corinne Ellemeet, tot nu toe Klavers secondant bij het formatieproces. „We kunnen helaas niet ons verkiezingsprogramma voor 100 procent doorvoeren, in een coalitie moet je compromissen sluiten. Maar we gaan alleen regeren als we op een paar grote onderwerpen het verschil kunnen maken. Ik steek er m’n hand voor in het vuur dat we daar niet op gaan inleveren.”De bal voor het vervolg van de formatie ligt nu bij VVD, CDA en D66. De rechtse partijen klonken tot nu toe lauw over de linkse samenwerking, die hen nog niet ver genoeg ging. En of zaterdag 28 augustus een historische dag voor de linkse politiek wordt, moet ook nog blijken. Er is geen fusie beklonken, geen gezamenlijk onderhandeld regeerakkoord goedgekeurd.Maar als het gezamenlijke formatieteam van PvdA en GroenLinks uitmondt in de vorming van één progressieve partij, zullen de beelden uit de Jaarbeurs in Utrecht en Theater Figi Zeist opduiken in elke videomontage over de totstandkoming van de linkse fusie.\n\nLees ook deze analyse: Gaat de formatie nu over links?\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":1,"cluster_id":63,"similar_texts":"text221"},{"id":"57","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=0beafc19b3e6ff49dcb4#/pages/34","title":"Hassan schrapt recordpoging op 10 kilometer","text":"Hassan schrapt recordpoging op 10 kilometer\n\natletiek\n\nSifan Hassan gaat vrijdag tijdens de Memorial Van Damme, oftewel de Diamond League in Brussel, toch geen aanval op het wereldrecord doen op de 10.000 meter. In plaats daarvan neemt de winnares van twee keer olympisch goud deel aan de mijl. De 28-jarige atlete acht zich na de zware Olympische Spelen in Tokio, waar ze goud won op de 5000 en 10.000 meter en brons op de 1500 meter, niet meer in staat om een goede 10.000 meter te lopen, aldus de organisatie van de Belgische atletiekmeeting. Ze kiest voor de kortere mijl, waarop ze naar verwachting wel nog voldoende scherpte heeft om voor de winst mee te strijden in een sterk bezette race.","intensity":0,"negativity":0,"cluster_id":22,"similar_texts":"text39"},{"id":"58","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=01fb945ce68d6c3833c9#/pages/46-47","title":"Homobelager West voor de rechter","text":"Homobelager West voor de rechter\n\nDemonstranten zijn het anti-homogeweld zat. \n\nfoto ANP\n\nAmsterdam Een 40-jarige vrouw die donderdag werd aangehouden na een demonstratie rond het Mercatorplein tegen anti-lhbti-geweld, moet op 24 september voor de politierechter van de rechtbank in Amsterdam verschijnen. Het OM verdenkt haar van bedreiging en belediging met een discriminerend karakter. \n\nDe vrouw zou deelnemers aan de protestmars hebben beledigd op het plein in West. Een ooggetuige vertelde dat ze onder meer schold met ’kanker-homo’s’ en ook op de grond spuugde. \n\nTegen de vrouw is vijf keer aangifte gedaan, onder meer door een verslaggever en cameravrouw van PowNed. Zij maakten opnames van de protestmars op en rond het Mercatorplein en werden door de vrouw bedreigd.\n\nHet protest trok zo’n duizend deelnemers. De aanleiding was een brand in een studentenflat aan de Krelis Louwenstraat waar regenboogvlaggen in brand waren gestoken.","intensity":0,"negativity":0,"cluster_id":30,"similar_texts":"text207"},{"id":"59","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/3/2","title":"IDA Louisiana","text":"Exact zestien jaar na orkaan Katrina is 'jongere zus' Ida gisteravond aan land gegaan in de Amerikaanse staat Louisiana.  \n  \nBoven het warme water van de Golf van Mexico groeide Ida uit tot een 'extreem gevaarlijke' orkaan van de vierde categorie. De steden New Orleans en Baton Rouge en enkele cruciale industriegebieden krijgen het naar verwachting het zwaarst.  \n  \nTienduizenden mensen zijn verplicht geëvacueerd of zochten uit eigen beweging een veilig heenkomen. Voor het evacueren van alle bijna 400.000 inwoners van New Orleans was geen tijd meer doordat Ida razendsnel veranderde van een tropische storm in een orkaan van categorie 4. Inwoners moeten zich voorbereiden op zware regenval, stormvloed met 4,5 meter hoge golven en langdurige stroomuitval.  \n  \nIda kwam in tegenstelling tot Katrina (categorie 3) niet vanuit het zuiden maar vanuit het zuidoosten aan land. Experts vrezen dat New Orleans daardoor meer in het gevaarlijke noordoostelijke stormkwadrant komt te liggen dan bij Katrina. Dit deel van de orkaan veroorzaakte destijds stormvloeden van zo'n 8,5 meter boven buurstaat Mississippi. New Orleans werd vooral verwoest door dijkdoorbraken als gevolg van menselijk falen. Ida heeft volgens onderzoekers de potentie een natuurramp te worden. In 2005 eiste Katrina 1833 mensenlevens en veroorzaakte voor zo'n 153 miljard dollar aan schade.\n\n'Extreem gevaarlijke' orkaan aan land","intensity":0,"negativity":0,"cluster_id":33,"similar_texts":"text533"},{"id":"60","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/30/in-deze-vuelta-is-nog-van-alles-mogelijk-a4056465#20210830-79778-306","title":"In deze Vuelta is nog van alles mogelijk","text":"Wielrennen Met  twee bergritten en een tijdrit te gaan is de Ronde van Spanje verre van  beslist. Voor Primoz Roglic komt het gevaar van Movistar.,Met nog een week voor de boeg lijkt de strijd om de eindzege in de Ronde van Spanje te gaan tussen de winnaar van de laatste twee edities, de Sloveen Primoz Roglic, de Spanjaard Enric Mas en de Colombiaan Miguel Angel López. De rode leiderstrui is na de vijftiende etappe, zondag gewonnen door Rafal Majka, nog altijd in handen van Odd Christian Eiking. Maar de Noorse renner, die vier jaar geleden door zijn ploeg uit de Vuelta werd gezet wegens drankgebruik, heeft zijn koppositie alleen te danken aan de tijdwinst die hij boekte in de tiende etappe. Een serieuze bedreiging voor de klassementsrenners vormt Eiking niet. Met nog twee bergetappes en een tijdrit te gaan in de slotweek heeft de Noor 1.36 minuut voorsprong op Roglic (Jumbo-Visma), momenteel derde in het klassement. Dan volgen de twee renners van het Spaanse Movistar, Mas (2.11) en López (3.04). De achterstand van de twee troeven van team Ineos, Egan Bernal (4.21) en Adam Yates (4.34) lijkt te groot. Majka kwam zondag, na een 87 kilometer lange solo, als eerste over de finish in El Barraco. Steven Kruijswijk eindigde als tweede, op bijna anderhalve minuut van de Poolse renner. Voor Majka is het zijn eerste etappezege in de Vuelta sinds 2017. De ervaren klimmer van Team Emirates won in zijn carrière onder meer drie etappes in de Tour de France.Kruijswijk op jachtMajka vertrok zondag met de Italiaan Fabio Aru uit een grote kopgroep waarin ook Kruijswijk, Wout Poels, Thymen Arensman en Martijn Tusveld zaten. Aru kon het tempo niet volgen. Kruijswijk ging alleen op jacht naar de Pool en maakte de achterstand deels goed. Maar de voorsprong van Majka in de lange klim van de Puerto de Mijares bleef zo’n anderhalve minuut. Het peloton reed op zo’n zes minuten van de koploper. Ook op de relatief korte slotklim, de Puerto San Juan de Nava, gaf Majka niets toe. In het peloton viel Adam Yates aan. De Brit kwam als vierde over de finish, op 2.42 minuten van Majka, en pakte daarmee 15 seconden terug op de overige klassementsrenners.De overwinning in de veertiende etappe ging zaterdag naar Romain Bardet. De dertigjarige Fransman kwam na de zware en enerverende bergrit van Don Benito naar Pico Villuercas solo aan. Bardet had 44 seconden voorsprong op de Spanjaard Jesús Herrada, die de Australiër Jay Vine versloeg in de sprint om de tweede plek. Voor Bardet was het zijn eerste etappezege in de Vuelta. In de Ronde van Frankrijk won hij drie ritten. Maandag is een rustdag. Op woensdag en donderdag zal de strijd tussen de klassementsrenners in de bergen losbarsten. En zondag wordt deze editie van de Vuelta afgesloten met een individuele tijdrit van 33,8 kilometer naar Santiago de Compostella.\n\nLadies Tour Eindzege voor Van den Broek-Blaak, Vos wint slotrit\n\nChantal van den Broek-Blaak heeft zich zondag verzekerd van de eindzege in de Ladies Tour, een koers die deel uitmaakt van de World Tour. In 2016 won de Nederlandse wielrenster de wedstrijd ook al. „Je moet van alles een beetje kunnen om deze ronde te winnen. Ik weet nu dat ik in vorm naar het EK, WK en Parijs-Roubaix ga en ben ook gewoon blij deze etappekoers in eigen land te winnen”, zei Van den Broek-Blaak.De overwinning in de slotrit ging naar Marianne Vos, haar derde etappezege in de Ladies Tour. De renster van Jumbo-Visma was in de sprint sneller dan de Britse Alice Barnes en Amy Pieters. Vos keek tevreden terug. „Ik heb er het maximale uitgehaald. In de tijdrit en door de val in de etappe naar Weert verloor ik te veel tijd om voor het eindklassement mee te doen. Maar dat was vooraf nooit het doel.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":0,"cluster_id":25,"similar_texts":"text25"},{"id":"61","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=3d8ad6322c65f9ec6297#/pages/48-49","title":"Invallen in Rotterdam","text":"Invallen in Rotterdam\n\nHet arrestatieteam viel een woning binnen aan De La Reystraat.\n\nFoto Joey Bremer\n\nPolitie maakt vuist tegen schietincidenten in wijk Feijenoord\n\ndoor Gerda Frankenhuis\n\nRotterdam Om het vuurwapengeweld in de Rotterdamse wijk Feijenoord een halt toe te roepen, is de politie maandagochtend tijdens een grote actie zeven woningen binnengestapt. „We willen een duidelijk signaal afgegeven dat mensen zich veilig moeten voelen in hun eigen wijk. Mensen die een vuurwapen bezitten of zelfs gebruiken, moeten zich juist onrustig gaan voelen”, zegt Wim Hoek, portefeuillehouder Excessief Geweld en districtschef politie Rotterdam-Zuid.\n\nDe wijk Feijenoord werd vanaf begin juli tot half augustus geteisterd door meerdere schietincidenten. Woningen werden beschoten en ook een auto werd onder vuur genomen. „We hebben in vijf weken tijd dertien schietincidenten in Feijenoord gehad. We hebben het onderzoek geïntensiveerd. Zo zijn we maximaal in de wijk aanwezig, zowel zichtbaar als onzichtbaar”, zegt Hoek. \n\nDe politie is met een Zomeroffensief begonnen om een einde te maken aan de kogelregens. Ook de komende tijd is de politie volop in de wijk aanwezig en gaat het onderzoek in volle vaart door. „We zijn nog niet klaar. We gaan door. De aanwezigheid van de politie zal zichtbaar zijn en er zullen meer acties komen, waarbij we aanhoudingen niet uitsluiten.” \n\nRond negen uur vielen tegelijkertijd het arrestatieteam, Team Parate Eenheid en andere politieteams de zeven woningen binnen aan onder meer de De La Reystraat, Vuurplaat, Hendrikstraat en Taandersstraat. Met als doel het vinden van vuurwapens.\n\n„We hebben geen vuurwapens gevonden. Er zijn ook geen arrestaties verricht, maar dat was ook niet het belangrijkste doel. We wilden met deze actie een belangrijk signaal aan de buurt afgegeven van een actieve overheid die ingrijpt. De schietincidenten hebben gezorgd voor een onveiligheidsgevoel”, zegt Hoek. Bij de acties zijn wel geld en telefoons in beslag genomen.\n\nOverigens staan niet alle schietincidenten in Feijenoord met elkaar in verband. Er zijn incidenten geweest die op zichzelf staan, een aantal zaken is wel aan elkaar gelieerd. De invallen zijn volgens Hoek in de ’volle breedte van het onderzoek’ gedaan. Op 17 augustus jl. heeft de politie een 18-jarige Rotterdammer opgepakt. Hij zou betrokken zijn bij het beschieten van woningen in de Rose-Spoorstraat, op Vuurplaat en de Feijenoordhaven. „Sinds de arrestatie is het aantal schietincidenten in Feijenoord afgenomen. In de afgelopen tijd zijn er in totaal zeven arrestaties verricht.”\n\nGeld en telefoons\n\ngevonden","intensity":0,"negativity":0,"cluster_id":69,"similar_texts":"text65"},{"id":"62","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=638e2647b9a39ad544c0#/pages/12","title":"Invallen in strijd tegen kogelregens","text":"Invallen in strijd tegen kogelregens\n\nHet arrestatieteam viel een woning binnen aan De La Reystraat.\n\nFoto Joey Bremer\n\nPolitie maakt vuist tegen schietincidenten \n\ndoor Gerda Frankenhuis\n\nRotterdam Om het vuurwapengeweld in de Rotterdamse wijk Feijenoord een halt toe te roepen is de politie maandagochtend tijdens een grote actie zeven woningen binnengestapt. „We willen een duidelijk signaal afgegeven dat mensen zich veilig moeten voelen in hun eigen wijk. Mensen die een vuurwapen bezitten of zelfs gebruiken, moeten zich juist onrustig gaan voelen”, zegt Wim Hoek, portefeuillehouder Excessief Geweld en districtschef politie Rotterdam-Zuid.\n\nDe wijk Feijenoord werd vanaf begin juli tot half augustus geteisterd door meerdere schietincidenten. Woningen werden beschoten en ook een auto werd onder vuur genomen. „We hebben in vijf weken tijd dertien schietincidenten in Feijenoord gehad. We hebben het onderzoek geïntensiveerd. Zo zijn we maximaal in de wijk aanwezig, zowel zichtbaar als onzichtbaar”, zegt Hoek.\n\nZomeroffensief\n\nDe politie is met een Zomeroffensief begonnen om een einde te maken aan de kogelregens. Ook de komende tijd is de politie volop in de wijk aanwezig en gaat het onderzoek in volle vaart door. „We zijn nog niet klaar. We gaan door. De aanwezigheid van de politie zal zichtbaar zijn en er zullen meer acties komen, waarbij we aanhoudingen niet uitsluiten.” \n\nRond negen uur vielen tegelijkertijd het arrestatieteam, Team Parate Eenheid en andere politieteams de zeven woningen binnen aan onder meer de De La Reystraat, Vuurplaat, Hendrikstraat en Taandersstraat. Met als doel het vinden van vuurwapens.\n\n„We hebben geen vuurwapens gevonden. Er zijn ook geen arrestaties verricht, maar dat was ook niet het belangrijkste doel. We wilden met deze actie een belangrijk signaal aan de buurt afgegeven van een actieve overheid die ingrijpt. De schietincidenten hebben gezorgd voor een onveiligheidsgevoel”, zegt Hoek. Bij de acties zijn wel geld en telefoons in beslag genomen.\n\nOverigens staan niet alle schietincidenten in Feijenoord met elkaar in verband. Er zijn incidenten geweest die op zichzelf staan, een aantal zaken is wel aan elkaar gelieerd. De invallen zijn volgens Hoek in de ’volle breedte van het onderzoek’ gedaan. Op 17 augustus jl. heeft de politie een 18-jarige Rotterdammer opgepakt. Hij zou betrokken zijn bij het beschieten van woningen in de Rose-Spoorstraat, op Vuurplaat en de Feijenoordhaven. „Sinds de arrestatie is het aantal schietincidenten in Feijenoord afgenomen. In de afgelopen tijd zijn er in totaal zeven arrestaties verricht.”\n\nGeld en telefoons\n\ngevonden","intensity":0,"negativity":1,"cluster_id":69,"similar_texts":"text738"},{"id":"63","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/12/4","title":"Israël voert luchtaanvallen uit in Gaza","text":"### Brandballonnen\n\nIsraëlische straaljagers hebben zaterdagavond plekken in de Gazastrook bestookt, nadat eerder op de dag Palestijnen aan de grens met Israël protesteerden en leden van Hamas brandende ballonnen oplieten in de richting van Israël. Een zegsman van het Israëlische leger meldt dat een militaire basis van Hamas en een tunnel het doelwit waren. Naar verluidt raakte niemand gewond. Op sociale media zijn beelden te zien van zwarte rookpluimen die van de gebombardeerde plekken opstijgen.","intensity":0,"negativity":0,"cluster_id":32,"similar_texts":"text219"},{"id":"64","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/27/4","title":"Jacques Rogge (79) dood","text":"Op 79-jarige leeftijd is de Belg Jacques Rogge, voormalig IOC-voorzitter, overleden. Rogge stond van 2001 tot en met 2013 aan het hoofd van het Internationaal Olympisch Comité. Na zijn carrière als zeiler in de Finn-klasse werd Rogge sportbestuurder. In 1991 werd hij lid van het IOC. Tien jaar later volgde hij Juan Antonio Samaranch op. Rogge werd in 2013 opgevolgd door Thomas Bach.  \n  \n,,Jacques hield van sport, was graag bij atleten. Hij bracht die passie over op iedereen die hem kende'', eert Bach zijn voorganger.  \n  \nVolgens Bach droeg Rogge bij aan de hervorming en modernisering van het IOC. ,,Hij zal vooral worden herinnerd voor zijn inspanningen voor de jeugdsport en voor het instellen van de Jeugd Olympische Spelen. Daarnaast was hij een fel voorvechter van schone sport en streed Jacques onvermoeibaar tegen het gebruik van doping.''","intensity":0,"negativity":1,"cluster_id":8,"similar_texts":"text410"},{"id":"65","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/30/dub-sound-jamaicaanse-reggaelegende-lee-scratch-perry-85-overleden-a4056481#20210830-79778-102","title":"Jamaicaanse reggaelegende  Lee ‘Scratch’ Perry (85) overleden","text":"De Jamaicaanse reggaelegende Lee ‘Scratch’ Perry is zondag op 85-jarige leeftijd overleden. Dat meldde de premier van Jamaica. Perry, ook bekend als ‘The Upsetter’, maakte in zijn 63-jarige muzikale carrière furore met zijn grensverleggende studiotechnieken en innovatieve ‘dub’-sound. Hij werkte samen met onder meer Bob Marley, The Clash en de Beastie Boys. Perry ging hij in de jaren 50 aan de slag als platenverkoper en musicus. Na onenigheid met meerdere labels begon hij in 1968 zijn eigen platenmaatschappij: Upsetter Records. Een singletje dat datzelfde jaar uitkwam, People Funny Boy, had de snelle, pulserende beat die zo kenmerkend zou worden voor het reggae-genre. Alleen al in Jamaica gingen er 60.000 exemplaren van over de toonbank. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":0,"cluster_id":46,"similar_texts":"text627"},{"id":"66","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/7/2","title":"Japan vindt weer vervuilde coronavaccins","text":"Donderdag werden ruim 1,6 miljoen Moderna-vaccins uit voorzorg teruggehaald vanwege een onbekende substantie in sommige flesjes. Het is niet bekend om wat voor vervuilingen het gaat en of die een gevaar opleveren voor de gezondheid. Daar wordt nog onderzoek naar gedaan.  \n  \nDe Japanse autoriteiten maakten zaterdag bekend dat twee mannen zijn overleden nadat ze vaccins hadden gekregen van een vervuilde partij, maar het is nog onduidelijk of die sterfgevallen het gevolg zijn van de inentingen. Ook dit wordt nog onderzocht.  \n  \nOngeveer 44 procent van de Japanse bevolking is volledig ingeënt tegen Covid-19. Het land heeft sinds juli te maken met een toename van het aantal coronabesmettingen. Vanwege de vele infecties gelden in grote delen van Japan strenge maatregelen om verspreiding van het virus tegen te gaan.","intensity":0,"negativity":0,"cluster_id":65,"similar_texts":"text638"},{"id":"67","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/27/1","title":"Jetze Plat maakt favorietenrol waar","text":"Jetze Plat heeft op de Paralympische Spelen in Tokio goud veroverd op de triatlon. De 30-jarige atleet kwam na 57 minuten en 51 seconden over de finish, ruim 2 minuten voor de Oostenrijker Florian Brungraber. Geert Schipper eindigde net buiten het podium met een achterstand van 5.10 minuten.  \n  \nPlat, geboren met twee onvolgroeide benen, won bij de vorige Paralympische Spelen in Rio de Janeiro ook goud op dit onderdeel. De gespierde Plat heeft zijn zinnen gezet op drie gouden medailles deze Spelen. Hij komt nog in actie in de tijdrit en in de wegrace in het handbiken. Net als op de triatlon is hij ook op deze twee onderdelen wereldkampioen.  \n  \n,,Met zwemmen ging het heel goed, dat voelde ik al vrij snel. Dat je zo krachtig bent met die halen. Al heb je dan nog geen idee waar je precies ligt natuurlijk'', aldus Plat. ,,Maar ook op de fiets ging het zo makkelijk. Ook nu na afloop voel ik me eigenlijk nog best fris.''  \n  \nCoach Bas de Bruin was onder de indruk van de prestatie van Plat. ,,Jetze deed wat we van hem verwachtten. Hij heeft de lat ontzettend hoog gelegd. Er zal in de toekomst jong talent nodig zijn om in de buurt van dat niveau te gaan komen. Mooi om te zien dat hij het als grote favoriet waarmaakt.''  \n  \nOok Plats collega-vlaggendrager Fleur Jong pakte goud. Jong won het verspringen in stijl, met een wereldrecord van 6,16 meter. Marlene van Gansewinkel maakte het succes voor Nederland compleet door brons te pakken. Zwemster Chantalle Zijderveld haalde haar derde medaille: zilver op de 100 meter vrije slag. Lisa Kruger won brons. Er was ook eremetaal voor het dressuurteam (zilver) en de gemengd dubbeltwee Annika van der Meer en Corné de Koning. Het was de eerste roeimedaille ooit voor de Nederlandse ploeg.","intensity":0,"negativity":1,"cluster_id":7,"similar_texts":"text720"},{"id":"68","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=6d6940ee7c05dcc18271#/pages/1","title":"Kabinet trekt toch de knip","text":"Kabinet trekt toch de knip\n\nExtra geld naar klimaat, veiligheid en beetje koopkracht\n\ndoor Leon Brandsema \n\nen Mike Muller\n\nDen Haag Het kabinet laat ondanks zijn demissionaire status Prinsjesdag niet geruisloos voorbijgaan. De knip wordt nog getrokken voor het terugbrengen van de CO2-uitstoot, aanpak van ondermijnende criminaliteit en een kleine koopkrachtreparatie. Maar andere hete hangijzers blijven voorlopig liggen.\n\nDat is volgens ingewijden de uitkomst van de begrotingsonderhandelingen. Op klimaatgebied trekt het kabinet de komende jaren ruim 6 miljard euro uit, bijvoorbeeld om de aanschaf van elektrische auto’s en het isoleren van huizen te stimuleren.\n\nEen ander dossier dat ondanks de demissionaire status niet kan blijven liggen, is veiligheid. Het kabinet trekt 400 miljoen euro uit voor de strijd tegen ondermijnende criminaliteit en 150 miljoen voor het bewaken en beveiligen van bedreigde personen. Ook voor de sociale advocatuur, een iets fleuriger koopkrachtplaatje en defensie is nog geld beschikbaar.\n\nMaar niet alle urgente problemen worden nu al aangepakt. Het stikstofdossier wordt bijvoorbeeld doorgeschoven naar de formatietafel.\n\nBelangrijke dossiers doorgeschoven\n\nSubsidies\n\nPagina T4","intensity":0,"negativity":0,"cluster_id":17,"similar_texts":"text411"},{"id":"69","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/kanselier-kandidaten-duitse-kiezer-hoeft-geen-klimaatacties-te-vrezen-a4056482#20210830-79778-102","title":"Kanselier-kandidaten: Duitse kiezer hoeft geen klimaatacties te vrezen","text":"Eerste verkiezingsdebat Kandidaten Armin Laschet (CDU), Olaf Scholz (SPD) en Annalena Baerbock (Groenen) debatteerden zondagavond met elkaar. Vooral Scholz en Laschet deden het voorkomen alsof er in de nieuwe regeringsperiode niets van de burger zelf zal worden verwacht.,Nu de strijd om het Duitse kanselierschap een nek-aan-nekrace is geworden, lijken de drie kandidaten vooral bang te zijn om de kiezer te ontrieven. Dat bleek zondagavond bij het eerste van de drie ‘Triells’ in aanloop naar de verkiezingen op 26 september. Armin Laschet (CDU), Olaf Scholz (SPD) en Annalena Baerbock (Groenen) debatteerden met elkaar bij de Duitse RTL. De eindsprint lijkt te zullen gaan tussen sociaal-democraat Scholz en christen-democraat Laschet; Scholz staat op 23 procent in de peilingen, Laschet op 22 procent, Baerbock op 18 procent. Zondagavond deden vooral Scholz en Laschet het voorkomen alsof er in de nieuwe regeringsperiode niets van de burger zelf zal worden verwacht, ook niet waar het aankomt op het klimaat. Zowel Scholz als Laschet herhaalden steeds weer dat zij niets zouden verbieden. Binnenlandse vluchten, bijvoorbeeld, zouden mogelijk moeten blijven, van de energietransitie zou de kiezer niets merken in de portemonnee. Baerbock zei de extra kosten voor benzine aan de burger terug te willen betalen. De drie kandidaten wekten de indruk dat de kiezers ondanks de uitdagingen van de komende decennia rustig kunnen gaan slapen.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":1,"negativity":1,"cluster_id":40,"similar_texts":"text469"},{"id":"70","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/2/5","title":"Kevin Spacey krijgt weer een filmrol","text":"### personalia\n\nKevin Spacey heeft na drie jaar weer een rol in een Amerikaanse film gestrikt. De 62-jarige acteur, die door beschuldigingen van seksueel misbruik moest vertrekken uit de populaire Netflix-serie House of Cards en sindsdien nauwelijks heeft gewerkt, werd gespot op de set van de nieuwe film Peter Five Eight. Welke rol Spacey heeft in de film is nog niet bekend. Maar de titel van de thriller verwijst naar 1 Petrus 5:8 : 'Wees waakzaam, wees op uw hoede, want uw vijand, de duivel, zwerft rond als een brullende leeuw, op zoek naar een prooi'.","intensity":0,"negativity":0,"cluster_id":6,"similar_texts":"text110"},{"id":"71","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=b2e3ad5f0f880109cef9#/pages/8","title":"Knoop moet doorgehakt","text":"Knoop moet doorgehakt\n\nInformateur Mariëtte Hamer gaat dinsdag in gesprek met de ’probleemgevallen’.\n\nFoto ANP/HH\n\nKans op minderheidskabinet steeds groter\n\nVan onze parlementaire redactie\n\nDen Haag De kans op een minderheidskabinet wordt met de dag groter. Formatiekopstukken zien weinig andere mogelijkheden meer. Maar eerst moeten alle nog resterende meerderheidsvarianten officieel bij informateur Mariëtte Hamer zijn doorgestreept.\n\nNa maandenlang rondjes om elkaar heen te hebben gedraaid, zullen VVD en D66 nu toch echt hun knopen moeten tellen. Blijven VVD en CDA erbij dat twee linkse partijen te veel zijn? Is D66 alsnog te vermurwen om in een kabinet met CU te stappen? En willen GL en PvdA echt niet zonder elkaar in een kabinet? Dinsdag zou die knoop nu echt moeten worden doorgehakt: Hamer zet de ’probleemgevallen’ dan bij elkaar aan tafel. \n\nBij de buitenwacht groeit de irritatie over de Haagse stroperigheid met de dag, beseft ook VVD-leider Mark Rutte. Maandag werd hem gevraagd naar de voortgang, maar opnieuw hield hij na een urenlang overleg met D66 en CDA de kaken stijf op elkaar. „Ik weet dat Nederland zich zo langzamerhand kapot ergert aan het feit dat we er zo weinig over kunnen zeggen. Maar als we er nu wat in het openbaar over zeggen, helpt dat totaal niet om een kabinet alsnog dichterbij te brengen. Het spijt mij echt verschrikkelijk.”\n\nDe VVD laat weten dat die partij voor alle meerderheidsvarianten te porren is, behalve eentje met zowel PvdA als GL, tenzij die twee fracties fuseren. D66 blijft erbij dat CU ’in deze fase’ geen optie is. \n\nAls alle partijen de poot stijf houden, dan komt een minderheidskabinet toch echt in beeld, menen betrokkenen. Maar ook bij die optie lijken VVD en D66 elkaar slecht te kunnen vinden. Want VVD wil het liefst dat CDA in zo’n minderheidskabinet aanschuift, D66 absoluut niet. „Het is vijf of twee partijen”, aldus een woordvoerder van D66-leider Sigrid Kaag. VVD ziet in dat geval beren op de weg, want CDA zal een minderheidskabinet van VVD en D66 heus niet gaan steunen, verwachten de liberalen. \n\nTekenend\n\nHet is tekenend voor deze formatie. Kaag en Rutte, het botert niet. En ook tussen andere partijen loopt het uiterst stroef. Het wordt geweten aan de explosieve start van de formatie. Na ’verkennersgate’, de ’functie elders voor oud-CDA-Kamerlid Pieter Omtzigt’ en de toeslagenaffaire groeven partijen zich zo diep in en met zoveel bombarie dat prestige een sta-in-de-weg is geworden. \n\nKaag, tevens demissionair minister van Buitenlandse Zaken, vertrekt naar verwachting dinsdagavond naar het Midden-Oosten, waar ze waarschijnlijk tot het weekeinde zal blijven. Ze wil daar werken aan een plan B om mensen die in Afghanistan zijn achtergebleven alsnog in veiligheid te brengen. Voor de formatie is de afwezigheid van Kaag lastig. Rob Jetten, D66’s secondant bij de onderhandelingen, blijft wel in Nederland. \n\nAfwezigheid Kaag lastig","intensity":0,"negativity":0,"cluster_id":19,"similar_texts":"text600"},{"id":"72","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=c40013c0b8fc5bce7680#/pages/14-15","title":"Krijgsraad veroordeelt Desi Bouterse wederom","text":"Krijgsraad veroordeelt Desi Bouterse wederom\n\nDesi Bouterse: steeds verder in het nauw. \n\ndoor Robert Alting\n\nPARAMARIBO De Surinaamse Krijgsraad heeft voormalig legerleider en ex-president Desi Bouterse opnieuw tot twintig jaar cel veroordeeld voor zijn aandeel in de vijftienvoudige moord van 8 december 1982. \n\nDe voorzitter van de Krijgsraad achtte het aandeel van Bouterse wettig en overtuigend bewezen. Er is geen gevangenneming gelast.\n\nBouterse had zich om onduidelijke redenen ziek gemeld en was niet aanwezig op de zitting. Ook de advocaat van Bouterse, Irvin Kanhai, was niet aanwezig. Met de uitspraak van de Krijgsraad is de verzetzaak afgerond. Wel kan Bouterse nog hoger beroep aantekenen tegen de uitspraak. In een eerder stadium had Kanhai al aangekondigd van deze laatste juridische mogelijkheid om het proces nog verder te rekken gebruik te maken. Dit hoger beroep zal worden afgehandeld door het Hof van Justitie.\n\nMet de uitspraak van de Krijgsraad is volgens de advocaat van de nabestaanden, Hugo Essed, een volgende mijlpaal bereikt in het proces dat zich sinds 2007 tergend langzaam door de Surinaamse samenleving woekert. \n\nEssed zei direct na de uitspraak: „Ik ben niet ontevreden wat er vandaag is gebeurd. Bouterse is weer veroordeeld en hij kan alleen nog in hoger beroep gaan.” Zo’n zaak ziet hij met vertrouwen tegemoet. „Als Bouterse begint te praten, valt hij door de mand, ook in een hoger beroep.”","intensity":0,"negativity":0,"cluster_id":43,"similar_texts":"text527"},{"id":"73","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/13/1","title":"Langzaam bewegen partijen naar minderheidsregering","text":"### Formatie blokkades\n\nUrenlang zaten VVD-, D66- en CDA-kopstukken gisteren bij informateur Mariëtte Hamer in de Stadhouderskamer op het Binnenhof. Maar ook aan het einde van de 166ste dag na de Tweede Kamerverkiezingen waren discretie en clichés het devies bij de partijleiders. ,,Ik weet, daar baal ik zelf ook van, dat jullie je als journalisten langzamerhand kapot ergeren aan het feit dat we er zo weinig over kunnen zeggen'', zei VVD-leider Mark Rutte. ,,En achter de journalisten ook de rest van Nederland. Maar als we er nu wat in het openbaar over zeggen, helpt dat niet om een kabinet alsnog dichterbij te brengen.''  \n  \nOp het oog veranderde er gisteren weinig, maar betrokkenen signaleren dat Hamer nu echt toekomt aan de finale van deze fase van haar verkennersklus. Half mei begon ze als informateur, daarna schreven VVD en D66 een basisstuk - 'een aanzet voor een opzet van een eventueel regeerakkoord'- en nu zijn er nog zes partijen in beeld voor een nieuwe coalitie. VVD, D66, CDA, PvdA, GroenLinks en ChristenUnie (CU). Inhoudelijk moeten zij samen een heel eind kunnen komen, denkt Hamer, maar door politieke voor- en afkeuren strandt de zoektocht naar een meerderheidscoalitie vooralsnog.\n\nElimineren\n\n,,We zijn nu wel in de fase van het afstrepen'', zegt een ingewijde. Want 'formeren is elimineren', volgens een bekende Haagse wijsheid. ,,En dan kun je op een minderheidsvariant uitkomen.'' Daarvoor moeten de partijleiders eerst wel expliciet worden over hun blokkades en voorkeuren. Vandaag nodigt Hamer daarom Rutte (VVD), Hoekstra (CDA), Ploumen (PvdA) en Klaver (GL) uit voor een gezamenlijk gesprek.  \n  \nDaarin zouden Rutte en Hoekstra formeel hun bezwaren over twee linkse partijen moeten herhalen, zodat Hamer ook aan de Tweede Kamer kan melden dat een coalitie van VVD, D66, CDA, PvdA en GroenLinks er nu niet in zit. De linkse partijen willen dan 'voor het eerst' een inhoudelijke reden horen waarom een coalitie met dit duo ongewenst is.  \n  \nOok Kaag (D66) en Segers (CU) schuiven nog aan voor een gesprek met de informateur daarna. Als D66 dan volhoudt dat een kabinet met CU geen voorkeur geniet en Segers erbij blijft dat hij 'ongewenst' is, dan heeft Hamer weinig andere opties over dan een minderheidscoalitie te adviseren - of deze te suggereren voor een eventuele opvolger.  \n  \nBij D66 is te horen dat de VVD de formatiekar daarna mag gaan trekken met het aanwijzen van een nieuwe informateur. ,,Na een halfjaar vol impasses kan de grootste partij de regie nemen.\"  \n  \nVVD-prominent Henk Kamp opperde zondag nog de mogelijkheid van een 'extraparlementaire coalitie'. Dan zou er géén regeerakkoord komen van de fracties, maar een kabinet worden geïnstalleerd met politici uit verschillende partijen die geen automatische steun in het parlement hebben. Maar bij VVD, CDA en D66 wordt gezegd dat die 'exotische variant' nog niet 'op de radar' staat.  \n  \nEen minderheidsregering is voor diverse partijen weinig aanlokkelijk. Als VVD, D66 en CDA in een coalitie gaan zonder Kamermeerderheid, dan zal D66 vrezen dat veel van zijn 'progressieve agenda' (zoals de klimaat- en milieuplannen) niet de eindstreep haalt vanwege 'de rechtse meerderheid'.\n\nUitgesloten\n\nAan de andere kant zullen VVD en CDA zich niet afhankelijk willen maken van bijvoorbeeld PVV en Forum, waarmee ze samenwerking in een coalitie zelf expliciet uitgesloten hebben.  \n  \nDaarom zal deze traagste formatie ooit nóg meer tijd vergen, nu alles erop wijst dat Hamer de mogelijkheid van een meerderheidskabinet afschiet. ,,Het denken in minderheidsvarianten moet feitelijk nog beginnen'', constateert een bron. En dat op dag 166 na de verkiezingen.","intensity":0,"negativity":2,"cluster_id":19,"similar_texts":"text157"},{"id":"74","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/19/3","title":"Lionel Messi maakt zijn debuut voor PSG","text":"Lionel Messi heeft gisteren als invaller zijn debuut gemaakt voor Paris Saint-Germain. De van FC Barcelona overgekomen Argentijn begon het duel met Stade Reims op de bank en werd in de 66ste minuut voor Neymar ingebracht. Messi had na aankomst in Parijs een trainingsachterstand van een maand op zijn teamgenoten. Na het winnen van de Copa América met Argentinië was hij niet meer in actie gekomen. Sinds 12 augustus traint hij mee met PSG, dat gisteren won dankzij twee doelpunten van Mbappé.","intensity":0,"negativity":0,"cluster_id":64,"similar_texts":"text503"},{"id":"75","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/2/9","title":"Luchtaanvallen Israël in Gaza","text":"### Brandballonnen\n\nIsraëlische straaljagers hebben zaterdagavond meerdere plekken in de Gazastrook bestookt, nadat eerder Palestijnen aan de grens met Israël protesteerden en leden van Hamas brandende ballonnen oplieten in de richting van Israël.","intensity":0,"negativity":0,"cluster_id":32,"similar_texts":"text515"},{"id":"76","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/19/4","title":"Majka blijft Kruijswijk voor in vijftiende etappe","text":"Rafal Majka heeft de 15de etappe in de Ronde van Spanje gewonnen. De 31-jarige Pool van Team Emirates kwam na 197,5 kilometer solo aan in El Barraco. Steven Kruijswijk eindigde als tweede op bijna 1,5 minuut. Voor Majka is het de eerste overwinning sinds zijn etappezege in de Vuelta van 2017. Eerder won hij onder meer drie etappes in de Tour de France en twee in de Ronde van Polen. De Noor Odd Christian Eiking (Intermarché-Wanty-Gobert Matériaux) blijft leider in het algemeen klassement.","intensity":0,"negativity":0,"cluster_id":25,"similar_texts":"text331"},{"id":"77","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=82cc3120f4a0fb2da9dc#/pages/10","title":"Massaal dode bruinvissen","text":"Massaal dode bruinvissen\n\nHet aantal dode bruinvissen is ’overweldigend’.\n\nUtrecht Het aantal dode bruinvissen dat de laatste dagen aanspoelt op de Waddeneilanden is „overweldigend.” In Nederland is nooit eerder zo’n grote hoeveelheid volwassen dieren in één gebied gestrand. Waarschijnlijk komen er de komende dagen nog meer dode zoogdieren op de Waddenkust terecht, aangezien er ook dode bruinvissen op zee worden gezien. Woensdag hebben alle betrokken partijen overleg met het ministerie van Landbouw, Natuur en Visserij over een plan van aanpak, aldus onderzoeker en bioloog Lonneke IJsseldijk van de faculteit Diergeneeskunde van de Universiteit Utrecht.\n\nDe dode bruinvissen spoelen sinds donderdag aan op de noordelijke stranden van Vlieland, Terschelling, Ameland en Schiermonnikoog. Hoeveel dode dieren er ondertussen zijn gestrand is volgens IJsseldijk nog niet bekend, maar het zijn er in elk geval vele tientallen. De dieren zijn al enkele dagen dood, aangezien ze in staat van ontbinding verkeren. Waar de dieren aan zijn gestorven moet uit onderzoek blijken. „We denken aan een ziekte of iets met de voeding”, aldus onderzoeker IJsseldijk.","intensity":1,"negativity":0,"cluster_id":52,"similar_texts":"text121"},{"id":"78","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/2/8","title":"Meer soorten op Marker Wadden","text":"### Natuurmonumenten\n\nBiologen telden zaterdag op de Marker Wadden ongeveer vierhonderd soorten vogels, planten, vissen, insecten, zoog- en weekdieren. Een flink aantal daarvan is er niet eerder waargenomen, meldt Natuurmonumenten na de telling.","intensity":0,"negativity":0,"cluster_id":51,"similar_texts":"text512"},{"id":"79","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/2/4","title":"Meer zon","text":"Een mix van wolkenvelden en zon. In het zuidoosten kans op een enkele bui, elders blijft het droog. Het wordt 20 tot 22 graden. Dinsdag wisselend bewolkt, bij circa 20 graden. pagina v9","intensity":0,"negativity":0,"cluster_id":47,"similar_texts":"text501"},{"id":"80","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/40/4","title":"Memphis Depay schiet Barcelona op aangeven van Frenkie de Jong langs Getafe (2-1)","text":"Spanje\n\nMemphis Depay heeft Barcelona zondag naar de overwinning op Getafe geschoten. De Nederlands international maakte na een half uur de 2-1, op aangeven van landgenoot Frenkie de Jong. Daar bleef het bij in Camp Nou. Al na 97 seconden stond het 1-0 voor de Catalanen. Depay stuurde Jordi Alba weg op links en uit diens voorzet en een overstapje van Martin Braithwaite tikte Sergi Roberto binnen. Het was geen opmaat naar een monsterscore. Een kwartier later schoot Sandro Ramírez de 1-1 binnen. Een schot waarbij doelman Marc-André ter Stegen er niet goed uitzag. Depay en De Jong speelden de hele wedstrijd voor de formatie van coach Ronald Koeman. De laatste keer dat een Nederlander de voorzet gaf waaruit zijn landgenoot scoorde in het shirt van Barcelona was in 2004, toen Giovanni van Bronckhorst een assist gaf bij een doelpunt van Patrick Kluivert. Barcelona heeft nu na drie duels zeven punten, evenveel als Real Madrid dat met 1-0 bij Betis Sevilla won. Dani Carvajal maakte na ruim een uur het enige doelpunt.","intensity":0,"negativity":0,"cluster_id":5,"similar_texts":"text11"},{"id":"81","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/40/2","title":"Messi maakt debuut voor PARIS St.-Germain","text":"Lionel Messi stapt als invaller het veld in en maakt daarmee zijn debuut voor Paris St.-Germain. De van Barcelona overgekomen Argentijn begon het duel met Stade Reims op de bank maar werd in de 66ste minuut door coach Mauricio Pochettino ingebracht voor Neymar.","intensity":0,"negativity":0,"cluster_id":64,"similar_texts":"text518"},{"id":"82","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=122357999fdedc01acb6#/pages/4","title":"Miljarden tegen uitstoot van CO2","text":"Miljarden tegen uitstoot van CO2\n\nVolgens bronnen gaat er 6 miljard euro naar onder meer verduurzaming van voertuigen.\n\nFoto ANP/HH\n\nKabinet schuift sommige hete hangijzers door \n\ndoor Leon Brandsema \n\nen  Mike Muller\n\nDen Haag Het terugdringen van de CO2-uitstoot en aanpak van ondermijnende criminaliteit wél, maar het stikstofdossier niet: het kabinet gaat op Prinsjesdag ondanks de demissionaire status nog stevig in de buidel tasten. Maar sommige urgente zaken worden doorgeschoven naar de formatietafel.\n\nDat is volgens ingewijden de uitkomst van de onderhandelingen over de begroting, die traditiegetrouw op de derde dinsdag van september wordt gepresenteerd. Het is gebruikelijk dat een demissionair kabinet, en dat is Rutte III al sinds januari, nog weinig beleid voor zijn rekening neemt. Maar nu wordt op een aantal punten toch actie gevraagd.\n\nBijvoorbeeld op het gebied van klimaat, waar de Urgenda-uitspraak Nederland dwingt om maatregelen te nemen. Het kabinet trekt er een flink bedrag voor uit, volgens bronnen gaat het om ruim 6 miljard euro voor de komende jaren. Dat geld gaat onder meer naar subsidies waarmee mensen gestimuleerd worden om te verduurzamen: bijvoorbeeld door een elektrische auto aan te schaffen of hun huis te isoleren. Ook het bedrijfsleven krijgt een groen zetje in de rug.\n\nDe linkse roep om nog een extra kolencentrale te sluiten, vindt geen gehoor. Het blijft bij de gesprekken om de Rotterdamse centrale te sluiten, ook omdat er anders mogelijk problemen komen met de leveringszekerheid van elektriciteit.\n\nOp het gebied van veiligheid en de rechtsstaat trekt het kabinet ook de knip. Zo krijgt het ministerie van Justitie 150 miljoen euro extra voor het bewaken en beveiligen van bedreigde personen, dat door de moorden op advocaat Derk Wiersum, vertrouwenspersoon en misdaadverslaggever Peter R. de Vries, en de broer van Nabil B. – kroongetuige in het Marengo-proces – in de schijnwerpers kwam te staan.\n\nCriminaliteit\n\nJustitie krijgt ook 400 miljoen euro per jaar extra voor de strijd tegen ondermijnende criminaliteit. Het kabinet heeft zo’n 150 miljoen over voor de sociale advocatuur, waarop de afgelopen tijd juist flink bezuinigd werd. En voor een kleine koopkrachtreparatie (ruim 200 miljoen) en defensie (bijna 100 miljoen) wordt de knip ook getrokken.\n\nOp papier zijn het forse bedragen, maar vergeleken met ’gewone’ jaren gaat het om bescheiden begrotingsplannen. Het valt daarbij op dat een aantal hete hangijzers voorlopig niet opgepakt worden. Het stikstofdossier, met politiek gevoelige onderwerpen als de uitkoop van boeren, springt daarbij het meest in het oog. Het kabinet is er niet uitgekomen, dus is het probleem voorlopig op de formatietafel geparkeerd.\n\nSubsidies voor e-auto en isolatie","intensity":0,"negativity":0,"cluster_id":17,"similar_texts":"text152"},{"id":"83","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/33/2","title":"Mooi nazomerweer","text":"### Weer\n\nDe komende dagen kunnen we tijdelijk even gaan genieten van aangenaam nazomerweer. Door een hogedrukgebied dat boven de Britse Eilanden blijft hangen gaan we een drogere periode tegemoet.  \n  \nMaandag is het bijna overal droog met een mix van wolken en zon. Alleen in het zuidoosten kan nog een enkele bui vallen. Het wordt iets warmer met maxima rond 21 graden. Hierbij komt de wind uit het noorden en is veelal matig van kracht. In de avond en in de nacht is het overal droog en komen er brede opklaringen voor. Tijdens brede opklaringen kan het afkoelen naar een graad of 11.  \n  \nDinsdag is het overal droog met wederom een mix van wolkenvelden en zon. De maximumtemperatuur komt uit op ongeveer 20 graden. De wind komt net als voorgaande dagen uit het noorden en is matig.  \n  \nOok woensdag blijft het droog met een mix van wolkenvelden en zon. De dagen daarna verandert er weinig.  \n  \nVanaf vrijdag doet de temperatuur een stapje terug en komen de maxima uit op 17 tot 19 graden. Doordat de wind nog steeds uit het noorden komt kan het extra koel aanvoelen.","intensity":0,"negativity":0,"cluster_id":47,"similar_texts":"text333"},{"id":"84","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/8/1","title":"Moorden op bestelling, met verbijsterend gemak","text":"Inhoudelijk werd het amper. Wel viel gisteren, tijdens de start van de zaak-Eris, direct op hoe reusachtig het liquidatieproces is. Het was passen en meten om iedereen in de zaal van de zwaarbeveiligde rechtbank in Amsterdam Nieuw-West te krijgen. Hoewel het aanvankelijk niet de bedoeling van justitie was, is Eris qua omvang vergelijkbaar met dat andere monsterproces, Marengo. Het dossier bestaat inmiddels uit 50.000 pagina's.  \n  \nIn de zaak-Eris worden 21 verdachten vervolgd. In de onderwereld zouden zij in opdracht van anderen vijf liquidaties hebben uitgevoerd, en een reeks andere van dit soort 'moorden op bestelling' hebben beraamd. Hoofdverdachte is Delano R., ook bekend als 'Keylow'. Als president van de inmiddels verboden motorclub Caloh Wagoh trad hij volgens het Openbaar Ministerie op als 'makelaar in liquidaties'. Hij ontving de moordopdrachten en zette ze uit.  \n  \nEn daar, bij de vervolging van R., komt een andere overeenkomt met Marengo tevoorschijn. Als belangrijke opdrachtgever van Keylow noemt justitie namelijk Ridouan T. De twee zouden zelfs direct contact hebben gehad. T. is een naam die vaker genoemd wordt in de rechtszaal: hij is de sleutelfiguur in Marengo. Justitie ziet hem als het hoofd van de criminele organisatie waartoe de andere verdachten in dat liquidatieproces zouden behoren.  \n  \nIn Eris wordt T. op dit moment niet vervolgd, omdat hij dus al terecht staat in Marengo. Wanneer hij gelijktijdig terecht zou moeten staan in Eris, zo stelt het Openbaar Ministerie, zou dat beide strafzaken nog ingewikkelder maken. En zowel Eris als Marengo zijn volgens justitie al complex genoeg. Bovendien hangt T. al een levenslange gevangenisstraf boven het hoofd.  \n  \nOok opvallend: naast een groot aantal gekraakte berichten die de verdachten uitwisselden, leunt justitie net als in Marengo op verklaringen van een kroongetuige. In Marengo sloot Nabil B. een deal met het OM, in Eris is Tony de G. de criminele 'spijtoptant'. In ruil voor strafvermindering (het OM zal tien jaar celstraf tegen hem eisen) klapte De G., een voormalig lid van Caloh Wagoh die betrokken was bij een aantal moorden, uit de school over liquidaties en de beschieting van een woning. Ook legde hij justitie uit hoe de criminele organisatie te werk ging.  \n  \nEigenlijk gaat Eris verder waar Marengo stopt, heeft het OM na uitvoerig onderzoek geconcludeerd. De liquidatie van Hakim Changachi verbindt beide zaken. Changachi was een voormalige buurjongen van kroongetuige Nabil B. in Marengo. Per abuis werd hij in 2017 om het leven gebracht, een vergismoord waarbij B. betrokken was en die hem deed besluiten over te lopen naar justitie.  \n  \nDe moord is een markeerpunt. Marengo draait om de periode tussen 2015 en begin 2017. Eris gaat over de anderhalf jaar daarop, een tijdsbestek dat wordt ingeluid met de moord op Justin Jap Tjong. Hij bestuurde de auto waarmee de schutters van Changachi vluchtten, vermoedt justitie, en werd om het leven zijn gebracht omdat er iemand voor de vergismoord moest worden geofferd. Mogelijk wist hij ook te veel over de schutters.  \n  \nMet de moord op Jap Tjong won hoofdverdachte R. het vertrouwen van Ridouan T., stelt het OM. Vier andere liquidaties volgde, net als een reeks plannen daartoe en het beschieten van een woning. Ook was sprake van afpersing en bedreiging.  \n  \nVooral het tempo waarin de moorden werden 'besteld' verbijstert het OM. \"Het ogenschijnlijk gemak waarmee werd beschikt over leven en dood is ontluisterend\", zei justitie gisteren in de rechtszaal. De moorden hadden een meedogenloos karakter. \"Mensen werden van dichtbij met automatische wapens doorzeefd, op de openbare weg.\"  \n  \nDe verdachten hielden het gisteren kort. Een aantal ontkende de verdenkingen. Zo zei de 73-jarige Greg R. dat de verbeelding van de kroongetuige met hem aan de haal is gegaan. \"Ik denk dat de kroongetuige vanwege mijn leeftijd, ervaring en positie binnen de club zal hebben gedacht dat ik dan ook wel bij twee moorden betrokken zou zijn. Maar ik ben onschuldig.\"  \n  \nVandaag wordt de kroongetuige verhoord.","intensity":0,"negativity":0,"cluster_id":21,"similar_texts":"text17"},{"id":"85","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/45/1","title":"Na klimweekend blijft Mas de grootste uitdager van Roglic","text":"### Wielrennen - Ronde van Spanje - Vuelta\n\nTwee, door steile beklimmingen, hitte en een moordende tempo, spectaculaire en loodzware bergetappes in de Ronde van Spanje hebben zaterdag en zondag weinig veranderd in de top van het klassement.  \n  \nDe Fransman Romain Bardet won zaterdag het eerste deel van het tweeluik en de Pool Rafal Majka zondag deel twee. Majka, rijdend voor UAE, bekroonde een solo van liefst 86 kilometer. De Nederlander Steven Kruijswijk van Jumbo-Visma probeerde hem de laatste 56 kilometer te achterhalen, maar moest genoegen nemen met een tweede plek op anderhalve minuut.  \n  \nVóór het weekend was de verwachting dat de twee ritten voor een herschikking van de ranglijst zouden zorgen. Of op zijn minst dat de Noorse klassementsleider Odd Christian Eiking en de Franse nummer twee, Guillaume Martin, uit de top-10 zouden worden gefietst. Per slot hadden zij hun hoge klassering slechts te danken aan een monsterontsnapping in de tiende etappe waarin de klassementsrenners hen een voorsprong van 10 minuten schonken.  \n  \nEiking en Martin bleven over berg en dal echter zonder al te veel moeite bij de favorieten voor de eindzege, mede dankzij hun boven zichzelf uitstijgende ploegen Intermarché-Wanty-Gobert en Cofidis. Eiking ligt een kleine minuut voor op Martin en ruim anderhalve minuut op Primoz Roglic. De kopman van Jumbo-Visma heeft een voorsprong van 35 seconden op Enric Mas.  \n  \nDeze renner van Movistar lijkt, gezien zijn prestaties in de eerste twee weken van de Ronde van Spanje, de enige die Roglic van zijn derde Vuelta-zege kan afhouden. Als de weg omhoog loopt, en dat is ook deze Vuelta weer heel vaak het geval, is het alleen de Spanjaard die de Sloveen tot het uiterste weet te dwingen. Wie is deze 26-jarige outsider uit het Spaanse Artà?\n\nPure ronderenner\n\nMas' profiel meldt een gewicht van 61 kilogram en een lengte van 1 meter 77: een klimmer dus en daarmee een pure ronderenner. Hij rijdt nu zijn zevende grote ronde en zijn vierde Vuelta en, zegt hij in het Spaans op Engelstalige vragen, 'ik ben in de vorm van mijn leven'. Winst in de Vuelta acht hij mogelijk. 'Dit is een thuiswedstrijd, dus we moeten het proberen.'  \n  \nZijn derde Tour de France beëindigde Mas in juli dit jaar met een zesde plaats. Het bezorgde hem een zure nasmaak, 'omdat ik op koers lag voor het podium'. Vorig jaar werd hij vijfde in zowel Vuelta als Tour en in 2018 behaalde Mas zijn beste ronderesultaat: tweede in de Ronde van Spanje plus winst in de (korte) bergetappe naar Andorra. De enige ronde die hij ooit won is die van Guangxi van 2019 in China.  \n  \nDe negende etappe van deze Vuelta, die eindigde met de klim naar Alto de Velefique, opende Mas de ogen: ik ben wel degelijk goed genoeg om te strijden om de winst in een grote ronde. 'Nu heb ik het vertrouwen dat ik miste', zei hij nadat hij toenmalig rodetruidrager Roglic op de Velefique voor het eerst moeilijk had gemaakt. 'Na jaren hard werken, zat ik daar in een voor mij ongekende situatie: een man-tegen-mangevecht om de eerste plaats in het klassement.' Het was daar dat de twee zich loszongen van de andere favorieten. 'Het is fijn om met Roglic te rijden, want dan zit ik dus op zijn niveau. Dat betekent veel voor me. Hij is immers, samen met Tadej Pogacar en niet veel andere renners, de referentie.'\n\nTe veel bewondering\n\nHet is de vraag of Mas niet te veel bewondering voor zijn Sloveense tegenstander heeft om hem de knock-out toe te brengen. Anderzijds: toen in de tiende etappe de afdaling naar de finish in Rincón de la Victoria leidde, liet Mas bewust na Roglic te waarschuwen voor de spekgladde bochten daar, hoewel hij en zijn ploeg vooraf wisten van het gevaar. Roglic viel met succes aan, zou tijd gaan winnen op Mas, maar gleed uit in een bocht.  \n  \nDe komende week, en dan vooral in de extreem zware bergetappes op woensdag en donderdag, zal blijken of Mas de Sloveen inderdaad kan bedreigen. Al zal hij realistisch gesproken Roglic moeten vermorzelen, want de olympisch kampioen tijdrijden pakt in de afsluitende tijdrit volgens zijn concurrenten minstens twee minuten op hen. Ook op mij, denkt Mas.\n\nZWAAR VALLEN EN DERDE WORDEN\n\nZaterdag won Romain Bardet de eerste van de twee bergetappes van afgelopen weekeinde. De Fransman van Team DSM verdiende er ook de bolletjestrui mee, maar was vermoedelijk toch niet de sterkste man van de dag. Daar kwam de Australiër Jay Vine, kopman van Alpecin-Fenix eerder voor in aanmerking.  \n  \nDe 25-jarige renner is eerstejaarsprof en mist de ervaring om bijvoorbeeld een bidon aan te pakken die vanuit de ploegleiderswagen wordt aangereikt. Op 34 kilometer van de finish ging dat met een snelheid van circa 60 kilometer per uur op een naar beneden lopende weg volkomen mis. Vine verloor bij het aanpakken van de bidon zijn evenwicht en smakte tegen het asfalt, een spoor van fietsaccessoires achterlatend. Toen de cameramotor hem verliet lag hij uitgeteld languit op de weg met bloed aan de benen. Het leek erop dat de mededeling spoedig zou volgen dat Jay Vine, rugnummer 21, de koers heeft moeten verlaten en in de gereedstaande ambulance was gestapt.  \n  \nHet tegenovergestelde gebeurde. Toen de koplopers met een kwartier voorsprong op het peloton aan de 14,5 kilometer lange slotklim van de dag, de Pico Villuercas, begonnen, zat Vine daar opeens bij. Met wapperende, loshangende rugnummers en gaten in zijn tenue, ging hij zelfs in de aanval. Feitelijk presteerde hij uiteindelijk het ongelooflijke: Vine werd derde op 44 tellen van Bardet.","intensity":0,"negativity":0,"cluster_id":37,"similar_texts":"text331"},{"id":"86","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/40/6","title":"NEC boekt in Almelo ook zege bij Heracles","text":"EredivisieIn een wedstrijd met veel wederzijdse irritatie heeft NEC de tweede opeenvolgende zege behaald. De gepromoveerde club uit Nijmegen won bij Heracles: 0-1. Vorige week al werd PEC Zwolle verslagen. In Almelo profiteerde NEC vooral van de numerieke meerderheid, die was ontstaan na de rode kaart voor Sinan Bakis. Ali Akman zette de bezoekers meteen na de hervatting op voorsprong. Hij deed dat na voorbereidend werk van Souffian El Karouani.","intensity":0,"negativity":0,"cluster_id":54,"similar_texts":"text408"},{"id":"87","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/34/5","title":"NEC haalt oude bekende terug","text":"NEC huurt Calvin Verdonk (foto) voor de rest van het seizoen van de Portugese club FC Famalicão. De 24-jarige linksback sluit per direct aan bij de selectie van coach Rogier Meijer. Verdonk, oud-speler van Feyenoord, PEC Zwolle en FC Twente, speelde in 2017-2018 ook in Nijmegen.","intensity":0,"negativity":1,"cluster_id":54,"similar_texts":"text577"},{"id":"88","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=0b2d078a0d12e4248c8c#/pages/32","title":"NEC huurt voor tweede keer verdediger Verdonk","text":"NEC huurt voor tweede keer verdediger Verdonk\n\nNEC huurt Calvin Verdonk voor de rest van het seizoen van de Portugese club FC Famalicão. De 24-jarige linksback sluit per direct aan bij de selectie van coach Rogier Meijer. Verdonk doorliep de jeugdopleiding van Feyenoord en debuteerde op zeventienjarige leeftijd in het eerste elftal. De verdediger werd daarna verhuurd aan PEC Zwolle, NEC en FC Twente (foto). Vorig jaar maakte hij transfervrij de overstap naar Portugal. „Calvin is een verdediger met een offensieve drive en daarnaast een goede voorzet”, zegt technisch directeur Ted van Leeuwen.","intensity":0,"negativity":0,"cluster_id":54,"similar_texts":"text40"},{"id":"89","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=0182d706e5c0fd1bda48#/pages/34","title":"NEC profiteert van man meer","text":"NEC profiteert van man meer\n\nALMELO NEC kende een moeizame aftrap in de Eredivisie tegen Ajax, maar heeft zich daarvan voortreffelijk hersteld. Na PEC Zwolle werd ook Heracles Almelo verslagen door de gepromoveerde Nijmegenaren. NEC profiteerde optimaal van een manmeersituatie na een rode kaart voor Sinan Bakis. Vlak voor rust kregen de spits van Heracles en NEC-verdediger Ivan Marquez geel na een opstootje. Omdat Bakis al eerder geel had ontvangen betekende dat einde wedstrijd. Tot dan was Heracles wat beter en iets gevaarlijker geweest. Zo was er een schot van Rai Vloet op de paal. Ali Akman zette NEC meteen na de hervatting op voorsprong. Een kwartier voor tijd kreeg Jordy Bruijn een ideale mogelijkheid de voorsprong van NEC te vergroten. Hij schoot echter een strafschop op de paal. Heracles stuurde in de slotminuten nog doelman Janis Blaswich mee naar voren, maar ook hij kon de gelijkmaker niet forceren.\n\nHeracles Almelo-NEC 0-1 (0-0). 50\\. Akman 0-1. Scheidsrechter: Kamphuis. Toeschouwers: 8053. Rode kaart: 41. Bakis (Heracles Almelo/2x geel). Gele kaarten: De La Torre, Fadiga, Blaswich, Knoester (Heracles Almelo), Marquez, Okita (NEC).","intensity":0,"negativity":0,"cluster_id":54,"similar_texts":"text672"},{"id":"90","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=244bcb2279420a1f5c8f#/pages/26","title":"NPO 1","text":"NPO 1\n\nNPO06:10MAX Geheugentrainer.06:30NOS Journaal.08:20NOS Paralympisch journaal.08:35NOS Journaal.09:35NOS Paralympische Spelen.10:00NOS Journaal.10:15Nederland in Beweging.10:30NOS Journaal.10:45MAX Geheugentrainer.11:00NOS Journaal.11:15Bloemencorso Sint Jansklooster.12:00NOS Journaal.12:15De Nieuws BV.13:00NOS Journaal.13:15NOS Paralympische Spelen.13:40NOS Journaal.14:15Kook mee met MAX.14:30NOS Journaal.15:55Op1.17:00NOS Journaal.17:10Tijd voor MAX.17:51Piets weer.18:00NOS Journaal.\n\n18:15EenVandaag.\n\n18:45NOS Sportjournaal.\n\n19:00Khalid & Sophie.\n\n20:00NOS Journaal.\n\n20:25NOS Paralympisch journaal.Een korte uitzending van ongeveer 7 minuten, waarin Herman van der Zandt de opmerkelijkste prestaties de revue laat passeren.\n\n20:40MAX vakantieman.\n\n21:35Denkend aan Holland.André en Janny bezoeken Dordrecht, maken hun eigen likeur, verbazen zich over de gekste sluis waar ze tot nu toe doorheen zijn gevaren en eindigen op een idyllisch riviertje.\n\n22:15Op1.\n\n23:20NOS Journaal.\n\n23:40NOS Paralympische Spelen.\n\n00:10Op1.\n\n01:15NOS Journaal.\n\n01:40EenVandaag.\n\n02:10NOS Journaal.","intensity":0,"negativity":0,"cluster_id":15,"similar_texts":"text288"},{"id":"91","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=7c1115d2321cac5a23b9#/pages/26","title":"NPO 2","text":"NPO 2\n\nNPO07:00NOS Journaal met gebarentolk.07:10NOS Journaal.07:30NOS Journaal met gebarentolk.07:40NOS Journaal.08:00NOS Journaal met gebarentolk.08:10NOS Journaal.08:30NOS Journaal met gebarentolk.08:40NOS Journaal.09:00NOS Journaal met gebarentolk.09:10Nederland in Beweging.09:30Buitenhof.10:25Nieuwsuur.11:00NOS Journaal.11:15Metterdaad.11:25NOS Journaal.11:40Noord-Zuid-Oost-West.12:05Kook mee met MAX.12:25BinnensteBuiten.13:00NOS Journaal.13:10NOS Sportjournaal.13:20NOS Studio Voetbal.14:20MAX Maakt Mogelijk Special.14:40Het Uur van de Wolf: Het Greenaway Alfabet.16:00NOS Journaal.16:05Oppassen!!!16:35Typisch Utrechtse Heuvelrug.17:00NOS Journaal.17:10De slimste mens.18:00NOS Journaal.Met het laatste nieuws.\n\n18:15NOS Journaal Regio.\n\n18:20Noord-Zuid-Oost-West.\n\n18:50BinnensteBuiten.\n\n19:20Typisch Ecowijk Culemborg.\n\n19:552 voor 12 Jubileumweek.\n\n20:40De villamoord 2.\n\n21:30Nieuwsuur.\n\n22:00NOS Paralympische Spelen.Samen met drie vaste gasten bekijkt en becommentarieert Herman van der Zandt de wedstrijdbeelden. Aandacht voor de sportpestaties van de dag en de bochtige weg ernaartoe.\n\n22:35Kruispunt.Portret van camping Polemonium.\n\n23:05De Kist.\n\n23:40Andries.\n\n00:05De Nachtzoen.\n\n00:20Nieuwsuur.","intensity":0,"negativity":0,"cluster_id":15,"similar_texts":"text148"},{"id":"92","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/42/1","title":"Oersterk is een term die is uitgevonden voor mannen als het Noorse voetbalwonder Erling Haaland","text":"### Golden Boy\n\nHaaland. Elke keer Haaland. Het staat 2-2 bij Borussia Dortmund - Hoffenheim, afgelopen vrijdag in de Bundesliga. De blessuretijd loopt als Erling Braut Haaland met zijn zevenmijlskicksen over links het strafschopgebied in stormt met bal. Hij zet laag en hard voor en spoedt zich door intuïtie gedreven alvast naar het doel.  \n  \nWie weet ontstaat er chaos en jawel: via via, na twee reddingen van doelman Baumann onder meer, flitst hij weer het beeld in, om de bal van een meter of vier hoog in het doel te rammen. Onhoudbaar. Aangever en afmaker, van dezelfde goal nota bene.  \n  \nHaaland doet wat hij vaak doet na een doelpunt, al is het dan al zijn 64ste in 63 duels (alle competities) voor Borussia Dortmund. Wegrennen, langs het publiek dat met 25 duizend supporters terug is in het stadion van geel en zwart. Uitzinnig zijn, zoals werkelijke uitzinnigheid eruit kan zien. De mond hangt open. Hij glijdt over zijn knieën tot vlak bij een fotograaf. Dank je, klikt die.  \n  \nErling Braut Haaland is 1,94 meter lang. Hij is razendsnel, scoort één op één bij zijn club en is nauwelijks af te stoppen, zo sterk als hij is. Oersterk is een term die is uitgevonden voor mannen als hij. Hij brengt een nieuw soort energie in het spel. Bruisend voetbal. Soms neemt hij een bal aan door ongekend hoog te springen zonder de controle te verliezen.  \n  \nRaar is dat: voor dat grote lijf is hij vrij technisch, misschien wat hoekiger alleen dan de ook forse Zlatan Ibrahimovic, zijn idool. Hij is fanatiek als weinig anderen. Zie hem kolderiek opdrukken voordat hij een strafschop neemt. Of in de lucht trappen van woede als iets misgaat. En hij is oprecht blij als een ander scoort.  \n  \nHij is al Golden Boy van het voetbal, zoals de prijs heet voor het grootste talent, uitgeloofd door de Italiaanse krant Tutto Sport. Bij de loting voor de Champions League vorige week riep de Uefa hem uit tot beste aanvaller van de topcompetitie.  \n  \nOohland, zo spreken de Noren Haaland uit, met de a als een o, langgerekt, zoals een Nederlander oh zegt als zijn partner zich fraai heeft gekleed voor een feestje en zich toont. Zo is het woensdag in Oslo een soort Oohland tegen Holland, tijdens Noorwegen - Nederland voor de WK-kwalificatie. Later ontmoet trouwens ook Ajax Haaland, in de groepsfase van de Champions League. Tenzij hij in de komende dagen nog een transfer maakt, hoe onwaarschijnlijk ook. De naam PSG is veelvuldig gevallen.  \n  \nHaaland zet Noorwegen op de kaart als voetballand. 'Hij is wel een heel speciale figuur', zegt de Nederlandse bondscoach Louis van Gaal gevraagd naar de tegenstander van woensdag. 'Maar wij hebben ook heel goede verdedigers.' Jezelf moed inspreken, het kan nooit kwaad.  \n  \nHallvar Thoresen, die 152 keer scoorde in de eredivisie voor FC Twente en PSV, zegt over hoe ze Haaland thuis zien: 'Hij is een zeer populaire wereldster. In voetbal hebben we nooit zo iemand gehad als Erling. Dat heeft ongetwijfeld effect, ook op jonge jongens. Ze zien dat een jongen uit Noorwegen de beste kan worden in de grootste sport ter wereld. Dat is wat inspiratie doet.'  \n  \nThoresen verwacht nochtans dat Nederland de wedstrijd van woensdag zal domineren, maar 'ik zou wel een beetje op Haaland letten, als ik jullie was. Anders wordt het moeilijk.'  \n  \nNoorwegen is een land van skiën en biatlon, van sport sowieso en van atleten, van het fenomeen op de 400 meter horden, olympisch kampioen Karsten Warholm. In dat brede pallet, bij een volk dat men nuchterheid toedicht, neemt Haaland een speciale plaats in. Erik Nevland, oud-spits van FC Groningen: 'Erling is de grootste sporter van Noorwegen. Wat hij doet voor het Noorse voetbal is heel belangrijk. Het maakt Noorse spelers interessanter voor het buitenland.'  \n  \nJørgen Strand Larsen, spits van FC Groningen en één keer international: 'Veel spitsen zeggen dat ze hongerig zijn naar doelpunten. Dat is niet altijd zo. Haaland is het echt. Wat hij uitstraalt, dat is échte honger. Hij is ongelooflijk in zijn gretigheid. Hij wil alles winnen, echt alles. Kijk maar eens naar zijn frustratie als hij de bal niet krijgt in kansrijke positie. Hij kan een van de besten ter wereld worden, voor zover hij dat nog niet is. Hij is bezeten van winnen.'  \n  \nThoresen kan geen vergelijking trekken met hemzelf in zijn grote tijd. Haaland heeft veel meer fysieke kracht. Hij is sneller. 'Ik kwam meer van de vleugel.' Zijn doelpunten zijn een aaneenschakeling van kracht, atletisch vermogen en koelheid. Hoe hij de bal soms op anderhalve meter hoogte uit de lucht plukt met zijn voet, dat is kunstig. Doelpunten maakt hij met links vooral, vaker dan met het hoofd of met rechts.  \n  \nHij heeft zich in een paar jaar zo snel ontwikkeld dat vrijwel elke topclub in de wereld hem wil kopen. Zijn zaakwaarnemer Mino Raiola maakte met vader Alf-Inge Haaland al een reis langs grote clubs om interesse te peilen en te praten. Want na dit seizoen zal hij zeker vertrekken bij Dortmund, en het schijnt dat de transfersom in clausules is vastgelegd. In de kranten verschijnen al berichten van een eis van een toekomstig salaris van een miljoen per week.  \n  \nHaaland is geboren in Leeds als zoon van oud-internationals Alf-Inge, aan wiens loopbaan een abrupt einde kwam door een doodschop van Roy Keane in de derby van Manchester. Erling groeit na de loopbaan van pa deels op in Bryne, met een debuut in het eerste elftal op zijn 15de, maar geen goals op het tweede niveau.  \n  \nDe sprieterige, blonde jongen wordt een reus bij Molde. In een documentaire op YouTube is zelfs de kok van Molde aan het woord, over haar krachtvoer dat Haaland doet groeien. Supporters praten nu nog over de werkelijke doorbraak, een uitwedstrijd tegen Brann Bergen, met vier goals van Haaland binnen zeventien minuten toen hij 17 jaar was.  \n  \nEnfin, via Molde en Red Bull Salzburg gaat hij naar Dortmund. Zelfs in de snelheid van zijn loopbaan ligt geleidelijkheid besloten. Telkens een stapje hogerop. Hij valt op met dat bleke gezicht, met dat bandje door het haar, of zoals tegenwoordig het knotje, als een soort alternatief voor de Vikinghelm.  \n  \nHij kan scoren en ontregelen, ook interviewers, vooral van tv, zeker als ze rare vragen stellen. Dan geeft hij ultrakorte antwoorden. Soms van één woord en dan kijkt hij een beetje sullig met een flauwe lach in de camera, wachtend op de repliek van de verslaggever.  \n  \nIn de tijd van door corona lege stadions luidt de vraag: 'Waarom loop je naar de Gele Wand (een tribune) als die helemaal leeg is?'  \n  \nAntwoord: 'Waarom niet?' Stilte.  \n  \nIn de openingswedstrijd van het seizoen in de competitie, thuis tegen Eintracht Frankfurt (5-2), scoort Haaland twee keer en geeft hij drie assists. De verliezende trainer Oliver Glasner, over het slechte verdedigen en het spelsysteem van Frankfurt: 'Als je de tegenstander zo uitnodigt om te scoren, maakt het niet uit of je met drie, vier of vijf verdedigers speelt.'  \n  \nDat is alvast een waarschuwing voor Oranje, waarbij Van Gaal nadenkt hoe hij de Noren en met name Haaland zal afstoppen, zeker omdat collega Solbakken gewend is om van speelwijze te wisselen. In de Noorse ploeg haalt Haaland niet het astronomische doelpuntengemiddelde dat hij bij Dortmund heeft. Sterker: terwijl hij in zijn eerste zes interlands zes keer scoorde, is de oogst in zijn tweede zes interlands één doelpunt.  \n  \nHaaland is onvoorspelbaar en onvoorstelbaar. De Duitse student Jonas Freese is aanhanger van Borussia Dortmund. Vraag hem naar Haaland en hij komt met hele verhalen, een mengsel van statistieken en pure bewondering. 'Op het veld is hij een van de beste voetballers die ik in levenden lijve heb aanschouwd, en hij is de allerbeste in het shirt van Dortmund. Buiten het veld is hij niet zo bijzonder als bijvoorbeeld Marcus Rashford, die zich voor de publieke zaak inzet. Maar dat hoeft voor mij ook niet per se. Hij is 21 en voetballer.'  \n  \nFreese is zeer positief. Meer doelpunten dan Messi en Ronaldo op die leeftijd. Een topsnelheid van 36 kilometer per uur. De toegenomen spiermassa. Hij praat bewonderend over een speciale bril waarmee hij langer en dieper slaapt. Het besef leeft, ook bij de speler zelf, dat hij beter kan met het rechterbeen en het hoofd. Hij kan zelfs een beetje als spelmaker fungeren. Zijn looplijnen zijn geweldig en hij is intelligent. Hij heeft een goed team om zich verzameld, met Raiola en vader Alfie.  \n  \nFreese: 'In het verleden was zijn spel met de rug naar het doel het grootste verschil met Lewandowski van Bayern. Lewandowski kan de bal dan schitterend uit de lucht plukken, controleren en afgeven op inlopende ploeggenoten. Ook Haaland beheerst dat spel inmiddels vrij goed.'  \n  \nFreese, tenslotte: 'Hij neemt het publiek altijd mee in zijn enthousiasme en dat krijgt hij terugbetaald. In de slotfase tegen Frankfurt waren minutenlang spreekkoren voor Erling Haaland te horen. Dat had ik nog nooit meegemaakt bij Dortmund, zelfs niet bij Marco Reus.' Nee, Freese heeft weinig op hem aan te merken. Ja, hij zou iets minder snel gefrustreerd kunnen zijn. Haaland zal dat zelf ook wel weten, telkens met dat ene doel in gedachten: 'Een van de beste voetballers ter wereld worden.'  \n  \nOok Noorwegen verloor van Turkije  \n  \nNet als Nederland verloor Noorwegen een van de drie duels in de WK-kwalificatiereeks. Beide landen gingen onderuit tegen Turkije. De Noren deden dat thuis, waarbij aangetekend dat de wedstrijd vanwege corona in Malaga werd gespeeld. Karsten Thorstvedt kreeg de rode kaart en is ook tegen Nederland nog geschorst. Noorwegen mist ook spits Alexander Sørloth vanwege een schorsing. In het Ullevaal Stadion van Oslo mogen zevenduizend toeschouwers plaatsnemen in verband met de strenge coronaregels. Dat is ongeveer eenderde van de capaciteit.  \n  \nDoelpuntenHaaland in nationale competities  \n  \n2016  \n  \nBryne: 16 duels, nul goals  \n  \n2017  \n  \nMolde: 14 duels, 2 goals  \n  \n2018  \n  \nMolde: 25 duels, 12 goals  \n  \n2018-2019  \n  \nRed Bull Salzburg: 2 duels, 1 goal  \n  \n2019-2020  \n  \nRed Bull Salzburg: 14 duels, 16 goals  \n  \n2019-2020  \n  \nBorussia Dortmund: 15 duels, 13 goals  \n  \n2020-2021  \n  \nBorussia Dortmund: 28 duels, 27 goals  \n  \n2021-2022  \n  \nBorussia Dortmund: 3 duels, 3 goals  \n  \nTopscorers  \n  \nLewandowski (Bayern München) 66 duels: 80 goals  \n  \nHaaland  \n  \n(Dortmund) 64 duels: 63 goals  \n  \nRonaldo  \n  \n(Juventus) 70 duels: 41 goals  \n  \nMbappé  \n  \n(PSG) 68 duels: 55 goals  \n  \nMessi  \n  \n(Barcelona) 73 duels: 54 goals  \n  \nLukaku  \n  \n(Internationale) 75 duels: 51 goals  \n  \nVijf grootse voetballanden (Engeland, Spanje, Italië, Duitsland en Frankrijk) sinds januari 2020 (Haaland bij Dortmund, tot en met zaterdag).  \n  \nMinste schoten nodig voor doelpunt  \n  \nHaaland  \n  \n200 schoten totaal  \n  \n114 op doel,  \n  \n63 goals,  \n  \n3,17 schoten per doelpunt  \n  \nLewandowski  \n  \n291 schoten  \n  \n149 op doel,  \n  \n80 goals,  \n  \n3,64 schoten per doelpunt  \n  \nBen Yedder  \n  \n(Monaco)  \n  \n122 schoten  \n  \n56 op doel,  \n  \n30 goals,  \n  \n4,07schoten per doelpunt  \n  \nOok Noorwegen verloor van Turkije  \n  \nNet als Nederland verloor Noorwegen een van de drie duels in de WK-kwalificatiereeks. Beide landen gingen onderuit tegen Turkije. De Noren deden dat thuis, waarbij aangetekend dat de wedstrijd vanwege corona plaatsvond in Malaga. Karsten Thorstvedt kreeg de rode kaart en is ook tegen Nederland nog geschorst. Noorwegen mist ook spits Alexander Sørloth vanwege een schorsing. In het Ullevaal Stadion van Oslo mogen 7000 toeschouwers plaatsnemen, in verband met de strenge coronaregels. Dat is ongeveer eenderde van de capaciteit.","intensity":0,"negativity":0,"cluster_id":48,"similar_texts":"text472"},{"id":"93","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=1538268e5468eb215bbb#/pages/40-41","title":"Olympische beweging verliest ’grote vriend’","text":"Olympische beweging verliest ’grote vriend’\n\nJacques Rogge in 2012, tijdens een persconferentie na een vergadering van het IOC-bestuur. \n\nFoto AFP\n\nVoormalig IOC-voorzitter Jacques Rogge (79) overleden \n\nAMSTERDAM „Hij was een fel voorvechter van schone sport en streed onvermoeibaar tegen dopinggebruik.” Dat zegt Thomas Bach, de huidige voorzitter van het Internationaal Olympisch Comité (IOC) over zijn voorganger Jacques Rogge, die op 79-jarige leeftijd is overleden.\n\nDe Belgische bestuurder stond van 2001 tot en met 2013 aan het hoofd van het IOC en was de achtste voorzitter van dit instituut. Rogge volgde de Spanjaard Juan Antonio Samaranch op, die een wankele organisatie naliet wegens veel schandalen en financiële problemen.\n\nVolgens Bach was Rogge een voorzitter die in belangrijke mate heeft bijgedragen aan het hervormen en moderniseren van het IOC. „Hij zal ook worden herinnerd voor zijn inspanningen voor de jeugdsport en voor het instellen van de Jeugd Olympische Spelen”, aldus Bach over zijn voorganger. „Jacques hield erg veel van sport en wilde graag bij de atleten zijn. Hij bracht die passie over op iedereen die hem kende. Zijn plezier in sport was aanstekelijk. De gehele olympische beweging betreurt het verlies van een grote vriend en een gepassioneerde fan van de sport”, aldus Bach.\n\nRogge was een orthopedisch chirurg met een specialisatie sportgeneeskunde. Als zeiler in de Finn-klasse deed hij mee aan de Olympische Spelen van 1968 in Mexico, 1972 in München en 1976 in Montréal. Hij werd één keer wereldkampioen in de Finn-klasse. Rogge was ook rugbyer en kwam tien keer uit voor het Belgische nationale team.\n\nNa zijn carrière als zeiler werd Rogge actief als bestuurder in de sport. Hij was van van 1990 tot en met 1992 voorzitter van het Belgisch Olympisch en Interfederaal Comité (BOIC). In 1991 werd hij lid van het IOC. Tien jaar later volgde hij Samaranch op en werd hij de machtigste sportbestuurder op aarde. Rogge werd in 2009 herkozen voor een tweede termijn.\n\nAls teken van respect zal de olympische vlag vijf dagen lang halfstok worden gehesen in het Olympisch Huis, in het Olympisch Museum en in alle gebouwen van het IOC en het Belgische olympisch comité. Het IOC nodigt alle Nationale Olympische Comités en Internationale Federaties uit om zich bij dit gebaar van herdenking en eerbetoon aan te sluiten.\n\nJacques Rogge was getrouwd met Anne en laat een zoon, dochter en twee kleinkinderen na. Hij leed al lange tijd aan de ziekte van Parkinson.\n\nPreses Bach: ’Zijn plezier in sport was aanstekelijk’","intensity":0,"negativity":0,"cluster_id":8,"similar_texts":"text113"},{"id":"94","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/38/1","title":"Ondergronds onweer","text":"Hij was een sjamaan van de muziek, en in zijn studio in Jamaica knoopte hij de meest bizarre klanken aan elkaar, als in een spookachtig voodooritueel. En al verloren zelfs de meest verlichte rasta's soms de grip op Lee 'Scratch' Perry: de zondag op 85-jarige leeftijd overleden liedschrijver, zanger en producer werd een van de grootste genieën van de popmuziek, wiens invloed nog dagelijks te horen is in een brede waaier aan muziekstijlen.  \n  \nMet zijn vernieuwende studiotechnieken en een volslagen vrijgevochten geest bouwde Rainford Hugh Perry, zoals hij werd geboren in 1936, eerst aan de reggae, die vanuit Jamaica de wereld zou veroveren. Daarna vond Perry de dub uit, en met die bedwelmende muziek maakte Perry de weg vrij voor de moderne dance: van techno tot drum-'n-bass en dubstep. En in zijn ritmische wonderwereld van diepe bassen en blikkerende drumbeats kon zelfs de hiphop in de steigers worden gezet.  \n  \nWie nu luistert naar de vroegste muziek van Perry, voelt een geheime kamer opengaan in het bewustzijn. Je weet vaak niet wat je hoort, en waar de sissende, kronkelende geluidenpracht vandaan komt: zijn platen zijn onvergelijkbaar psychedelisch en werken nog altijd als drugs zonder drugs.  \n  \nMaar wat voerde het onnavolgbare meesterbrein nu precies uit in die studio? Hoe werd hij een van de architecten van de moderne muziek, die door Paul McCartney op handen werd gedragen en gekopieerd? Een trip langs Perry's belangrijkste muziekwerken, van zichzelf én als drijvende kracht achter de knoppen van zijn mengtafels.  \n  \nLee Perry People Funny Boy  \n  \nIn de vroege jaren vijftig ging Perry als jonge arbeidskracht aan het werk in de steengroeven. Hij bouwde mee aan het Jamaicaanse spoornetwerk bij het dorp Negril en maakte er kennis met de kracht van een oergeluid. Als hij grote stenen oppakte en wegsmeet, hoorde hij een dreun door de aarde gaan, als een ondergronds onweer. Dat geluid liet hem nooit meer los, en volgens Perry komt ál zijn muziek uit de stenen.  \n  \nHij wilde iets doen met zijn ontdekking, vertrok naar Kingston en meldde zich bij de beroemde ska-studio Studio One. Maar hij vond de opgewekte dansmuziek die daar vandaan kwam leeghoofdig en ongeïnspireerd. Hij besloot dat hij het zelf beter kon en doopte zichzelf om tot The Upsetter, de man die alles overhoop zou halen. En hij nam in 1968 het nummer People Funny Boy op. Dat werd een historische single. Omdat Perry met zijn holle en knallende drumslagen voor het eerst de aarde deed trillen en aldus de aanzet gaf tot de meer begeesterde Jamaicaanse muziek: de reggae. Maar ook omdat Perry het geluid van een huilende baby door zijn plaat weefde. Dat krijsende kind zou de geschiedenis in gaan als een van de eerste samples, een op band opgenomen geluid dat listig in de muziek werd gemixt.\n\nBob Marley Duppy Conqueror\n\nPerry zag mengtafels in de studio als instrumenten. Hij liet opgenomen geluiden van drums, bassen en gitaren door eindeloze echo's dwalen, en dankzij de diepte in zijn geluid kreeg de Jamaicaanse muziek spiritualiteit. Perry werd in Jamaica, begin jaren zeventig, gezien als iemand die artiesten nieuw leven kon geven en dus werd er vaak bij hem aangeklopt.  \n  \nIn 1970 meldde een jonge Bob Marley zich bij Perry. Hij had al enig succes gehad met zijn band The Wailers, maar ook hij zocht verdieping. Die vond hij, bij Perry. Volgens de producer zat er een kwade geest - in voodootermen: een duppy - in Marleys hoofd. Die zat zijn artistieke vrijheid in de weg. En dus schreef Perry het lied Duppy Conqueror, waarin Marley zich kon loszingen van de alledaagsheid. Bob Marley nam het album Soul Rebels op, trok bij Perry in en volgens de producer zelf gaf hij de zanger iedere dag thee met honing, om zijn stem zachter te maken. Marley vond zichzelf opnieuw uit en kon de wereld veroveren.\n\nJunior Delgado Sons of Slaves\n\nPerry nam zijn werk als producer zeer serieus. Hij beschouwde muziek als boodschap, een middel voor de zwarte wereldbevolking om zich te ontworstelen aan witte onderdrukking. En de producer, dus de fabrikant van dat revolutionaire geluid, was als een profeet.  \n  \nIn de heuvels boven Kingston bouwde Perry een eigen studio: de Black Ark. Dat moest een tempel worden voor de zelfverklaarde profeet. De producer dook er de diepte in met belangrijke maatschappelijke mededelingen en produceerde de prachtigste rootsreggae. Zo ook dit fantastische, traag golvende protestlied van Junior Delgado, dat eind jaren zeventig werd opgenomen in de toverkamer van Perry. Een pijnlijk mooie plaat, met echoënde gitaren en ritmen die klinken als zweepslagen.\n\nMax Romeo Chase the Devil\n\nEen van de grootste reggaehits aller tijden komt, hoe kan het anders, ook uit de Black Ark-broedplaats van Lee Perry. De producer componeerde en schreef het grijsgedraaide lied samen met zanger Max Romeo, en Perry liet diens stem opstijgen naast een holle drumslag en een knisperende ratel, die het nummer een onweerstaanbare dansgroove gaven en waar een droog plukkende bas nog wat overheen kon huppelen.  \n  \nDe beeldspraak was roerend en overtreft nog altijd het beste zelfhulpboek. De duivel in het lied is de negativiteit in de mens, waartegen eenieder zich kan beschermen met het ijzeren hemd van de eigen wilskracht.\n\nLee Perry Disco Devil\n\nLee Perry dronk veel: witte rum bij voorkeur. En hij rookte onafgebroken marihuana. En hij liet zijn creativiteit intussen liederlijk de vrije loop in zijn geluidstempel. Perry nam geluiden op in de tuin of op straat. Of hij hield de microfoon bij een spetterende tv. Deze omgevingssgeluiden zette hij op een spoelenbandrecorder en hij nam die sissende en ratelende geluiden steeds opnieuw op, in steeds hoger opgestapelde geluidsbouwwerken. Perry raakte gefascineerd door de wonderbaarlijke klankvermenigvuldiging. En hij liet de gebruikelijke liedstructuur steeds meer voor wat die was.  \n  \nDe bas was volgens Perry de hartslag en dus het gevoel, het ritme van de drum was het brein, de strakke maat van de ratio. In zijn Black Ark sleutelde Perry zo een compleet nieuw muziekgenre in elkaar, waarin honderden laagjes geluid als 'dubs' over elkaar heen werden geplakt. Perry gebruikte versies van originele nummers, zoals zijn eigen Chase the Devil, en bewerkte die tot uitgesponnen dubtracks als Disco Devil, waar iedereen die het wilde overheen kon spreekzingen, of zoals dat in Jamaica heet: toasten. De onnavolgbare dub van Perry zou de muziekwereld veranderen en de moderne dance blijvend beïnvloeden. En de toasters zouden zelfs de Amerikaanse rappers op het spoor van de hiphop zetten.\n\nThe Congos Heart of the Congos\n\nLee Perry was geen diepgelovige rasta, zoals veel van de musici die bij hem in de studio kwamen. Hij rookte wel 'ganja', maar vond veel rasta's niet oprecht omdat ze volgens hem niet zuiver in de door henzelf opgelegde leer waren.  \n  \nDesondanks zette hij zich in 1977 met drie spirituele rastazangers van de vocale groep The Congos aan een meesterwerk dat wordt gerekend tot een van de belangrijkste albums uit de muziekgeschiedenis. Perry gebruikte de technieken uit zijn dub, de zweepslagen van de bekkens en echoënde bassen en drums, om de religieuze teksten van The Congos nog meer meeslepende diepgang te geven. De engelachtige falsetstemmen van de zangers plaatste hij naast loeiende koeien en resonerende slagen op koper en conga's. En natuurlijk die groovende, betoverende ritmegitaar, die een mist laat optrekken in het hoofd van de luisteraar.  \n  \nToen het album uitkwam, was het geen succes. De plaat werd vooral door westerse platenlabels veel te experimenteel gevonden en werd in eerste instantie niet eens uitgebracht. Perry was naar verluid ook niet tevreden: hij was klaar met de rasta's, die zijn studio hadden 'vergiftigd met kwade geesten'. Hij stak zijn wereldberoemde Black Ark-studio in brand, om zo 'opnieuw geboren' te kunnen worden.\n\nLee Perry Jamaican E.T.\n\nEind jaren zeventig en gedurende de jaren tachtig trok Perry zich terug uit het actieve muziekleven, al bleef hij ontelbaar veel, vaak wat verwarde albums en nummers uitbrengen in een nieuwe kleine studio. Volgens veel Jamaicanen was de producer definitief gek geworden.  \n  \nMaar in de 'westerse' muziekwereld werd Perry op handen gedragen. Paul McCartney vroeg Perry of hij diens studiotechnieken kon gebruiken en Perry bracht verfijnd muzikaal gevoel naar bijvoorbeeld de Britse punk van The Clash, die het door Perry geproduceerde Police and Thieves coverde.  \n  \nWat niemand wist, was dat Perry ook aan zichzelf werkte. Hij zwoer drank en drugs af, en werkte vanuit Londen en later Zürich aan een comeback. In 2002 verraste Perry de wereld met de zalig wereldvreemde maar ook toegankelijke en opgewekte plaat Jamaican E.T., waarin flarden reggae en typische Perry-dub voorbijdreven naast kwetterende vogels en verdwaalde koperblazers. De herboren producer won er in 2013 een Grammy mee.\n\nBeastie Boys Dr. Lee, PhD\n\nLee Perry beleefde in zijn nadagen nog een prachtige muziekcarrière. Hij toerde onvermoeibaar de wereld rond en werd door de popwereld op handen gedragen.  \n  \nDe Amerikaanse hiphopband Beastie Boys, bijvoorbeeld, liet niet na te benadrukken hoezeer het meesterschap van Perry hun muziek had beïnvloed. Een ultiem eerbetoon aan hun muzikale mentor kwam in 1998, met de track Dr. Lee, PhD, waarvan de titel voor zichzelf moest spreken. In de track, met zoemende orgels, conga's en de zangstem van Perry, kreeg de producer de eer die hem toekwam. En uiteraard verscheen er ook nog een instrumentale, knetterstonede en ernstig onsamenhangende dubversie.\n\nBIJNAMEN\n\nLee Perry stond niet alleen bekend onder zijn bijnaam 'Scratch' of zijn artiestenalias The Upsetter. De Jamaicaanse producer had een arsenaal aan bijnamen, die vaak verwezen naar zijn buitenaardse muziek. Hij liet zich aanspreken als Spooky Scratchy, The Firmament Computer, Super Ape, Kimble the the Nimble, of, heel bescheiden, King. De Beastie Boys noemden hem steevast Dr. Lee, PhD.","intensity":0,"negativity":0,"cluster_id":68,"similar_texts":"text497"},{"id":"95","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/30/hartwig-art-foundation-op-zuidas-wil-amsterdam-nieuw-museum-voor-hedendaagse-kunst-a4056483#20210830-79778-102","title":"Op Zuidas wil Amsterdam nieuw museum voor hedendaagse kunst","text":"De Hartwig Art Foundation van miljardair Rob Defares wil op de Zuidas in Amsterdam een museum voor hedendaagse kunst vestigen. Dat heeft de gemeente in een raadsbrief bekendgemaakt. Het museum, dat voorlopig Museum of Contemporary Art (MCA) heet, moet komen in het oude rechtbankgebouw aan de Parnassusweg. Hiervoor wil de gemeente het gebouw kopen van het Rijksvastgoedbedrijf. Medio september moet de gemeenteraad instemmen met dat voornemen. Na de aankoop zal de stad het oude gebouw van de rechtbank kostendekkend verhuren aan de Hartwig-stichting. De Amsterdamse Kunstraad heeft positief geadviseerd over de plannen. De Hartwig Art Foundation wil in het toekomstige museum exposities brengen van jonge, veelbelovende kunstenaars en nieuwe kunst. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":1,"cluster_id":31,"similar_texts":"text21"},{"id":"96","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/12/6","title":"Opnieuw vervuilde vaccins gevonden in Japan","text":"### Corona\n\nJapan heeft opnieuw vervuilde coronavaccins van fabrikant Moderna ontdekt. Die werden gevonden in de zuidelijke regio Okinawa. De lokale autoriteiten stoppen tijdelijk met het toedienen van het middel. Donderdag werden ruim 1,6 miljoen Moderna-vaccins uit voorzorg teruggehaald vanwege een onbekende substantie in sommige flesjes. Het is niet bekend om wat voor vervuilingen het gaat en of die een gevaar opleveren voor de gezondheid. Daar wordt nader onderzoek naar gedaan.","intensity":0,"negativity":0,"cluster_id":65,"similar_texts":"text556"},{"id":"97","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/2/3","title":"Organisaties doen aangifte tegen organisator 'nazibeurs'","text":"Het Centrum Informatie en Documentatie Israël (CIDI) en Centraal Joods Overleg (CJO) doen aangifte tegen de organisator van de Militariabeurs in Houten. Dat hebben de organisaties besloten na het zien van beelden die zijn gemaakt door het consumentenprogramma Kassa.  \n  \nOp de beurs voor verzamelaars van militaire memorabilia waren veel nazivoorwerpen te koop, waaronder dolken met hakenkruizen en SS-leuzen, SS-insignes, bustes van Adolf Hitler en Duitse eremedailles met hakenkruis. Ook was er een gedragen Jodenster te koop voor 2500 euro, met een boekje waarin de persoonsgegevens van de draagster staan.  \n  \nCJO-voorzitter Ronny Naftaniel noemt de beurs tegenover Kassa'walgelijk' en ziet het als een verheerlijking van het nazigedachtegoed. Volgens de CIDI en CJO zet de Militariabeurs met het verkopen van de spullen aan tot haat en geweld. Organisator Gaston Vrolings ontkent dat. Hij stelt dat de beurs een educatief doel heeft en er niets ontoelaatbaars plaatsvindt. Bezoekers zijn volgens hem geen nazisympathisanten, zegt hij tegen Kassa. ,,Deze beurzen bestaan al veertig jaar. Het zijn doodgewone verzamelaars die de beurs bezoeken.''","intensity":0,"negativity":0,"cluster_id":50,"similar_texts":"text601"},{"id":"98","publisher":"NRC Handelsblad","date":"2021-08-30","url":"https://www.nrc.nl/nieuws/2021/08/29/orkaan-ida-aan-land-a4056485#20210830-79778-102","title":"Orkaan Ida aan land","text":"In de Amerikaanse staat Louisiana is zondagavond orkaan Ida aan land gekomen. Volgens het Amerikaanse orkaancentrum NHC kan Ida uitgroeien tot een storm van de vierde categorie, met mogelijk levensbedreigende overstromingen tot gevolg. Op sommige plekken zou het water zo’n drie tot vier meter kunnen stijgen.\n\nDit weekend zei gouverneur John Bel Edwards van Louisiana al dat Ida mogelijk de zwaarste storm wordt die de staat treft sinds 1850. Analisten vrezen ervoor dat Ida zelfs een dieper spoor achter zal laten dan Katrina deed in 2005. Die orkaan verwoestte toen een groot gedeelte van de stad New Orleans, 1.800 mensen kwamen om het leven.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 30 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 30 augustus 2021","intensity":0,"negativity":0,"cluster_id":59,"similar_texts":"text450"},{"id":"99","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/5/3","title":"Orkaanschade neemt toe, 2017 was het duurste jaar tot nu toe","text":"Louisiana en Mississippi worden zwaar getroffen door orkaan Ida. Hoe groot is de schade van orkanen de laatste jaren? Het duurste orkaanjaar tot nu toe in de Verenigde Staten was 2017 met een schadebedrag van bijna 100 miljard dollar. Hoewel Katrina in 2005 nog steeds te boek staat als de orkaan met de meeste schade, leek er in 2017 geen einde te komen aan het orkaanseizoen. Orkaan Harvey werd direct gevolgd door Irma. Daarna volgden snel Maria en Nate. Orkaan Nate haalde de top-10 niet qua schade in de VS, maar was voor Costa Rica de grootste natuurramp in de geschiedenis. De totale kosten zijn naar schatting bijna 300 miljard dollar, 100 miljard dollar aan schade was verzekerd. Tot nu toe is Katrina met 65 miljard dollar schade en ruim 1.800 doden de grootste klimaatramp in de 21ste eeuw in de VS.\n\nHalf Louisiana zonder stroom\n\nMaandag zwakte orkaan Ida van een orkaan af naar een tropische storm, maar het is nog te vroeg om de totale schade in te schatten. Zeker is dat Louisiana, net als bij orkaan Katrina, zwaar wordt getroffen. Maandagmiddag (Nederlandse tijd) zat ruim de helft van de inwoners van de staat zonder stroom. In New Orleans is vrijwel overal de elektriciteit uitgevallen. Een grote elektriciteitstoren die Katrina had doorstaan stortte zondagavond in.\n\nOrkaanseizoen 2021 kent een heftig begin, Ida is al nummer vier in de Atlantische Oceaan\n\nOrkaan Ida is de vierde orkaan in de Atlantische Oceaan dit jaar, en de elfde storm die ernstig genoeg is om een naam te krijgen. Met tot nu toe vier orkanen zit 2021 nog onder het gemiddelde van de afgelopen jaren, maar het orkaanseizoen is nog maar net begonnen. Met drie tropische stormen in juni kende 2021 het meest actieve begin van het seizoen sinds 1968. Hoewel de economische schade en kracht van orkanen de laatste jaren toenemen, zijn de aantallen niet snel aan het stijgen. De afgelopen tien jaar waren er gemiddeld 7,4 orkanen per jaar, iets meer dan de 6,4 die er sinds de jaren zestig gemiddeld zijn geteld. Ook het aantal zware orkanen, met een windsnelheid van 178 kilometer per uur of meer, was het afgelopen decennium slechts iets hoger dan het langjarig gemiddelde.","intensity":0,"negativity":0,"cluster_id":61,"similar_texts":"text462"},{"id":"100","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/4/1","title":"Orkanen worden sterker, niet frequenter","text":"### Analyse - KLIMAATVERANDERING EN WEERSEXTREMEN Orkaan Ida bij New Orleans\n\nOrkanen worden sterker en natter\n\nIda markeert de start van een jaarlijks terugkerende fenomeen: het orkaanseizoen. Is het zeewater rond Amerika na een warme zomer voldoende opgewarmd, dan pompen onweersbuien zich op tot de beruchte pilaren van ronddraaiende lucht.  \n  \nHoe warmer dat zeewater is, hoe meer energie de orkaan heeft om zichzelf aan te zwengelen, dus hoe hoger de windsnelheden. In zijn laatste klimaatrapport acht het IPCC, het klimaatpanel van de Verenigde Naties, het 'waarschijnlijk' dat klimaatopwarming leidt tot extremere orkanen.  \n  \nHet is zelden mogelijk aan te tonen dat een individueel weerfenomeen zonder klimaatverandering niet was voorgekomen, aldus Jeroen Aerts, hoogleraar water en klimaatrisico's aan de Vrije Universiteit. Die link is dus ook bij Ida niet zomaar te leggen.  \n  \nDe Golf van Mexico is niet uitzonderlijk heet op dit moment, zegt hij. Dat Ida kon uitgroeien tot een krachtige orkaan van de vierde categorie, met windsnelheden van 230 kilometer per uur, komt voor een belangrijk deel doordat de orkaan tijdens zijn tocht over de oceaan vooral over de warmste delen van de Golf trok.  \n  \n'Mensen denken bij een orkaan vooral aan wind, die zeewater kan opduwen tot vloedgolven. Maar een orkaan brengt ook veel regen met zich mee', vervolgt hij. Hij noemt orkaan Harvey, die zo'n honderd doden veroorzaakte. 'Het stormde toen hard, maar met name de lokale neerslag leidde tot problemen. Op sommige plekken in Texas viel in vier dagen tijd wel 1 meter regen.'  \n  \nOok op dit vlak voorziet het IPCC grotere problemen door klimaatverandering: warmere lucht kan meer vocht vasthouden. Volgens schattingen op basis van modelstudies valt er zo'n 10 tot 15 procent meer regen uit orkanen als de aarde 2 graden opwarmt.\n\nOrkanen komen niet per se vaker voor\n\nOrkanen zullen naar verwachting dus schadelijker worden, maar over een ander punt is veel minder zekerheid: hoe vaak ze zullen voorkomen. Zal hun aantal toenemen, afnemen, gelijk blijven? Klimaatwetenschappers weten het niet.  \n  \nDat komt omdat bij het ontstaan van orkanen veel factoren meespelen. Neem de harde winden die over de oceaan waaien, en die, ietwat ironisch, orkanen een halt kunnen toeroepen. Ze kunnen orkanen kapot scheuren en afzwakken. Hoe deze winden zich zullen gedragen als het klimaat opwarmt, is onduidelijk, zegt Aerts.  \n  \nWat niet meehelpt, is dat orkanen relatief zeldzaam zijn, wat het bestuderen ervan extra lastig maakt. Elk jaar ontstaan er enkele tientallen, doorgaans een stuk of zeventig, zegt Aerts. Hierdoor is er nog niet duidelijk of klimaatverandering al sterke invloed heeft op hun frequentie.\n\nOrkanen veroorzaken minder doden\n\nToch opvallend: een van de zwaarste orkanen ooit komt aan land, en het aantal doden blijft, maandag althans, op één steken. Dat past bij een bredere ontwikkeling: het aantal doden door orkanen is de laatste decennia sterk afgenomen. De grote ramp met orkaan Katrina, waarbij een vloedgolf New Orleans overspoelde en er duizend mensen stierven, vormt de gitzwarte uitzondering.  \n  \nDeels is deze afname te danken aan een verbeterde bescherming tegen het water, met dijken en waterkeringen - al kan er in de VS op dat punt veel verbeteren, volgens Aerts. Bovenal zijn de Amerikanen beter geworden in het spotten van nieuwe orkanen en het op tijd evacueren van gebieden, zegt hij.  \n  \n'De hele keten is de afgelopen tien, vijftien jaar sterk verbeterd, van de satellietwaarnemingen tot het bereiken van mensen op de grond. Zoals een sms'je: jullie moeten weg.' Mede door waarschuwingssystemen is het aantal doden door tropische cyclonen - die alleen rond Noord-Amerika 'orkanen' heten - wereldwijd gekelderd, zegt hij.  \n  \nIntussen neemt de materiële schade wél toe. 'Dat ga je nu met Ida ook zien: de schade zal in de miljarden lopen.' Volgens het meteorologische instituut van de Verenigde Staten vonden de vijf duurste orkanen bijvoorbeeld allemaal na het jaar 2005 plaats. Dit komt vooral doordat er meer woningen, fabrieken en andere gebouwen in de buurt van de kust zijn gebouwd, aldus Aerts. 'Ondertussen gaat de klimaatverandering door en groeit de bevolking verder. Dan zal er meer nodig zijn om het aantal doden laag te houden.'  \n  \nNa de overstroming van New Orleans door orkaan Katrina bouwde het Nederlandse Arcadis een nieuwe waterkering. Zijn de Amerikanen nu voldoende beschermd? Piet Dircke, directeur watermanagement bij Arcadis, heeft nog zijn zorgen. 'We hebben een soort kasteelmuur rond de stad opgetrokken. Zit je buiten die ring, dan is dat levensgevaarlijk, want de kustzone van Louisiana en de hele Mississippidelta is zwakjes beschermd. De kust is aan het afbrokkelen en er is weinig hoogwaterbescherming. En je moet niet vergeten dat binnen het dijkensysteem van New Orleans sommige gebieden 4 meter onder zeeniveau liggen. Dat is even laag als Schiphol. De dijken rond Schiphol zijn berekend op hoogwater dat gemiddeld eens in de tienduizend jaar voorkomt. De waterkering in New Orleans op situaties die eens in de honderd jaar voorkomen.'  \n  \n'we hebben een kasteelmuur opgetrokken'","intensity":0,"negativity":0,"cluster_id":61,"similar_texts":"text619"},{"id":"101","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=c44f410437b6f4fcde92#/pages/32-33","title":"Overmars gaat uit van vertrek Neres en Onana","text":"Overmars gaat uit van vertrek Neres en Onana\n\nBlijft David Neres wel of niet bij Ajax?\n\ndoor Mike Verweij\n\nAMSTERDAM Marc Overmars zei kort voor de wedstrijd voor de camera van ESPN dat hij nog altijd uitgaat van een vertrek van David Neres bij Ajax. Maar dat het kort dag wordt, is duidelijk. Een niet nader genoemde club haakte af, Leicester City heeft zich nog niet officeel gemeld en 1 september sluit de transfermarkt al.\n\nVeel clubs vinden de Braziliaan, die exceleerde tijdens de Champions League-campagne in 2019, een interessant transferobject, maar hikken tegen de gewenste transfersom van ruim twintig miljoen euro, bonussen en een percentage doorverkoop aan.\n\nEn dus is er op dit moment geen officieel bod binnen voor de Braziliaan, die Antony en Steven Berghuis voor zich heeft. In de laatste twee dagen van de transfermarkt kan alles gebeuren en onder druk wordt alles vloeibaar. En dus gaat Overmars uit van een transfer. ,,Zoals ik het nu zie, denk ik dat Neres hier volgende week niet meer speelt. Voorin zijn de posities heel druk bezet dus zou het goed zijn als daar iets gebeurt.”\n\nDe Argentijnse verdediger Nicolás Tagliafico mag óók vertrekken bij Ajax. Doelman André Onana kan vanaf 4 september weer trainen, na een dopingschorsing. Ten Hag wil nog niet zeggen of Onana dat volgende week ook werkelijk gaat doen als zijn transfer niet doorgaat. „Dat zien we dan wel weer, maar ik weet wat er speelt. Hij gaat nog wel, denk ik.” Twee clubs zijn zeer concreet.\n\nTen Hag verwacht dat Mohamed Daramy de laatste aankoop van Ajax deze transferperiode is. „Maar je weet het met Overmars maar nooit”, lacht hij. „Misschien geeft hij de trainer nog een cadeau.”","intensity":0,"negativity":0,"cluster_id":66,"similar_texts":"text565"},{"id":"102","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/26/1","title":"Plannen voor nieuw particulier museum op de Zuidas in Amsterdam","text":"### Vandaag - Beeldende kunst\n\nMogelijk verrijst op de Zuidas in Amsterdam in de toekomst een gloednieuw 'toonaangevend internationaal museum voor hedendaagse kunst'. Dat is het plan van de Hartwig Art Foundation, zo blijkt uit documenten die half september worden beoordeeld door de gemeenteraad. Het museum zou komen in de oude (deels) monumentale rechtbank aan de Parnassusweg.  \n  \nAl twee jaar is de gemeente in gesprek met de Hartwig Art Foundation. Het plan dat binnenkort aan de raad wordt voorgelegd is dat de gemeente de oude rechtbank koopt en vervolgens verhuurt aan de stichting van zakenman en mecenas Rob Defares. Hij bestuurt deze stichting samen met Beatrix Ruf, die tussen 2014 en 2017 directeur was van Stedelijk Museum Amsterdam.  \n  \nOp de nieuwe kunstplek op de Zuidas zouden expositieruimten (onder meer in de voormalige zittingszalen) komen en daarbij kunstenaarsverblijven, horeca, een auditorium, een foodlab, een bibliotheek en een sociëteit. De exploitatie komt voor rekening van de stichting en zal geen gebruik maken van (gemeente)subsidies.  \n  \nHet plan voor het nieuwe 'Museum of Contemporary Art' (een werktitel, aldus de stukken) heeft inmiddels de steun van het college. Cultuurwethouder Touria Meliani en wethouder Zuidas Victor Everhardt lieten de gemeenteraad per brief weten dat zij het plan beschouwen als een 'cadeau aan de stad'.  \n  \nOok de Amsterdamse Kunstraad heeft positief geadviseerd over het nieuwe museum en noemt het 'in potentie een geweldige verrijking voor de stad'. Wel werden enige vragen gesteld over mogelijke concurrentie met het Stedelijk Museum Amsterdam. En de raad drong erop aan af te zien van de naam 'Museum of Contemporary Art' om verwarring met het Stedelijk te voorkomen. De Hartwig Art Foundation liet de Kunstraad weten 'een zeer goede relatie' met het Stedelijk Museum te hebben.  \n  \nBeide bestuurders van de Hartwig Art Foundation hebben een geschiedenis bij het Stedelijk. Ruf verliet haar directeurspost in 2017 na berichten over mogelijke belangenverstrengeling. Defares zat in de raad van toezicht op het moment dat Ruf werd aangenomen. Bovendien is hij begunstiger van het museum: het Stedelijk heeft op de bovenverdieping een R.H. Defares-zaal. De erezaal van het museum is bovendien vernoemd naar Defares' bedrijf IMC, sinds een grote donatie van IMC in 2009 het museum hielp overeind te blijven.  \n  \nHoewel Defares zelf kunst verzamelt, is het volgens de plannen niet de bedoeling het museum rond deze collectie in te richten. Sterker nog, het wordt een 'collectieloos' museum. De kunst die in opdracht van de particuliere instelling wordt geproduceerd zal worden geschonken aan Collectie Nederland en daarmee in gedeeld eigenaarschap van Nederlandse musea komen.  \n  \nOm zulke kunstopdrachten te verstrekken is vorig jaar al het Hartwig Art Production | Collection Fund opgericht, dat vijf jonge curatoren vijftien kunstenaars liet uitkiezen die kunst maken voor Collectie Nederland. Daarvoor werkt de stichting samen met presentatie-instellingen en post-academische instellingen in Nederland. Binnenkort is in dit kader een expositie te zien van kunstenaar Neo Matloga bij Stroom in Den Haag.  \n  \nWanneer de omvangrijke kunstruimte in Amsterdam wil openen en wie haar gaat leiden, is nog niet bekend. De Hartwig Art Foundation laat desgevraagd weten de plannen nader uit te werken nadat de gemeenteraad het besluit over de aankoop van de voormalige rechtbank heeft genomen. Het gaat om een investering van 26.825.000 euro. Uit de raadsbrief blijkt dat de gemeente verwacht dat, wanneer de plannen doorgaan, per 1 december 2022 huur kan worden geïnd bij de Hartwig Art Foundation.\n\nHoe kijkt de directeur van het Stedelijk Museum naar de plannen?\n\nKort na zijn aantreden in 2019 hoorde Rein Wolfs over het beoogde 'Museum of Contemporary Art' op de Zuidas: 'Het leek me meteen interessant. Amsterdam is groot genoeg om belangrijke spelers te herbergen. Er is hier bijvoorbeeld nog geen internationaal opererende grote kunsthal die hedendaagse kunst laat zien, ik denk dat de Hartwig Art Foundation in dat gat kan stappen.' En moet de plek dan wel 'museum' gaan heten? 'Ik wil me daar niet al te veel in mengen. Laat ik het zo zeggen: het begrip museum is geen beschermde titel, maar voor mijn gevoel heeft het begrip ook met collectioneren van doen. En wij zijn natuurlijk het museum in Amsterdam voor moderne en hedendaagse kunst, die positie vind ik van belang.' Is het niet vreemd dat de twee initiatiefnemers eerder bij het Stedelijk betrokken waren? 'We hebben heel positief contact. Ik zie dat Rob Defares en Beatrix Ruf zich bewust zijn van het belang van het Stedelijk. Daarom zullen we ook geen concurrenten worden. Wij hebben een andere manier van werken als museum met een collectie. We zullen complementair zijn.' Wolfs verwacht dat de nieuwe kunstplek op de Zuidas de positie van Amsterdam als internationale kunststad kan versterken: 'Als deze plek een extra reden vormt voor internationale kunstenaars om hier in Amsterdam te blijven, dan kan Amsterdam echt een centrum voor hedendaagse kunst in Europa worden, zoals Berlijn.'\n\nWIE IS ROB DEFARES?\n\nRob Defares (60) was in 1989 mede-oprichter van beurshandelshuis IMC, dat inmiddels wereldwijd op de financiële markt opereert. Defares' vermogen wordt geschat op 1,5 miljard euro. De Hartwig Foundation steunt naast kunst, cultuur en onderwijs ook medisch onderzoek (vorig jaar met 11 miljoen euro).","intensity":0,"negativity":0,"cluster_id":31,"similar_texts":"text743"},{"id":"103","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=3d3df4333f75495bb6eb#/pages/40-41","title":"Plat ligt op koers met eerste goud","text":"Plat ligt op koers met eerste goud\n\nJetze Plat wint tijdens de Paralympische Spelen in Tokio goud op de triatlon: zwemmen, wheelen en handbiken. \n\nFOTO ANP/HH\n\ndoor Eddy Veerman\n\nAMSTERDAM Jetze Plat heeft zijn eerste gouden plak op de Paralympische Spelen bemachtigd. De 30-jarige atleet uit Vrouwenakker was zoals verwacht oppermachtig op de triatlon: zwemmen, wheelen en handbiken. Plat heeft in Tokio als doel om drie gouden medailles in vier dagen tijd te winnen, daar hij ook in het handbiken tijdens de wegwedstrijd en de tijdrit actief is.\n\nIn de vroege Japanse morgen was hij – net als vijf jaar geleden in Rio de Janeiro – ongenaakbaar. Met een tijd van 57 minuten en 51 seconden liet hij zijn eerste achtervolger, de Oostenrijker Brungraber, twee minuten achter zich en de Italiaan Achenza op ruim vier minuten. Hij wist dat hij torenhoog favoriet was, maar waakt voor onderschatting. „Gelukkig heb ik voorafgaand wel die focus, omdat je ook weet dat je zomaar materiaalpech kunt krijgen of wat als je nou een foutje maakt.” \n\n„Het is zo’n tricky parcours, waarbij je een hek in kunt rijden (wat één van de deelnemers overkwam, red.), een kloten U-turn kan maken of even wegglijdt, je moet steeds oppassen.” Maar niets van dat alles. „Bij het zwemmen lag ik meteen al goed voor, ik voelde dat mijn halen goed waren. En met wheelen ben ik sterker dan mijn concurrent Achenza, ik schudde het vermogen als het ware zo gemakkelijk uit mijn mouw. Ook bij het handbiken reed ik voor mijn gevoel zó onder controle en zag ik dat ik toch steeds verder uitliep.” Geert Schipper, tijdens de Spelen van Rio tweede achter Plat, eindigde dit keer als vierde. Bij de vrouwen werd Margret IJdema zevende. \n\nPlat, geboren met onvolgroeide benen, is de enige die de triatlon combineert met de wegwedstrijd en tijdrit in het handbiken. In de meest recente wedstrijden was hij ongeslagen. „De meeste concurrenten heb ik aan het werk gezien, behalve de Amerikanen. In de tijdrit verwacht ik de meeste competitie. Dat is een zwaar parcours en dan zijn de lichtere jongens in het voordeel.” \n\nPlat, die als hobby motorcrossen heeft en vorig jaar door een val een scheurtje in de nekwervel opliep en enige tijd uit de roulatie was, werkte in de tussentijd aan een nieuwe fiets. „Met Frank Jol. De hele rugleuning is van carbon én helemaal op maat gemaakt. Dat sluit beter aan op mijn lichaam, de fiets is lichter en aerodynamischer. Op die fiets ben ik ook wereldkampioen geworden.” \n\nAtlete Fleur Jong veroverde goud op het onderdeel verspringen. Ze deed dit met een wereldrecord van 6,16 meter. Marlene van Gansewinkel pakte brons. De eerste medaille bij het roeien is ook binnen. Corné de Koning en Annika van der Meer behaalden een zilveren medaille in de gemengd dubbeltwee. Zwemster Chantalle Zijderveld won na goud op de 100 meter schoolslag en zilver op de 50 meter vrije slag opnieuw zilver, nu op de 100 meter vrije slag in de klasse S10. Lisa Kruger behaalde brons. De Nederlandse dressuurequipe was eveneens goed voor een zilveren plak.","intensity":0,"negativity":1,"cluster_id":7,"similar_texts":"text112"},{"id":"104","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/2/4","title":"Potje elektrische occasion is leeg","text":"### DEN HAAG\n\nHet potje waaruit particulieren subsidie kunnen krijgen als ze een tweedehands elektrische auto aanschaffen is voor dit jaar leeg. 6750 mensen hebben 2000 euro ontvangen. Het idee achter de subsidie is dat niet alleen mensen steun krijgen die een nieuwe auto kopen of zakelijk rijden.","intensity":0,"negativity":1,"cluster_id":57,"similar_texts":"text708"},{"id":"105","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=1efa38d5a37f8b277b93#/pages/4","title":"Prinses Alexia meldt zich op kostschool in Wales","text":"Prinses Alexia meldt zich op kostschool in Wales\n\nPrinses Alexia op weg naar Wales.\n\nFoto Koninklijk Huis\n\nDen Haag Prinses Alexia is vertrokken naar een kostschool in Wales. Dat meldt het Koninklijk Huis op Twitter. Ze gaat voor twee jaar naar de United World College of the Atlantic in Wales. Ze treedt daarmee in de voetsporen van haar vader koning Willem-Alexander.\n\nPrinses Alexia rondde afgelopen schooljaar de vierde klas van het Christelijk Gymnasium Sorghvliet af. In Wales voltooit ze haar middelbareschoolcarrière.\n\nKoning Willem-Alexander ging van 1983 tot 1985 naar het Atlantic College. Tegenwoordig is hij beschermheer van de school.\n\nWie de opleiding in Wales afrondt, krijgt met het papiertje toegang tot veel universiteiten over de hele wereld. Het niveau van het onderwijs ligt dan ook behoorlijk hoog. \n\nBij de selectie wordt gekeken naar schoolresultaten, maar ook naar de interesse in andere culturen en sociale vaardigheden. Zo is een vast onderdeel van de opleiding ook het doen van vrijwilligerswerk. Dat is bijvoorbeeld het helpen van eenzame ouderen of het werken op een reddingsboot. Ook zal Alexia leren om te gaan met verschillende culturen, want de klassen worden samengesteld met leerlingen van over de hele wereld. United World College of the Atlantic is niet alleen weggelegd voor rijke kinderen. \n\nOngeveer de helft van de kinderen maakt namelijk gebruik van een beurs.","intensity":0,"negativity":0,"cluster_id":67,"similar_texts":"text756"},{"id":"106","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/4/1","title":"PvdA hunkert naar één vuist tegen 'asociale' rechtse politiek...","text":"### Linkse samenwerking\n\nLinkse samenwerking? Aan de leden van de PvdA zal het niet liggen op deze zaterdagmiddag in Hotel Figi te Zeist. Liefst 90 procent van de partij schaart zich achter het idee om de formatie-onderhandelingen samen met GroenLinks te voeren, als één team, met gezamenlijke standpunten. Ruim 92 procent doet er zelfs nog een schepje bovenop en roept partijleider Lilianne Ploumen op de gesprekken over vergaande samenwerking 'te intensiveren'.  \n  \nEn zo blijkt Ploumen de stemming in haar partij haarfijn te hebben aangevoeld toen zij de vrijage met GroenLinks vorige week vol bravoure aankondigde. Haar eigen partij hunkert ernaar. De strijdkreten galmen door de zaal, waar voor het eerst sinds maart 2020 een deel van de leden weer fysiek bijeen mag zijn.  \n  \n'Eén vuist tegen de asociale rechtse politiek.'  \n  \n'Laat het linkse geluid luid en duidelijk klinken.'  \n  \n'Dit gaat ons nieuwe energie geven. Laten we in één blok die gure rechtse wind wegblazen.'  \n  \nZe zijn er heus nog wel, sociaal-democraten die aarzelen. Wordt hier nou halsoverkop op een achternamiddag driekwart eeuw partijgeschiedenis weggekieperd? Mats Berman uit Capelle aan den IJssel probeert het verzet een stem te geven. Hoezo samen sterker? 'Zijn we vergeten dat wij bij de Europese verkiezingen de grootste werden, met Frans Timmermans?' Hij is niet tegen linkse samenwerking, maar wel tegen de volledige focus op GroenLinks. 'We moeten ook samenwerken met Bij1, de Partij voor de Dieren, de SP. Ik maak me zorgen dat de PvdA straks niet meer de PvdA is.'  \n  \nHij delft het onderspit tegen de overmacht van enthousiastelingen. De fusie lijkt hier soms al gaande. Nogal wat mensen bekennen dat ze vroeger lid waren van GroenLinks. Of nog steeds, van twee partijen dus. En dan is er die enkeling die beteuterd vaststelt dat hij onlangs juist overstapte vanuit GroenLinks omdat hij zich daar niet thuisvoelde, en zich nou net zo warm ontvangen voelt 'in de rode familie'. Tweede Kamerlid Henk Nijboer permitteert zich een grapje: 'Welkom. Ik zou bijna zeggen: van de regen in de drup.'\n\nSentiment\n\nDaarmee raakt Nijboer wel het sentiment dat hier de doorslag geeft: de hoop dat de PvdA of GroenLinks op korte termijn op eigen benen tegenwicht kan bieden aan de rechtse meerderheid in de Tweede Kamer is voorlopig vervlogen. 'Samen staan we sterker', is het meest gehoorde argument. Plus de notie dat de inhoudelijke verschillen nauwelijks meer aanwijsbaar zijn. Hoogleraar Barbara Oomen, in maart nog kandidaat-Kamerlid, schetst het beeld: 'De moeilijkste campagne-avond was toen ik in debat moest met een kandidaat van GroenLinks. Ik kon in de voorbereiding al geen meningsverschillen ontdekken. We stonden de hele avond naar elkaar te knikken.'  \n  \nPloumen kan zaterdag na ruim twee uur debat tevreden vaststellen dat de partij haar volgt. Ze mag in zee met GroenLinks en, zeker zo belangrijk, ze krijgt ook het groene licht om überhaupt aan de formatie mee te doen. Een motie die haar wilde verbieden om zelfs maar te denken aan hernieuwde samenwerking met de VVD van Mark Rutte, wordt uiteindelijk niet in stemming gebracht. Een meerderheid van de leden wil haar nu niet met een opdracht voor de voeten lopen.  \n  \nToch kan Ploumen ook noteren dat daar wel de grote zorgen liggen van haar achterban. Velen herinneren haar eraan wat er met de PvdA gebeurde na de vorige samenwerking met de VVD. En ook is men hier niet vergeten dat Ploumen in april nog een motie van wantrouwen tegen Rutte steunde. Is het nu dan aan de PvdA om hem aan zijn vierde kabinet te helpen?\n\nMark Rutte\n\nPloumen vreest dat er niks anders op zit. 'Wij willen dolgraag een kabinet zonder Mark Rutte, zonder de VVD. Maar de kiezer heeft gesproken. Een kabinet zonder de VVD kan simpelweg niet worden gevormd. Maar laten we de rechtse partijen hun gang gaan of proberen we dingen voor elkaar te krijgen voor onze eigen kiezers?'  \n  \nPloumen moet in Zeist plechtig beloven dat ze de leden minutieus op de hoogte houdt van de ontwikkelingen in de formatie. 'Het laatste woord over een regeerakkoord is altijd aan jullie.' Zelf zal ze sowieso niets tekenen als er niet een duidelijk links-progressief stempel op het nieuwe kabinet kan worden gedrukt. 'We moeten die rechtse gasten naar links trekken.'  \n  \nOp 2 oktober is de PvdA weer bijeen, in de hoop dat er dan iets meer te melden valt. Want Ploumen heeft nu wel het groene licht in eigen kring, bij VVD en CDA staat het nog altijd op rood.","intensity":0,"negativity":2,"cluster_id":23,"similar_texts":"text474"},{"id":"107","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=58230cd4091e284968d2#/pages/32-33","title":"Raiola gaat alles doen voor transfer van pupil Ihattaren","text":"Raiola gaat alles doen voor transfer van pupil Ihattaren\n\nMohamed Ihattaren \n\nAMSTERDAM Mino Raiola gaat er alles aan doen om te voorkomen dat zijn pupil Mo Ihattaren bij PSV op dood spoor belandt. Zo reageert de zaakwaarnemer op uitspraken van trainer Roger Schmidt, die Ihattaren onder geen beding nog een nieuwe kans geeft. De Duitse coach verklaarde na de met 5-2 gewonnen wedstrijd tegen FC Groningen dat het 19-jarige talent ook niet terugkeert bij de selectie als hij tijdens de huidige transferperiode niet verkocht wordt. De markt sluit dinsdag. Schmidt gaat ervan uit dat Ihattaren binnen twee dagen alsnog verkocht wordt. Daar stuurt Raiola op aan. „Als het aan de trainer van PSV ligt, belandt Ihattaren op dood spoor. Ik zal er alles aan doen om dat voorkomen”, laat hij weten. Volgens PSV is er geen zicht op een bod van welke club ook.","intensity":0,"negativity":0,"cluster_id":64,"similar_texts":"text457"},{"id":"108","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/11/3","title":"Rechtszaak na lhbti-protest","text":"Burgemeester Beppe Sala van Milaan eist duidelijkheid over hoe een brand in een woontoren zich zo snel kon uitbreiden. ,,Deze toren is tien jaar geleden gebouwd en het is onacceptabel dat zo'n modern gebouw volledig kwetsbaar blijkt.'' Panelen aan de buitenkant smolten weg, wat de burgemeester deed denken aan de brandgevaarlijke materialen die de ramp in de Londense Grenfell Tower in 2017 deels veroorzaakten. De brand in Milaan, die zondag uitbrak, heeft geen slachtoffers gemaakt.  \n  \nAmsterdam  \n  \nEen vrouw (40) die donderdag werd aangehouden tijdens een demonstratie in Amsterdam tegen anti-lhbti- geweld, moet op 24 september voor de politierechter in Amsterdam verschijnen. Het OM verdenkt haar van bedreiging en belediging met een discriminerend karakter. De vrouw zou deelnemers aan de protestmars hebben beledigd. Tegen de vrouw is vijf keer aangifte gedaan. Het protest trok zo'n duizend deelnemers. De aanleiding voor het protest was een brand in een studentenflat aan de Krelis Louwenstraat waar regenboogvlaggen in brand waren gestoken.  \n  \nDen Haag  \n  \nIn politiek Den Haag valt het nieuws slecht dat meerdere mbo-instellingen hebben besloten een deel van hun onderwijs voortaan online te geven. De Tweede Kamer sprak in juni nog uit dat fysiek onderwijs de norm moest blijven. De Kamer verwees naar onderzoek waaruit bleek dat studenten vaak ontevreden zijn over de kwaliteit van online-onderwijs. Daar moet alleen bij 'dwingende omstandigheden' en bij 'hoge uitzondering' naar worden gegrepen, vindt de Kamer.\n\nKamer: geen onlinelessen\n\n'Opheldering brand Milaan'","intensity":0,"negativity":0,"cluster_id":58,"similar_texts":"text709"},{"id":"109","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=ec96e405d1b7d4fd94a2#/pages/6-7","title":"Schuilplek gaat op slot","text":"Schuilplek gaat op slot\n\nLang was Dubai de ideale schuilplek voor gangsters omdat er geen uitleveringsverdrag was met Nederland. \n\nFoto ANP/HH\n\nMinister Grapperhaus tijdens het onderhoud in Abu Dhabi met zijn collega’s uit de Verenigde Arabische Emiraten. \n\n❮❯\n\nDubai geen veilige haven meer voor criminelen na bekrachtiging verdragen \n\ndoor John van den Heuvel en Mick van Wely\n\nAMSTERDAM Het emiraat Dubai is niet langer meer een veilige haven voor criminelen uit ons land. Minister Grapperhaus heeft er zondag verdragen ondertekend voor wederzijdse rechtshulp in strafzaken en uitlevering.\n\nIn 2016 vluchtte Mocro-maffia-kopstuk Ridouan Taghi naar Dubai, waar hij in december 2019 na een lange, intensieve jacht door justitie kon worden opgepakt. Hij was niet het enige criminele kopstuk dat er in de laatste jaren verbleef. Dubai was de ideale schuilplek voor gangsters omdat er geen uitleveringsverdrag was met Nederland. Ook het witwassen van crimineel geld is er relatief makkelijk.\n\nMaar daar moet nu een einde aan komen. Minister Grapperhaus van Justitie en Veiligheid en de minister van Justitie van de Verenigde Arabische Emiraten, Sultan Saeed al Badi, hebben zondag in Abu Dhabi twee bilaterale verdragen ondertekend over wederzijdse rechtshulp in strafzaken en uitlevering.\n\nVerder versterkt \n\nMet deze verdragen wordt de samenwerking die is opgebouwd door Nederland en de VAE bekrachtigd en verder versterkt. De opsporingsdiensten van beide landen kunnen door de afspraken nog sneller reageren op elkaars verzoeken en informatie uitwisselen om criminele praktijken op te rollen.\n\n„Dit verdrag is enorm belangrijk. De recente historie heeft laten zien waarom. We willen dit al erg lang en zijn blij met de ondertekening. Sinds 1 juni 2017 zijn er tachtig rechtshulp- en uitleveringsverzoeken gedaan aan Dubai. Het probleem van criminelen die zich er schuilhouden is alleen maar ernstiger en urgenter geworden”, zegt Gerrit van der Burg, die ook in Dubai is, tegen De Telegraaf.\n\nDe voorzitter van het College van procureurs-generaal en Grapperhaus zijn niet naar Dubai gegaan met een concreet ’most wanted’-lijstje. „Met het ondertekenen van deze verdragen geven we een extra impuls aan onze goede samenwerking. We voeren de strijd tegen de criminaliteit op. Morgen spreek ik met mijn VAE-collega’s over het intensiveren van de rechtshulprelatie, het gezamenlijk aanpakken van criminele geldstromen en het ontmantelen van criminele machtsstructuren.”\n\nEen belangrijke pijler bij de samenwerking zal financieel onderzoek zijn. „We zullen gezamenlijk onderzoek doen naar geldstromen en bankrekeningen van criminelen en indien mogelijk deze bevriezen”, legt Van der Burg uit.\n\nBinnen de politie bestaan grote zorgen over het vermogen en daarmee de slagkracht van grote criminele organisaties zoals die binnen de ’Mocro-maffia’. Drugsbendes hebben vele honderden miljoenen euro’s verdiend met de cokehandel. Van de organisatie uit het liquidatieproces Marengo is voor zover bekend nog niet of nauwelijks geld afgepakt. Vragen hierover aan het OM Midden-Nederland van De Telegraaf bleven onbeantwoord.\n\nGaat het OM met Dubai vermogen van bijvoorbeeld deze organisatie afpakken? „Ik ga niet in op concrete zaken. In algemene zin kan ik zeggen dat er ook onderzoek wordt gedaan naar het vermogen van grote criminelen. We zitten echt niet stil.” \n\nHet uitleveringsverdrag met Dubai hing al een tijdje in de lucht. Enkele Nederlandse topcriminelen zouden het emiraat al verlaten en ingewisseld hebben voor andere landen, zoals Turkije. Vreest Van der Burg geen waterbedeffect nu Nederland nauw met Dubai gaat samenwerken? „Ik ben niet bang voor een waterbedeffect. Het is nou eenmaal de realiteit. Er wordt altijd gezocht naar alternatieven. Er zullen landen als een nieuw Dubai fungeren.”\n\nHanneke Ekelmans is als lid van de korpsleiding van de politie ook aanwezig bij de ondertekening. „Het is een belangrijke stap dat we met deze verdragen de goede samenwerking met de VAE verder inhoud kunnen geven. Logistieke en financiële stromen gaan over internationale grenzen en spelers houden zich op allerlei plekken in de wereld verborgen. Internationaal georganiseerde misdaad kunnen we alleen samen met onze internationale partners aanpakken.”\n\nDe aanpak van internationale criminaliteit dient ook in Nederland versterkt te worden, zegt Ekelmans. „Denk daarbij aan het indammen van illegale internationale financiële geldstromen. Ook zijn investeringen nodig in het vergroten van de weerbaarheid van jongeren in bepaalde wijken, bijvoorbeeld door scholing, werkgelegenheid, huisvesting en zorg. Voor al deze maatregelen vragen wij de komende jaren investeringen van het nieuwe kabinet.”\n\nBankrekeningen\n\nDe bilaterale verdragen met de VAE bevatten onder meer afspraken over horen van verdachten, getuigen, slachtoffers of deskundigen, het onderzoeken van bankrekeningen en het in beslag nemen van goederen en winsten die afkomstig zijn uit illegale praktijken. Ook kunnen verdachte en veroordeelde personen makkelijker worden uitgeleverd voor een strafproces of voor het ondergaan van een al opgelegde straf. De twee verdragen worden binnenkort ter goedkeuring aan de Tweede Kamer voorgelegd.\n\n’Er wordt altijd weer gezocht naar alternatieven. Dus er zullen landen als een nieuw Dubai gaan fungeren’","intensity":0,"negativity":0,"cluster_id":38,"similar_texts":"text270"},{"id":"110","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=c96a4605db42565b4ccc#/pages/8","title":"Slachterij Epe open onder toezicht","text":"Slachterij Epe open onder toezicht\n\nDe slachterij kwam eind juni in opspraak.\n\nFoto Varkens in Nood\n\nAMSTERDAM Slachterij Gosschalk in Epe mag vanaf dinsdag weer open, maar wel onder verscherpt toezicht. Demissionair landbouwminister Schouten meldt in een brief aan de Tweede Kamer. Het bedrijf moest dicht nadat er eind juni schokkende beelden naar buiten kwamen waarop te zien was hoe dieren in de slachterij ernstig werden mishandeld door het personeel.\n\nVarkens in Nood heeft weinig vertrouwen in de voorwaarden waaronder varkensslachterij Gosschalk vanaf dinsdag weer open mag. Directeur en dierenarts Frederieke Schouten noemt het besluit „teleurstellend, vooral omdat we denken dat het dierenwelzijn in de gemaakte afspraken niet geborgd is.”\n\n„Voor ons is het belangrijkste punt dat het toezicht in geen enkel slachthuis onafhankelijk is”, zegt Schouten. Zo worden camerabeelden door medewerkers zelf bekeken, zijn verplichte ’welfare officers’ in dienst van het slachthuis en zijn de medewerkers van de NVWA altijd in het bedrijf aanwezig waardoor ze beïnvloed kunnen worden, somt de directeur Varkens in Nood op. „Het toezicht is een gesloten pot.”","intensity":0,"negativity":0,"cluster_id":20,"similar_texts":"text351"},{"id":"111","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/10/3","title":"Slachterij in Epe weer open na dierenmishandeling","text":"Slachterij Gosschalk in Epe mag vanaf vandaag weer open, maar wel onder verscherpt toezicht, meldt demissionair landbouwminister Schouten. Het bedrijf moest dicht nadat er eind juni beelden naar buiten kwamen waarop te zien was hoe dieren in de slachterij werden mishandeld door het personeel. Er gelden nu extra voorwaarden, waaronder meer toezicht. Er moet rekening gehouden worden met het dierenwelzijn, en de slachtsnelheid zal \"significant lager\" liggen dan bij andere bedrijven. Toezichthouder NVWA keurde eerdere plannen van het slachthuis af, nu voldoet het plan wel.","intensity":0,"negativity":0,"cluster_id":20,"similar_texts":"text158"},{"id":"112","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/16/4","title":"Spacey weer op set","text":"Kevin Spacey speelt voor het eerst weer in een Amerikaanse film sinds hij is beschuldigd van seksueel misbruik. Hij werd in Dunsmuir (Californië) gespot op de set van de nieuwe film Peter Five Eight.","intensity":0,"negativity":0,"cluster_id":6,"similar_texts":"text509"},{"id":"113","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=a2527de7a2ecc6cc7ec3#/pages/40-41","title":"STILTE VOOR DE STORM?","text":"STILTE VOOR DE STORM?\n\nSteven Kruijswijk heeft lange tijd hoop op de zege in de vijftiende Vuelta-rit, maar moet uiteindelijk genoegen nemen met een tweede plaats achter Rafal Majka. \n\nfoto Getty Images\n\n❮❯\n\nRoglic heeft behalve wat speldenprikjes niets te duchten van rivalen in Vuelta\n\nAMSTERDAM Primoz Roglic zal tijdens de rustdag breed grijnzend terugkijken op een tweede Vuelta-week. Met succes droeg de 31-jarige Sloveen het rood over aan de Noor Odd Christian Eiking, die de leiderstrui nog altijd in zijn bezit heeft. De speldenprikjes die Miguel Angel Lopez en Adam Yates in de laatste twee bergritten uitdeelden, mochten geen naam hebben, waardoor Roglic probleemloos lijkt af te stevenen op zijn derde eindzege op rij. Of sparen zijn rivalen zich voor spervuur aan aanvallen in de slotweek?\n\nDat laatste zal dan moeten komen van Movistar met Lopez en vooral Enric Mas, die 35 tellen achter Roglic staat. De Spanjaard heeft deze Ronde van Spanje laten zien dat hij het meeste aan de titelverdediger gewaagd is, al komt Mas wel telkens net iets tekort als Roglic serieus op de trappers gaat staan. Zo reed de Sloveen in verschillende ritten telkens wat meer secondes van Mas weg. De rest staat eigenlijk al op te grote achterstand, zeker in de wetenschap dat Rogla in de slottijdrit over bijna 34 kilometer minuten gaat pakken op zijn beoogde concurrenten.\n\nNog altijd is het overigens zo dat Eiking 1.36 voorsprong heeft op Roglic en Guillaume Martin ook 42 secondes voor staat op de kopman van Jumbo-Visma. Wat betreft Martin zou je denken dat hij na zijn achtste plaats in de Tour de France wellicht een bedreiging is, maar die verdiende de Fransman, nadat hij via een aanval opeens met stip steeg naar plek twee. Al snel bleek dat hij niet met de beste klimmers kon wedijveren. Ook in deze Ronde van Spanje heeft hij zijn huidige positie te danken aan een vlucht, waardoor Martin meer dan tien minuten cadeau kreeg.\n\nDatzelfde geldt voor Eiking, van wie ook geen wonderen mogen worden verwacht. Dat de 26-jarige Noor dit lastige weekeinde in de rode trui overleefde is al boven verwachting, al kwam dat vooral omdat er door de klassementsmannen niet op het scherp van de snede gekoerst werd. En zaterdag, toen Lopez zich roerde en het gas op de slotklim Pico Villuercas wel eventjes werd opgetrokken, verloor zowel Eiking (0.20) als Martin (0.16) tijd. Het betrof de laatste meters op een niet eens zo lastige klim, waarmee de Noor en Fransman het signaal gaven dat hun vrije val in het klassement een kwestie van tijd is.\n\nJumbo-Visma koesterde na de twee ritzeges van Roglic in de vijftiende etappe de hoop voor een derde feestje. Steven Kruijswijk reed kilometerslang in de achtervolging op Rafal Majka, maar kreeg het niet voor elkaar om dichter bij de Pool - die een solo van bijna 90 kilometer afrondde - in de buurt te komen. De 34-jarige Brabander kwam desondanks sterk voor de dag en passeerde als tweede de eindstreep in El Barraco. Een dag eerder bezorgde Romain Bardet de ploeg met de Nederlandse sponsor DSM wel een hattrick, nadat Michael Storer al twee keer eerder raak had geschoten.\n\n„De samenwerking in onze groep achter Majka was niet goed, waarop ik besloot zelf de aanval te kiezen”, zei Kruijswijk. „Ik kon alleen maar hopen dat Majka zou instorten, maar dat gebeurde niet. Hij bleek heel sterk en heeft er een mooie show van gemaakt”, aldus de nummer drie van de Tour in 2019, die op 1.27 achter de Pool finishte. „Het was niet onze intentie om in de aanval te gaan, maar als er een grote groep wegrijdt, wil je altijd dat er iemand van onze ploeg bij zit. Als het nodig was geweest, had ik me laten terugzakken om Primoz te helpen.”\n\nDe Sloveen heeft voorlopig alles onder controle, al is het voor Roglic een nog grotere geruststelling dat Kruijswijk met de dag sterker lijkt te worden. Zo zal het vertrouwen dat de eindwinst binnen bereik is bij Jumbo alleen maar zijn toegenomen.\n\nKruijswijk: ’Ik kon alleen maar hopen dat Majka zou instorten, maar dat gebeurde niet’","intensity":0,"negativity":1,"cluster_id":37,"similar_texts":"text25"},{"id":"114","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=adefbf0f17abb517e39d#/pages/8-9","title":"Straat siddert na explosie","text":"Straat siddert na explosie\n\nEen kantoor van een transportbedrijf in Alblasserdam werd in de nacht van zaterdag op zondag vermoedelijk in brand gestoken.\n\nfoto Alblasserdamsnieuws\n\nBuurtbewoners zijn erg geschrokken van de explosie bij het huis in Alblasserdam.\n\nfoto JBMedia\n\nDe brandweer had het vuur aan de Edisonweg snel onder controle. \n\nFoto\n\npersburo Busink\n\n❮❯\n\nAlblasserdam lijkt toneel van intimidatie met link vergisontvoering\n\ndoor Gerda Frankenhuis \n\nAlblasserdam Het anders zo rustige Alblasserdam siddert nadat het dorp het toneel is geworden van criminelen die een 59-jarige inwoner op de korrel hebben. „De dreiging is niet weg in Alblasserdam”, zegt locoburgemeester Arjan Kraijo, die hoopt dat het geweld snel stopt. \n\nNa een explosie in de nacht van vrijdag op zaterdag bij de woning van de zakenman – die mogelijk het eigenlijke doelwit was van een vergisontvoering – en een niet-ontploft projectiel bij het huis van zijn stiefdochter, kunnen mogelijk nog twee incidenten aan de saga worden toegevoegd. Een kantoor van een transportbedrijf aan de Edisonweg in Alblasserdam werd in de nacht van zaterdag op zondag vermoedelijk in brand gestoken. \n\nKogel-inslag\n\nZaterdagmiddag vond de politie een inslag, mogelijk van een kogel, in een ruit van een woning aan de Tromplaan in het buurtdorp Hendrik-Ido-Ambacht. Even verderop werd een vuurwapen gevonden. De burgemeester heeft de woning gesloten. Inmiddels staat, net als bij de twee woningen aan De Boezem en Merellaan in Alblasserdam, voor dit pand een beveiligingscamera. Het Openbaar Ministerie (OM) in Rotterdam stelt beide zaken mee te nemen in het onderzoek. Verder wil het OM geen commentaar geven. \n\nDe zorgen om de veiligheid zijn groot in Alblasserdam. „Ze kunnen het huis beter afbreken, dat is beter voor de buren”, vertelde een woedende bewoner aan De Boezem, waar een explosief afging bij de woning van de zakenman. Het projectiel werd neergelegd terwijl er een grote politiecamera voor de deur staat. „Mijn buurman heeft ook een camera opgehangen. Die heeft drie kwartier geen beelden gemaakt. En laat dat nou net op het moment zijn dat de explosie heeft plaatsgevonden”, vertelt een man. \n\n„Wij begrijpen de onrust die bij de bewoners leeft. We zijn niet gewend aan explosies zoals zaterdagnacht”, vertelt locoburgemeester Kraijo. „Dit doet iets met het veiligheidsgevoel. De mensen verwachten dat er meer gebeurt.” \n\n’Meer politie’\n\nDe belaagde woningen worden volgens Kraijo nog beter in de gaten gehouden. „Er zijn zowel zichtbare als onzichtbare maatregelen genomen. Er zal meer politie aanwezig zijn.” \n\nDe gemeente staat in nauw contact met het OM en de politie. Afgelopen week heeft Kraijo de sluiting van de woningen met vier weken verlengd. „Dat doen wij niet zomaar. Het OM en de politie stellen het dreigingsniveau vast en stellen welke maatregelen genomen moeten worden. Die volgen wij op.” Kraijo roept bewoners op om de politie direct te bellen als zij ’verdachte situaties zien of zichherinneren’. \n\nDe zakenman die het doelwit is, zou de man zijn geweest die kidnappers op 5 augustus op het oog hadden in Cruquius. Ze grepen alleen de verkeerde persoon, een 56-jarige Hoofddorper. Die werd zes dagen na de ontvoering teruggevonden in Delft. \n\nDe Alblasserdammer, die op papier in Zwitserland woont, heeft zichzelf bij de politie gemeld. Hij zit momenteel ondergedoken. Op 14 augustus werd een auto een bedrijfspand aan de Kreekweg in Zwijndrecht binnengereden, waarna een verwoestende brand ontstond. De zakenman is gelieerd aan een van de ondernemingen in het bedrijfspand. Een paar dagen daarvoor was er ook al een poging tot brandstichting. Volgens de politie houdt de vergisontvoering in Cruquius verband met een enorme partij cocaïne, die eerder in Antwerpen werd onderschept. \n\nGemeente: ’Dreiging is niet weg’","intensity":0,"negativity":1,"cluster_id":14,"similar_texts":"text511"},{"id":"115","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/1/1","title":"Streng klimaatbeleid prijst Europese Unie niet uit de markt","text":"Een heffing van 50 euro per ton CO2 invoeren voor de hele industrie, alle energiebedrijven en de transportsector in de Europese Unie, schaadt de economie nauwelijks. Het is onwaarschijnlijk dat bedrijven in bijvoorbeeld de chemie of de metaal dan hun vestigingen sluiten en naar elders in de wereld vertrekken om daar meer broeikasgassen uit te gaan stoten.  \n  \nDat blijkt uit een nieuwe studie van De Nederlandsche Bank (DNB) die vandaag uitkomt. DNB is nagegaan wat de effecten zijn van de nieuwste klimaatplannen van de Europese Commissie. In het voor de zomer gelanceerde 'Fit voor 55', wil de Commissie vuile uitstoot zwaarder aanslaan, in meer sectoren. Dat is nodig om het doel voor 2030, 55 procent minder uitstoot van broeikasgassen, te kunnen halen.  \n  \nTegelijk is het plan om de EU te beschermen met een soort CO2-muur. Dat kan met een heffing op uitstoot aan de grens, om te voorkomen dat Europese bedrijven worden weggeconcurreerd met viezere producten die van buiten de EU binnenkomen.  \n  \nVoor Nederland valt er al helemaal weinig te vrezen, constateert Olaf Sleijpen, lid van de directie van DNB. \"Het concurrentievermogen van Nederland lijdt nauwelijks onder zo'n bredere CO2-prijs. Zelfs zonder de heffing aan de buitengrens van de EU zijn de gevolgen te overzien voor de Nederlandse economie.\"  \n  \nEen nieuw kabinet zou er daarom goed aan doen de plannen van de Europese Commissie te omarmen, stelt Sleijpen. \"Nederland moet sowieso meer doen, het haalt de eigen klimaatdoelen niet eens. Een nieuw kabinet zou het pakket van de EU integraal moeten steunen. Het klimaat is toch een van de grootste problemen die nu op tafel liggen.\"  \n  \nHet belasten van uitstoot aan de grens is een effectief instrument om de schonere EU-markt te beschermen, concludeert DNB. De Commissie wil daarvoor het zogeheten Carbon Border Adjustment Mechanism (CBAM) in het leven roepen. Die taks zal om te beginnen ijzer en staal, aluminium, stroom, kunstmest en cement treffen. Zo'n CO2-muur om de EU heen voorkomt dat goedkopere, vuilere producten de groenere van de markt drukken. \"De CBAM doet precies wat die moet doen, zo blijkt uit onze berekeningen. Maar ook zonder die heffing is het wel te doen voor de economie. Zeker als je puur naar Nederland kijkt.\"  \n  \nElders in Europa kan het aangescherpte klimaatbeleid harder aankomen. In een aantal landen in Centraal- en Oost-Europa, die nog veel steenkool gebruiken, zullen delen van de industrie het zwaarder te verduren krijgen.  \n  \nDe Europese Commissie houdt daar in de plannen ook rekening mee. Er komt een Social Climate Fund waar een deel van de grensheffing in belandt. Dat geld moet bedrijven helpen te vergroenen en de sociale gevolgen verzachten. \"Dat is wel nodig\", ziet Sleijpen. \"Mensen moeten het wel mee kunnen maken. Je wilt voorkomen dat maatregelen stranden om politieke redenen.\"  \n  \nHet onderzoek van DNB laat zien dat de productiekosten voor de hele Europese economie met 0,7 procent stijgen door een CO2-belasting van 50 euro. Voor Nederland is dat 0,8 procent. In Centraal- en Oost-Europa stijgen die kosten met gemiddeld 1,7 procent. In Bulgarije is het effect het grootst met 3 procent meer kosten voor bedrijven.  \n  \nDe concurrentiekracht voor de export zakt slechts met 0,5 procent, oftewel: de Europese Unie prijst zich nauwelijks uit de markt met strenger klimaatbeleid. De gevolgen blijven beperkt, omdat een groot deel van de handel binnen de EU plaats vindt. De schatting is daarnaast zelfs nog aan de hoge kant, constateert Sleijpen. \"Verandering van gedrag is in de modellen niet meegenomen. Terwijl natuurlijk de bedoeling is dat bedrijven hun productie ook gaan aanpassen door het beleid en minder CO2 gaan uitstoten.\"\n\nIn het kort\n\nEen heffing van 50 euro per ton CO2 heeft nauwelijks gevolgen voor de economie  \n  \nDNB ziet vooral voor Nederland geen gevaar  \n  \nLanden die nog veel steenkool gebruiken, voelen er het meeste van","intensity":0,"negativity":1,"cluster_id":10,"similar_texts":"text463"},{"id":"116","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/10/2","title":"Subsidie voor tweedehands elektrische auto op","text":"De pot waaruit particulieren subsidie kunnen krijgen als ze een tweedehands elektrische auto aanschaffen, is voor dit jaar leeg. Het idee is dat niet alleen mensen die een nieuwe auto kopen of zakelijk rijden steun krijgen als ze voor een elektrisch voertuig kiezen. Zo'n auto stoot tijdens het rijden geen broeikasgas uit. 6750 mensen kregen 2000 euro om een elektrische auto te kopen. De regeling gaat op 1 januari weer open. Demissionair staatssecretaris Steven van Weyenberg is tevreden, maar zegt dat hij liever had gezien dat mensen het hele jaar door in aanmerking zouden kunnen komen voor de subsidie.","intensity":0,"negativity":0,"cluster_id":57,"similar_texts":"text446"},{"id":"117","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/30/2","title":"Ten Hag verwacht nog vertrek van Onana","text":"### transferperikelen\n\nErik ten Hag verwacht dat Ajax in de slotdagen van de transferperiode in ieder geval Andre Onana nog zal verkopen. Op de vraag of de geschorste doelman volgende week weer wordt opgenomen in de Amsterdamse selectie, antwoordt de coach: ,,Ik ga ervan uit dat Andre zijn transfer wel maakt.\"  \n  \nOnana zit nog altijd een dopingschorsing uit. Die werd dit voorjaar wel teruggebracht tot negen maanden, waardoor de sluitpost op 4 september weer mag trainen bij zijn club en twee maanden later weer speelgerechtigd is.  \n  \nOf Ajax hem weer met open armen ontvangt, valt te bezien. Club en speler kwamen geen contractverlenging overeen. Ajax haalde in Remko Pasveer en Jay Gorter extra keepers en dreigt nog een kleine transfersom voor Onana mis te lopen ook. ,,Mocht hij er volgende week nog zijn, dan kijken we dan hoe we het gaan invullen. Ik heb een warme band met Andre en weet wat er op de achtergrond speelt\", zegt Ten Hag.  \n  \nHet management van Onana had gisteravond nog geen deal in de steigers staan. Hetzelfde geldt voor die van Nicolás Tagliafico en David Neres. Beide spelers hebben al langer een vertrekwens. Directeur Marc Overmars liet voor de thuisoverwinning op Vitesse weten nog altijd rekening te houden met een transfer van Neres. Bij linksback Tagliafico, die een gelimiteerde transfersom in zijn contract heeft, is die kans veel kleiner.  \n  \nEen andere Argentijn, Lisandro Magallan, beproeft zijn geluk de rest van het seizoen waarschijnlijk bij het Belgische Anderlecht. Met de komst van Mohamed Daramy, bejubelde toeschouwer tegen Vitesse, is Ajax zelf uitgewinkeld.","intensity":1,"negativity":0,"cluster_id":66,"similar_texts":"text658"},{"id":"118","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/6/5","title":"Tientallen dode bruinvissen op Waddeneilanden","text":"Op de Waddeneilanden Vlieland, Terschelling, Ameland en Schiermonnikoog spoelden afgelopen dagen tientallen dode bruinvissen aan. Vrijwel alle aangespoelde bruinvissen bevinden zich in staat van ontbinding. Er staat al dagen een noordenwind waardoor dode dieren naar de stranden worden gedreven, maar dergelijke aantallen zijn ongekend. De bruinvis is één van de kleinste walvissoorten en een vaste bewoner van de Noord- en Waddenzee. De Universiteit van Utrecht doet onderzoek naar de kadavers.","intensity":0,"negativity":0,"cluster_id":11,"similar_texts":"text133"},{"id":"119","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/12/7","title":"Tientallen doden bij aanval op militaire basis","text":"Zeker dertig mensen zijn gedood bij aanvallen op een militaire basis in Jemen. De verantwoordelijkheid zou liggen bij de Houthi-rebellen, die al jaren vechten tegen de door Saudi-Arabië gesteunde regering. Er zijn ook minstens zestig gewonden gevallen. Het is niet duidelijk of er onder de slachtoffers ook burgers zijn. Bij de aanvallen in het zuidwesten van Jemen werden onder meer bewapende drones en korteafstandsraketten gebruikt.","intensity":0,"negativity":2,"cluster_id":24,"similar_texts":"text390"},{"id":"120","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/32/3","title":"Toch geen aanval Hassan","text":"Sifan Hassan (foto) gaat tijdens de Memorial Van Damme op 3 september toch geen aanval op het wereldrecord doen op de 10.000 meter. In plaats daarvan neemt de olympische winnares bij de atletiekwedstrijd in de Diamond League in Brussel deel aan de mijl.","intensity":0,"negativity":1,"cluster_id":22,"similar_texts":"text171"},{"id":"121","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/39/2","title":"Tom Dumoulin hoopt weer om de prijzen mee te doen","text":"### kopman\n\nTom Dumoulin is de kopman van Jumbo-Visma als het gaat om het klassement in de Benelux Tour. Na zijn zilveren medaille op de tijdrit tijdens de Olympische Spelen is dit weer zijn eerste wedstrijd op de weg nadat hij in Tokio bekendmaakte door te gaan als profwielrenner. ,,Na de Spelen heb ik een korte break genomen, maar daarna heb ik thuis al vrij snel weer hard getraind. Ik voel me goed, al is het altijd afwachten hoe het tijdens een koers gaat. Maar ik ga hier niet in de laatste groep rijden.''  \n  \nDumoulin heeft concurrentie van onder anderen Remco Evenepoel, Kasper Asgreen, Geraint Thomas, Tiesj Benoot en Matej Mohoric. Mathieu van der Poel is er vanwege aanhoudende rugklachten niet bij. Morgen staat er een korte tijdrit van elf kilometer op het programma. Zo vlak als wat rondom Lelystad. Niet het parkoers waar Dumoulin op zijn best is, op voorhand ,,Maar van elke tijdrit word ik blij'', zegt hij. Zoals ook het parkoers van het WK tijdrijden eind september in het Belgische Leuven niet op zijn lijf is geschreven. ,,Maar ook dat is een doel. In principe rijd ik daar ook de wegwedstrijd. Maar eerst gaat de focus op deze week die voor mij erg belangrijk is. Hopelijk kan ik meedoen om de prijzen.''","intensity":1,"negativity":0,"cluster_id":53,"similar_texts":"text608"},{"id":"122","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/30/2","title":"Uiteindelijk valt alles bij de inauguratie van Anja Bihlmaier als chef-dirigent van het Residentie Orkest op zijn plek.","text":"Residentie Orkest o.l.v. Anja Bihlmaier\n\nKlassiek  \n★★★  \nDvorák, Brahms en Kodály, 28/8, Grote Zaal, Concertgebouw, Amsterdam.  \n  \nFoto Nikolaj Lund  \n  \nHet eerste Dvorák-akkoord valt uit elkaar. Er klinkt een soort voorslagje in de eerste viool terwijl het orkest als één met de deur in huis moet vallen. Je hoort het wel vaker. Bij een inauguratieconcert van een nieuwe chef vraag je je af of het een krachtmeting is.  \n  \nZaterdag speelde het Residentie Orkest in de Grote Zaal van het Amsterdamse Concertgebouw - hun thuishaven Amare in Den Haag is bijna klaar - het eerste concert onder leiding van de nieuwe chef Anja Bihlmaier.  \n  \nDe Duitse Bihlmaier (42) is voor drie jaar aangesteld. Ze is een muzikale alleseter, maar het accent zal liggen op Duits orkestrepertoire. In dit geval maken we via Brahms kennis met haar, na twee Slavische dansen van Antonín Dvorák.  \n  \nDe eerste dans, een echte binnenkomer, struikelt dus over de drempel. De Slavische dansen zijn heel grillig, zowel dynamisch als ritmisch gezien. Bihlmaier neemt weinig risico met tempi: ze zet snel in, waarna weinig verandert. In de tweede dans wreekt die veranderlijkheid in de muziek zich en klinkt het vooral onsamenhangend.  \n  \nIn Brahms' Dubbelconcert laat de trefzekere, sierlijke slag van Bihlmaier zien dat ze toch stevig op twee benen staat. Behoedzaam dirigeert ze het orkest door het gesprek met violist Simone Lamsma (volronde perfectie) en cellist Johannes Moser (charismatisch maar te hoog intonerend).  \n  \nIn de Dansen uit Galánta van Zoltan Kodály valt alles op zijn plek. Strijkers warrelen, hoorns knetteren en de klarinet zweeft er melancholiek boven. Het orkest reageert adequaat en energiek op Bihlmaier. Er klinkt een gulzigheid die naar meer smaakt.","intensity":0,"negativity":0,"cluster_id":27,"similar_texts":"text200"},{"id":"123","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=99b94d9ed256c721a0bf#/pages/1","title":"Uitweg voor achterblijver","text":"Uitweg voor achterblijver\n\nTaliban zeggen veilig vertrek evacués toe\n\nVan onze parlementaire \n\nredactie\n\nDen Haag Nederlanders in Afghanistan en anderen op de evacuatielijst kunnen veilig vertrekken. Die toezegging hebben de Taliban gedaan aan de Amerikanen en honderd andere landen, waaronder Nederland.\n\nVolgens een verklaring van het Amerikaanse ministerie van Buitenlandse Zaken mogen alle buitenlanders en Afghanen die het Westen hebben geholpen ’op veilige en ordentelijke manier’ naar ’vertrekpunten’ gaan om van daaruit verder te reizen naar een ander land. Dat wil zeggen: als ze daar welkom zijn. \n\nMet het Amerikaanse initiatief komt ’Plan B’ in zicht waarmee het kabinet honderden achterblijvers naar Nederland hoopt te krijgen. Het gaat om Nederlanders, tolken die onze militairen hebben bijgestaan, werknemers van westerse organisaties en mensenrechtenverdedigers. „We verwachten van de Taliban dat zij hun garanties nakomen en dat deze groepen vrij kunnen reizen”, reageert minister Kaag (Buitenlandse Zaken). De intentieverklaring tussen de VS en de Taliban is nog niet uitgewerkt. \n\nMissers\n\nPagina T2","intensity":0,"negativity":1,"cluster_id":13,"similar_texts":"text132"},{"id":"124","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=89fd170484eb8239d707#/pages/22-23","title":"UWV houdt op met terughalen voorschot","text":"UWV houdt op met terughalen voorschot\n\nBeoordelen uitkering arbeidsongeschiktheid moet simpeler.\n\nfoto ANP/HH\n\n’Problemen met WIA-uitkering hiermee niet voorbij’\n\ndoor Dave Krajenbrink\n\nAmsterdam Het UWV stopt met het terugvorderen van voorschotten aan mensen die wegens arbeidsongeschiktheid een uitkering hebben aangevraagd. Door een tekort aan keuringsartsen kwamen veel mensen diep in de schulden als de aanvraag uiteindelijk werd afgewezen en ze voorschotten terug moesten betalen. Reeds teruggevorderde voorschotten worden nu teruggestort.\n\nDat hebben uitkeringsinstantie UWV en demissionair minister Wouter Koolmees van Sociale Zaken maandag gemeld. \n\nDe problemen met de voorschotten, waardoor mensen soms tot €15.000 moesten terugbetalen, kwamen aan het licht bij het instellen van het Meldpunt WIA van de Landelijke Cliëntenraad (LCR) en na berichtgeving in De Financiële Telegraaf.\n\nHet UWV stelt vanaf nu geen nieuwe terugvorderingen meer in wanneer een te late WIA-beoordeling heeft geleid tot het verstrekken van zo’n voorschot. Dit blijft in ieder geval zo tot eind 2022. Er liggen ook voorstellen klaar om wet- en regelgeving rondom arbeidsongeschiktheidsuitkeringen te vereenvoudigen. Zo zouden herkeuringen voor mensen ouder dan 63 jaar moeten komen te vervallen en het aantal soorten uitkeringen beperkt kunnen worden, waardoor minder (her)keuringen nodig zijn. Daarover moet de politiek een besluit nemen, maar is het wachten op een nieuw kabinet. \n\nOf daarna de problemen zijn opgelost, is volgens de LCR nog maar de vraag. LCR-voorzitter Amma Asante is blij dat er een oplossing voor deze gedupeerden is, maar volgens haar is het maar een deel van de oplossing.\n\nNiet enige reden \n\n„De problematiek is groter en complexer”, zegt Asante. Volgens haar is het structurele tekort aan keuringsartsen niet de enige reden dat de wachtlijsten bij de WIA-aanvragen zo enorm oplopen waardoor het UWV dit jaar bijna 20.000 voorschotten moet uitkeren. „Het ontbreekt bij het UWV aan een toetsing of er überhaupt sprake is van een WIA-uitkering. Dat had veel problemen kunnen voorkomen. Heeft iemand genoeg weken of uren gewerkt? Is de inkomensterugval groot genoeg? Moet een persoon meteen doorverwezen worden naar de gemeente voor een bijstandsuitkering? Mensen zijn niet goed geïnformeerd of begeleid.” \n\nVolgens Asante moet duidelijker worden gemaakt dat de daling van het inkomen door arbeidsongeschiktheid de basis is van de uitkering. Niet de mate van arbeidsongeschiktheid. Als die inkomensdaling 35% of minder is, krijgt iemand geen uitkering. Asante: „Dus is het zaak om zo snel mogelijk te kijken naar wat iemand nog wél kan om voldoende inkomen te verdienen en niet twee jaar te wachten. Ook werkgevers moeten daar veel actiever in zijn.”\n\n’Mensen zijn niet of slecht geïnformeerd’","intensity":0,"negativity":0,"cluster_id":70,"similar_texts":"text98"},{"id":"125","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/15/1","title":"UWV stopt met terugvorderen voorschotten","text":"Talloze voorbeelden heeft de Landelijke Cliëntenraad (LCR) van mensen die lang moesten wachten op een medische beoordeling door het UWV om te bepalen of ze wel of niet arbeidsongeschikt zijn. Zoals een 54-jarige vrouw die pas na tien maanden bij een UWV-arts terechtkon. Na de keuring bleek dat ze al die tijd te veel geld had ontvangen; ze moest 10.000 euro terugbetalen. Daartoe was ze niet in staat, want ze had geen andere inkomsten en moest gewoon haar vaste lasten betalen, aldus de cliëntenraad.  \n  \nDe LCR luidde begin deze maand de noodklok over het hoge aantal mensen dat in de schulden kwam doordat het UWV te weinig artsen heeft om medische keuringen voor een arbeidsongeschiktheidsuitkering (Wia) te doen. Deze mensen kregen alvast een voorschot - in 2020 ruim elfduizend keer - maar in bijna 15 procent van de gevallen moeten ze geld terugbetalen als blijkt dat ze geen recht hebben op een uitkering, of een lagere uitkering moeten krijgen dan verwacht.  \n  \nHet Uitvoeringsinstituut Werknemersverzekeringen (UWV) heeft nu, in overleg met het ministerie van sociale zaken, besloten om te stoppen met het terugvorderen van voorschotten. Mensen die al (deels) betaald hebben, krijgen dat geld weer terug van het UWV. \"We vinden het niet aanvaardbaar en onredelijk dat mensen de dupe worden van vertragingen waar zij geen enkele invloed op hebben\", zegt UWV-bestuurder Guus van Weelden. De maatregel geldt voor mensen die op of na 1 januari 2020 een Wia-voorschot hebben gekregen.  \n  \nHet UWV kampt al lange tijd met werkachterstanden, maar deze werden vorig jaar vergroot doordat kantoren vanwege de coronamaatregelen tijdelijk gesloten waren. Van Weelden: \"We proberen zo veel mogelijk mensen die met een vertraging te maken hebben, tegemoet te komen.\" UWV heeft een speciaal team Wia-voorschotten opgezet dat persoonlijk contact opneemt met deze mensen. UWV onderzoekt verder de mogelijkheid om voortaan, daar waar een voorschot zich voordoet, alvast te starten met de re-integratiedienstverlening.  \n  \nDaar is de LCR blij mee, want bij sommige mensen is al direct duidelijk dat ze niet in aanmerking komen voor een Wia-uitkering, bijvoorbeeld doordat ze te weinig verdienen. \"Als de inkomensval te klein is voor een arbeidsongeschiktheidsuitkering, zou het UWV deze mensen direct moeten doorverwijzen naar de gemeente voor een bijstandsuitkering\", legt LCR-voorzitter Amma Assante uit. \"Nog mooier zou het zijn als UWV deze mensen direct bemiddelt naar een vacature.\"  \n  \nVoor dit jaar verwacht het UWV circa 18.000 mensen niet op tijd te kunnen keuren. Het duurt nu gemiddeld ruim drie maanden, terwijl een medische beoordeling volgens de wet binnen acht weken moet plaatsvinden nadat iemand een arbeidsongeschiktheidsuitkering aanvraagt.  \n  \nHet lukt de uitvoeringsorganisatie echter niet om structureel meer artsen aan zich te binden. Het UWV wil daarom dat de politiek komt met nieuwe wet- en regelgeving, waardoor de artsen minder medische keuringen hoeven te doen. Van Weelden: \"Daarvoor hebben we echt de politiek nodig. Het is belangrijk dat Den Haag snel ingrijpende keuzes durft te maken.\"","intensity":0,"negativity":0,"cluster_id":70,"similar_texts":"text694"},{"id":"126","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=a482497aac9c5092ee9d#/pages/36","title":"VEERMAN WIL OP PLEK KOOPMEINERS BIJ AZ","text":"VEERMAN WIL OP PLEK KOOPMEINERS BIJ AZ\n\nSC Heerenveen-transfertarget Joey Veerman (l.) achtervolgt Teun Koopmeiners, de naar Atalanta vertrekkende middenvelder die hij mogelijk gaat opvolgen bij AZ. „Misschien dat ze opnieuw komen.” \n\nFoto BSR Agency\n\n❮❯\n\nTransfer naar Atalanta is rond, nu miljoenenspel in Friesland\n\nHEERENVEEN Zelden zal een wedstrijd zo in het teken hebben gestaan van transferperikelen als de ontmoeting tussen SC Heerenveen en AZ. De gasten betraden het veld mét Teun Koopmeiners, de aanvoerder die wist dat zijn overgang naar Atalanta Bergamo na maandenlang gesteggel was beklonken. En de Friezen trokken ten strijde met de door AZ gewilde spelmaker Joey Veerman. Koopmeiners nam met een 1-3 zege en in tranen afscheid, Veerman wacht twee spannende dagen.\n\nDe miljoenen vlogen je zondag in het Friese Haagje om de oren in het stadion dat vernoemd werd naar een Friese legende die in zijn tijd als voetballer amper een scheet en drie knikkers verdiende. Ach ja, vroeger. Hoeveel zou Abe Lenstra in de huidige tijd waard zijn geweest?\n\nUs Abe kon na de oorlog een blanco cheque tekenen bij Nîmes, maar de stugge Fries was destijds met geen stok uit Heerenveen weg te slaan. Koopmeiners en Veerman wilden wel degelijk een volgende stap in hun carrière maken, maar waren een machteloze speelbal in het spel van loven en bieden.\n\nEn dat spel kan behoorlijk schimmig zijn, óf keihard, zo ervaarden (en ervaren) Koopmeiners en Veerman. Opzienbarend was dan ook de verhelderende uitleg van Joey Veerman over zijn mogelijke transfer. Het kan in dit geval geen kwaad om te weten dat clubs als Feyenoord, Rangers en Hellas Verona al werden afgeschrikt door de vraagprijs van de Friezen. Veerman, in de catacomben van het Abe Lenstra Stadion: „Dat zal een miljoen of acht zijn. Maar ik weet het niet zeker.” In de wandelgangen circuleerde zelfs een bedrag in de ’dubbele cijfers’.\n\nHet begenadigde talent uit Volendam wordt nauw in de gaten gehouden door clubs uit de Europese subtop, maar Leeds United en Southampton zien de spelmaker graag eerst een tussenstap maken. Willen weten of Veerman zich staande kan houden als de weerstand hoger wordt. In Alkmaar bijvoorbeeld. Wat AZ voor hem over heeft? Waar clubs angstvallig de bedragen geheim willen houden, daar zei Veerman doodleuk: „Ze hebben rond de vier à vierenhalf miljoen geboden. Heerenveen heeft het eerste bod van tafel geschoven, daarna heb ik niets meer gehoord. Misschien dat AZ opnieuw komt.”\n\nWaarom AZ een logische stap kan zijn? „Poe”, reageerde Veerman, zoekend naar de juiste woorden. „Omdat het toch wel een topclub is. Maar ik heb nog niet concreet met ze gesproken. Hoe het nu verder gaat? Geen idee. Toen ik naar Heerenveen ging was het in twee uur geregeld.”\n\nAZ-doelman Hobie Verhulst en doelpuntenmaker Dani de Wit vroegen al aan Veerman of ze hem maandag op de club kunnen verwelkomen. Maar zover is het nog láng niet. Nee, de club heeft geen druk op hem uitgeoefend, vertelt Veerman. „Maar wél bij mijn zaakwaarnemers.” Na een korte stilte: „Heerenveen heeft bepaalde eisen en daar kan geen club aan voldoen. Of ze kunnen daar wel aan voldoen, maar vinden mij dat niet waard.” \n\nDat gold tot dit weekeinde ook voor Koopmeiners, die al maanden flirtte met Atalanta Bergamo. Het gat tussen vraag en aanbod met AZ bleek van dien aard dat de Italianen tussentijds probeerden te schakelen met Sofyan Amrabat (Fiorentina), Morten Thorsby (Sampdoria) en Jerdy Schouten (Bologna). Ook hier liepen de onderhandelingen spaak, waarna zaterdagavond alsnog met succes werd gehengeld naar Koopmeiners.\n\nVoor een bedrag dat kan oplopen tot 15 miljoen euro. AZ vangt ’in één keer’ elf miljoen en kan rond de twee miljoen aan bonussen (13) bij elkaar voetballen. Ook hebben de Alkmaarders een lucratieve doorverkooppercentage bedongen.\n\nAlles bij elkaar opgeteld verkocht AZ voor een kleine vijftig miljoen aan spelers (Bizot, Boadu, Stengs en Koopmeiners) en investeerde het vooralsnog voor zeven miljoen. Nadar het uitvak van AZ de vertrekkende Teun Koopmeiners luidkeels had toegezongen en bedankt, schalde er door het stadion, niet voor de eerste keer: ’Joey komt naar Alkmaar!’ De koning is dood, leve de koning. Althans: als die koning door het Friese kabinet wordt vrijgegeven. \n\nSC Heerenveen - AZ 1-3 (1-1). 11. H. Veerman 1-0, 14. Pavlidis 1-1, 50. Witry 1-2, 88. De Wit 1-3. Scheidsrechter: Nijhuis. Gele kaart: Letschert (AZ). Toeschouwers: 16.000.\n\nSterspeler van Friezen geeft in Abe Lenstra Stadion openheid van zaken over vraagprijs","intensity":0,"negativity":0,"cluster_id":70,"similar_texts":"text547"},{"id":"127","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/34/1","title":"Veerman zit nog in spanning","text":"AZ won gisteren voor het eerst dit seizoen een eredivisiewedstrijd en dat was een grote opluchting voor de uit elkaar gevallen topclub. Nu moet AZ nog hopen dat de vervangers van de vijf basisspelers ook maar in de buurt komen van hun vertrokken voorgangers. Gisteren werd de transfer van aanvoerder en belangrijkste speler Teun Koopmeiners naar Atalanta Bergamo beklonken. Hij speelde tegen Heerenveen dus zijn laatste wedstrijd en zag zijn team een 1-0 achterstand goedmaken met drie treffers (1-3). Anoniemer dan gisteren speelde Koopmeiners zelden.  \n  \nHij stond tegenover Joey Veerman die ook niet bepaald zijn beste wedstrijd speelde. Desondanks staat hij op de nominatie om Koopmeiners op te volgen bij AZ. Maar dan moeten de clubs elkaar nog wel enigszins tegemoet komen. ,,Ik weet dat AZ vier of 4,5 miljoen voor mij heeft geboden\", zei Veerman gisteren goudeerlijk. ,,Maar volgens mij wil Heerenveen iets van acht miljoen euro voor me.\" Hij weet: ,,Het duurt nog maar twee dagen tot de transferdeadline dus het zal lastig worden.\"  \n  \nSowieso is de poging van AZ om miljoenen neer te leggen voor Veerman opvallend, gezien het beleid van de laatste jaren. De Alkmaarders harken de laatste seizoenen grof geld binnen door het verkopen van spelers aan buitenlandse club, maar geven zelf eigenlijk nooit meer dan drie miljoen euro uit. De echt grote transfers vonden plaats in het Dirk Scheringa-tijdperk en dat is al meer dan tien jaar geleden. Alleen voor Nemanja Gudelj van NAC in 2013 en vorig jaar voor Jesper Karlsson (Elfsborg) legde AZ drie miljoen euro neer.\n\nBreuk\n\nEen overgang van Veerman naar AZ zou dus een breuk zijn met het zuinige beleid van de laatste jaren of tenminste een soort van paniekvoetbal. De matige seizoenstart, met de nederlaag tegen RKC en de uitschakeling in de voorronde van de Europa League, en het vertrek van vijf basisspelers moeten de directie hebben doen besluiten om toch te investeren. Het liefste in een Nederlander, want in Alkmaar zijn de woorden van bondscoach Louis van Gaal aangekomen. Die stelde dat AZ door al die vertrokken spelers weinig interessante Nederlanders meer telde waar hij naar kan kijken. AZ haalde met Peter Vindahl, Aslak Witry en Vangelis Pavlidis buitenlandse spelers. Bruno Martins Indi en Sam Beukema waren de enige Nederlandse transfers.  \n  \nOf de overgang van Veerman nog rond komt is dus de vraag. Maar moeilijk doen is geen optie voor hem. Hij gaat zijn kont niet tegen de krib gooien. ,,Want dat heeft geen zin. Moet ik me dan een halfjaar lang elke dag ziek gaan melden ofzo? Ik kan alleen maar afwachten.\" Hij wil wel graag: ,,AZ heeft de laatste seizoenen laten zien een topclub te zijn. Ze eindigden telkens in de top drie.\"\n\nBedenkingen\n\nHij heeft zijn bedenkingen bij Heerenveen en hoe ze zich opstellen. Eerder al ging een overgang naar Hellas Verona niet door. ,,Als ik zie dat Azor Matusiwa van Groningen naar Stade Reims gaat voor drie miljoen en Abdou Harroui ook voor een soortgelijk bedrag, dan is dat toch wel opmerkelijk denk ik.\" De AZ-spelers Hobie Verhulst en Dani de Wit grapten al tegen hem dat ze hem morgen (vandaag, red.) op de training zullen zien en op de tribune zongen AZ-fans al liedjes over hem. ,,Grappig wel, maar het was wel lastig om te spelen in deze omstandigheden. Het brengt druk met zich mee. Misschien is dat wel de reden dat ik vandaag niet zo goed speelde.\"","intensity":0,"negativity":0,"cluster_id":9,"similar_texts":"text716"},{"id":"128","publisher":"De Volkskrant","date":"2021-08-30","url":"https://krant.volkskrant.nl/titles/volkskrant/7929/publications/1346/articles/1435814/41/1","title":"Vijf goals, maar geen een van Haller","text":"### Eredivisie\n\nAjax\n\n5\n\nVitesse\n\n0  \n  \nHij sleurt, kopt, legt ballen terug, mist kansen, werkt nog meer en hij wacht, hij smacht zelfs naar een doelpunt, dat uitblijft. Antony blinkt uit bij Ajax, maar van trainer Erik ten Hag had Sébastien Haller man van de wedstrijd mogen zijn tegen Vitesse.  \n  \nSébastien Haller weet inmiddels hoe dat gaat bij het swingende en geconcentreerde Ajax, dat met 5-0 wint van een uitgeput Vitesse. Het publiek verwacht veel van een spits. De wedstrijd is allang beslist als Haller nog achter rechtsback Dasa aan rent en een sliding maakt die niemand op dat moment nog van hem verwacht. Hij wil zo graag scoren, ook als hij denkt aan een dribbel te kunnen beginnen en Oroz hem onbeholpen neerhaalt, waarna zijn oranje schoen uitvliegt. Haller is gretig, zoals heel Ajax gretig is en een klasse of twee beter dan Vitesse.  \n  \n'We hebben veel moois voorgeschoteld', vindt trainer Erik ten Hag, die wist dat Ajax de 1-1 van vorige week bij FC Twente snel wilde vergeten. 'En de contouren van de ploeg zijn zichtbaar.' Ja, het is een ploeg met veel concurrentie binnen de selectie, met sommige posities drie of vier keer bezet, met tot nog toe één wedstrijd in de week. Dat is nu afgelopen. 'We hebben veel spelers nodig, ook met de interlands die eraan komen. En we willen op diverse podia actief zijn.'  \n  \nAjax kocht Mohamed Daramy vorige week, rechtsbenig en snel. 'Hij komt het liefst van links. Zo'n speler hadden we nog niet op onze balans.' De radertjes moeten nu in elkaar grijpen. 'Spelers moeten elkaars kwaliteiten aanvullen en elkaars tekortkomingen camoufleren.'\n\nLade vol lekkers\n\nHet is allemaal zo anders dan bij Vitesse, het elftal dat het Nederlands voetbal trakteerde op een Europese stunt van formaat, door Anderlecht uit te schakelen voor de Conference League. Zondag was het duel totaal zonder spanning. Het was zoeken naar sappige krenten: het spel van Álvarez, de soli van Antony, het samenspel, de spelvreugde, de werklust van Haller dus, de rust van Timber, bij wie voetbal zo gemakkelijk oogt. Een hele lade vol lekkers. Ten Hag kon tegen het einde bondscoach Van Gaal ter wille zijn, door Blind en Klaassen te wisselen en Rensch en Berghuis nog wat speeltijd te gunnen.  \n  \nHaller kent de rijke spitsenhistorie van Ajax. De Fransman opende de score tegen NEC en tegen FC Twente. 'Soms scoor je, soms scoor je niet', zei hij vorige week. 'Als je voor Ajax speelt, ken je de verhalen over de nummer 9. Niet veel aanvallers zullen beter zijn dan de nummers 9 uit het verleden.' Hij is geen Van Basten, geen Cruijff, geen Kluivert. Hij is Haller. Sterk, ook in de lucht. Nooit opgeven. Dreigend zijn, zeker in thuisduels, dicht bij het doel. Hij speelt eigenlijk best goed, als je in aanmerking neemt dat hij geen Van Basten of Cruijff is.\n\nVeredeld oefenduel\n\nMaar ja, wat is goed? Voor Ajax is het een veredeld oefenduel. Neem Bazoer en Tananne, dat was plusplus bij Vitesse vorig seizoen. Dat was het toefje van de ploeg die verraste met de vierde plaats en de bekerfinale. Trainer Thomas Letsch richtte het elftal in naar de individuele kwaliteiten van de twee. Nu zijn ze minmin, want de mannen willen weg na een goed seizoen. De een zit op de bank, de ander vertrok in de rust, toen hij eigenlijk al rood had moeten krijgen na een charge op Antony.  \n  \nVitesse was moe, terwijl bij Ajax de voor Oranje geselecteerde Steven Berghuis en Devyne Rensch op de bank zaten, net als Argentijns international Nicolas Tagliafico. Vitesse is donderdag diepgegaan, als trots deelnemer van het feest voor het Nederlandse clubvoetbal dat met vijf clubs tot de winter actief is. En als het dan na drie minuten al 1-0 is, door een fraaie schuiver van Antony, na een kunstig hakje van de weer uitstekende Mazraoui, is het eigenlijk al beslist.  \n  \nVitesse heeft geen veerkracht, geen ambitie. Dan is een herhaling van vorig seizoen onmogelijk, toen Vitesse ook vroeg in het seizoen naar de Arena kwam en net met 2-1 verloor. Alvarez 2-0, Gravenberch 3-0 (assist Haller), na een schot van Alvarez op de lat. Het kan zomaar 6-0 worden, of 7-1, zo veel kansen als Ajax krijgt in de tweede helft.  \n  \nAntony flitst telkens langs Wittek, de uitblinker van afgelopen donderdag met twee goals tegen Anderlecht. Hajek werkt de bal nog in eigen doel, Klaassen let goed op bij 5-0.  \n  \nHet is jammer dat Haller niet scoort. Het had nog gekund, in de letterlijk allerlaatste seconde, maar Tadic schiet zelf. Nou ja, goed gewerkt. Van Ten Hag had hij man van de wedstrijd mogen zijn.","intensity":0,"negativity":1,"cluster_id":16,"similar_texts":"text151"},{"id":"129","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=6b474d8d25654c7773da#/pages/12-13","title":"Vol getroffen door Ida","text":"Vol getroffen door Ida\n\nDe vuurtoren op Lake Pontchartrain bij New Orleans krijgt de volle laag van orkaan Ida en het ergste moet nog komen. Verwoestende windsnelheden van 250 kilometer zijn al gemeten even buiten de kust. \n\nfoto REUTERS\n\ndoor Jan Postma\n\nNEW ORLEANS Orkaan Ida is met grof geweld aan land gekomen in de Amerikaanse staat Louisiana. De regio rond New Orleans zet zich schrap voor een van de sterkste stormen die ooit de Amerikaanse kust raakte. Ida komt precies zestien jaar na de rampzalige orkaan Katrina. De met Nederlandse hulp versterkte dijken zullen het houden, denken de lokale autoriteiten. \n\nHet is op de dag af precies zestien jaar geleden dat New Orleans vol werd geraakt door Katrina. Dijken braken door en de stad kwam onder water te staan. De hulp kwam zeer moeizaam op gang. \n\nDe orkaan kostte uiteindelijk 1833 mensen het leven. De materiële schade bedroeg zo’n 125 miljard dollar. Het trauma en de littekens van Katrina zijn nog altijd zichtbaar in de stad. \n\nDe lokale autoriteiten in New Orleans zijn ervan overtuigd dat de stad er nu een stuk beter voorstaat dan zestien jaar geleden. \n\nDe burgemeester van New Orleans, LaToya Cantrell zei „vol vertrouwen” te zijn dat de na Katrina aangelegde dijken de stad zullen beschermen. \n\nIn tien jaar tijd is er zo’n vijfhonderd kilometer aan dijken, dammen en andere waterkeringen aangelegd in een ring rond de stad. Dat gebeurde met Nederlandse expertise. Ingenieursbedrijf Arcadis speelde daar een leidende rol in. Ook Arcadis denkt dat het nieuwe systeem het gaat houden. \n\n„Dit wordt de zwaarste test voor dat systeem tot nu toe”, zei de gouverneur van Louisiana John Bel Edwards. \n\nHoewel er vertrouwen is in de nieuwe dijken rond de stad, is er ook twijfel of de waterkeringen buiten de stad, verder naar het zuiden het gaan redden. Die zijn volgens de gouverneur „niet gebouwd volgens dezelfde standaard.” \n\nDe burgemeester van New Orleans liet een deel van de stad dat buiten het dijkensysteem ligt al evacueren. Maar omdat de orkaan in korte tijd veel sterker werd, was het niet mogelijk om evacuatie voor iedereen te verplichten. \n\nWegen zouden verstopt raken, waardoor mensen nog kwetsbaarder zouden zijn voor de orkaan. „De stad kan geen verplichte evacuatie instellen, daar hebben we gewoon de tijd niet voor”, zo zei zij. \n\nZwaarste test \n\nnieuwe dijken","intensity":0,"negativity":2,"cluster_id":64,"similar_texts":"text420"},{"id":"130","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=8af2588b60f90443eed9#/pages/30-31","title":"Vrijbrief Ihattaren om club te zoeken","text":"Vrijbrief Ihattaren om club te zoeken\n\nDe transferwaarde van Mo Ihattaren verdampt in hoog tempo. \n\nFOTO BSR AGENCY\n\nJuventus lijkt 19-jarig talent te gaan stallen bij Sampdoria\n\nAMSTERDAM PSV legt Mo Ihattaren niets in de weg in zijn zoektocht naar een nieuwe werkgever. Het 19-jarige toptalent kreeg toestemming om de individuele trainingen bij de Eindhovense club te staken en op het vliegtuig te stappen, op weg naar een nieuwe voetbalbestemming.\n\nDat wordt waarschijnlijk Sampdoria. Die Italiaanse club gaat Ihattaren huren van Juventus, dat bereid is om een vergoedingssom te betalen aan PSV. Dat zal zeker niet de zes miljoen euro zijn die de Eindhovense club een paar weken geleden nog in gedachte had. De transferwaarde van Ihattaren is in een razend tempo aan het verdampen.\n\nNa het zoveelste conflict met trainer Roger Schmidt werd Ihattaren verbannen uit de A-selectie. De Duitser verklaarde na de wedstrijd van afgelopen zaterdag tegen FC Groningen dat die maatregel van kracht blijft, ook al zou de speler er niet in slagen een nieuwe club te vinden. Schmidt ging er echter van uit dat Ihattaren wel zou vertrekken. Diens zaakwaarnemer Mino Raiola verklaarde dat hij wil voorkomen dat de carrière van zijn pupil nog verder in het slop raakt.\n\nDe directie van PSV verklaarde maandag dat er nog geen club is die een bod heeft gedaan op Ihattaren. Op de laatste dag zal er dus nog het nodige moeten gebeuren om de overgang via Juventus naar Sampdoria mogelijk te maken.\n\nDe gesprekken van PSV met Benfica over spits Carlos Vinicius waren zo vruchtbaar dat de 26-jarige Braziliaan zich waarschijnlijk vandaag in Eindhoven meldt voor de medische keuring. Het zou de zesde transfer zijn van PSV in deze zomerperiode. \n\nMet Vinicius zou PSV zich ontfermen over een voetballer met een bewogen verleden. Vier jaar geleden overwoog hij zelfs te stoppen.\n\nVinicius was oorspronkelijk een centrale verdediger, opgeleid bij Santos. Dat verkocht hem aan Palmeiras. Die overgang werd geen succes. Zelfs bij kleine clubs als Caldense en Gremio Anápolis werd hij geen basisspeler. Een Portugese scout nam hem mee en liet hem als spits opereren op het tweede niveau in Portugal. Ondanks de degradatie van zijn club deed hij dat zo goed dat Napoli zich over hem ontfermde. Via Benfica en Tottenham komt hij nu waarschijnlijk bij PSV terecht.\n\nMogelijk komt er op de valreep ook nog een vervanger voor de vertrokken Pablo Rosario.","intensity":1,"negativity":1,"cluster_id":56,"similar_texts":"text545"},{"id":"131","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/10/4","title":"Vrouw voor rechter na belediging bij lhbti-betoging","text":"Een 40-jarige vrouw die donderdag is aangehouden tijdens een demonstratie in Amsterdam tegen geweld tegen lhbti'ers, moet op 24 september voor de politierechter van de rechtbank in de hoofdstad verschijnen. Het OM verdenkt haar van 'bedreiging en belediging met een discriminerend karakter'. De vrouw zou deelnemers aan de protestmars hebben beledigd. Er is vijf keer aangifte tegen haar gedaan, onder meer door een verslaggever en een cameravrouw van omroep PowNed. Zij maakten opnames van de protestmars en de vrouw zou hen hebben bedreigd.","intensity":0,"negativity":1,"cluster_id":30,"similar_texts":"text87"},{"id":"132","publisher":"De Telegraaf","date":"2021-08-31","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/186d39f1df16124c8ea0321019fcd487/web/OPS/cciobjects.json&hash=211e81ea5f5d63683023#/pages/29","title":"Vrouwen vol rancune","text":"Vrouwen vol rancune\n\nPAGINA D12","intensity":0,"negativity":2,"cluster_id":55,"similar_texts":"text426"},{"id":"133","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/13/2","title":"VS orkaan ida","text":"Orkaan Ida heeft een spoor van vernieling getrokken door de Noord-Amerikaanse staten Louisiana en Mississippi, zoals in het French Quarter van New Orleans (links), waar een deel van een dak op straat terechtkwam. Zeker één persoon kwam om het leven. Vrijwel heel Louisiana en Mississippi zaten gisteren zonder stroom. Gouverneur John Bel Edwards van Louisiana bevestigde dat vrijwel overal nergens meer drinkwater is. Het noodnummer 911 was ook onbereikbaar.  \n  \nEdwards riep de inwoners van de staat op om binnen te blijven. ,,Het is buiten levensgevaarlijk.'' In totaal 1600 hulpverleners proberen in het getroffen gebied de eerste nood- reparaties uit te voeren. Verwacht wordt dat pas vandaag echt duidelijk wordt hoe hard Ida heeft toegeslagen. De orkaan kwam precies zestien jaar na Katrina aan land. Die orkaan zorgde voor overstromingen, waardoor 1800 mensen overleden. Ida was in potentie verwoestender dan Katrina. De windsnelheid liep op tot 250 kilometer per uur. De na Katrina aangelegde waterverdediging voorkwam dat het gebied opnieuw overstroomde. Ida trekt verder over het oosten van de VS en is al afgezakt van orkaan tot een tropische storm.","intensity":0,"negativity":0,"cluster_id":59,"similar_texts":"text475"},{"id":"134","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/11/2","title":"Werkgevers willen drang achter inenten","text":"Het Nederlandse LeasePlan kondigde gisteren aan dat het kantoorpersoneel ingeënt moet zijn tegen corona als ze terugkeren naar kantoor. Tegelijkertijd zei het bedrijf niet naar een vaccinbewijs te zullen vragen en niet te gaan controleren.  \n  \nTaxi-app Uber en techbedrijf Facebook maakten gisteren bekend dat in Nederland nog geen vaccinatieplicht voor werknemers zal gelden. Daarmee reageren de bedrijven op de vaccinatieplicht bij LeasePlan. In de Verenigde Staten hebben Uber en Facebook werknemers al wel verplicht gevaccineerd te zijn. LeasePlan begeeft zich op glad ijs, want een vaccinatieplicht is in Nederland domweg verboden. De vakbonden zijn dan ook stellig. ,,Werknemers mogen nooit tot vaccinatie worden verplicht'', aldus CNV-voorzitter Piet Fortuin. De bond krijgt er nauwelijks vragen over. ,,We hebben de afgelopen maanden in totaal zo'n tien telefoontjes van leden gehad over dit onderwerp'', zegt een woordvoerder van CNV. Kitty Jong, vicevoorzitter van FNV merkt wel dat het onderwerp leeft op de werkvloer. ,,Maar we hebben weinig klachten over vaccinatiedwang.''\n\nVragen\n\nBij werkgevers leeft het volop zeggen VNO-NCW en MKB Nederland. ,,We zien dat ondernemers erg bezig zijn met wat ze wel en niet mogen vragen op het vlak van vaccineren en er vaker vragen over hebben'', zegt een woordvoerder van de werkgevers. De ondernemers pleiten niet voor een vaccinatieplicht. Ze willen dat het kabinet hen de mogelijkheid geeft om te vragen of medewerkers zijn gevaccineerd of getest als dit in hun bedrijf sterk speelt. De wet is inderdaad duidelijk stelt Pascal Besselink, advocaat arbeidsrecht bij juridisch dienstverlener Das. ,,Er geldt geen vaccinatieplicht. Geen dwang en geen drang.''  \n  \nLeasePlan mag aan zijn werknemers weliswaar vragen of ze wel of niet zijn gevaccineerd, maar de werknemer hoeft hier niet op te antwoorden. Vaccinatieplicht is er niet, maar toch is er wat betreft vaccinatie een juridisch grijs gebied rond de zorgplicht. ,,Gaat het bijvoorbeeld om een kantoor waar iedereen een eigen kamer heeft en de 1,5 meter makkelijk kan worden gehandhaafd of gaat het om een lopende band waar mensen dicht bij elkaar staan en de ventilatie slecht is'', geeft Besselink aan. ,,Een werkgever heeft een zorgplicht voor de gezondheid van zijn werknemers. Hoe ver die gaat als een werknemer niet gevaccineerd is en toch wil komen werken, dat is nog onontgonnen terrein. Uiteindelijk is het aan de rechter om te bepalen waar de grens ligt tussen privacy, zelfbeschikking en de zorgplicht van werkgevers'', aldus de jurist.\n\nOverleg\n\nOok de sociale partners en de politiek buigen zich over deze kwestie. ,,Wij gaan donderdag in gesprek met het ministerie, op hun verzoek. Dat gaat over de vraag of werkgevers de mensen die in hun bedrijf of organisatie werken, mogen vragen of ze zijn gevaccineerd'', zegt Jong van FNV. ,,Wij hebben daarover overleg met onze onderwijs-, zorg- en horecasector. Zo'n meldingsplicht leidt ook weer tot vaccinatiedruk, daar zijn we niet voor.''","intensity":0,"negativity":1,"cluster_id":18,"similar_texts":"text156"},{"id":"135","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/25/1","title":"Wijnaldum geeft een snelcursus Van Gaal","text":"### Interview - Georginio Wijnaldum\n\nAls Georginio Wijnaldum (30) herinneringen ophaalt aan Louis van Gaal, neemt de lach bezit van zijn gezicht. Wijnaldum was eerst reserve bij het WK in 2014, in Van Gaals vorige periode als bondscoach.  \n  \n'Ik herinner me dat ik op gesprek moest komen in zijn kamer. Ik zou spelen tegen Chili, in de derde groepswedstrijd. Hij zei: 'Je speelt op de positie van De Guzman. Ik weet alleen niet of jij dat goed kunt invullen. Ik denk zelf van niet.' Ja dat zei hij echt.' Wijnaldum vertelt de anekdote twee keer en lacht schaterend. 'Maar Danny Blind had er alle vertrouwen in dat ik het goed zou kunnen. Zo is Louis: hij heeft veel vertrouwen in zijn assistenten.'  \n  \nWijnaldum zei destijds tegen Van Gaal dat hij die rol als controlerende middenvelder kon invullen. 'Hij vroeg waarom. Ik gaf hem een paar redenen. Hij gaat je challengen. Hij is niet moeilijk, als je argumenten geeft.' Hij lacht opnieuw, tijdens het virtuele gesprek in Zeist, als hij terugdenkt aan die uitspraak van Van Gaal, in 2014. 'Ik denk dat je het niet kan.'  \n  \nNog een herinnering. 'Soms was het heel intensief. Hoe hij dingen uitlegde. Ik had het gevoel dat hij op mijn huid zat, bij kleine partijtjes, dat hij expres niet floot. Hij schreeuwde dat ik moest omschakelen en ik liet me even gaan. Hij nam me apart en zei waarom hij dat had gedaan: scheidsrechters fluiten ook niet altijd als het een overtreding is. Daarmee moet je leren omgaan. Alles viel in Brazilië op zijn plek.'  \n  \nDe bedoeling is dat het scenario zich herhaalt, al is er weinig tijd, want woensdag is het al Noorwegen-uit, het eerste duel van een drieluik in de WK-kwalificatie, de eerste wedstrijd ook in de derde periode Van Gaal. Omdat er weinig tijd is, legt Wijnaldum vrijblijvend Van Gaal uit, in een paar alinea's. Veeleisend, duidelijk, vertrouwen gevend. Teambuilder.  \n  \nWijnaldums stem is brak. Hij is verkouden. 'Geen corona.' Zondag is hij na ruim een uur gewisseld bij zijn nieuwe club Paris SG, juist op het moment dat Messi inviel. Maandag is hij in Zeist, voor de eerste training, in de stralende zon. Van Gaal spreekt de groep kort toe. De warming-up is basaal, met de bal. Wie zondag nog voetbalde, mag snel naar binnen.  \n  \nToenmalig Oranje-aanvoerder Wijnaldum spreekt over het mislukte EK, door de nederlaag in de achtste finales tegen Tsjechië en het ontslag van Frank de Boer. In telefonische gesprekken is Van Gaal te weten gekomen dat de spelers duidelijkheid willen, vooral over de speelwijze. Wijnaldum: 'Elk team heeft behoefte aan duidelijkheid. Dat is makkelijker, voor het team, voor spelers zelf.'\n\nSpeelden niet als team\n\nAfgezien van het systeem: de ploeg die zich bij het EK afficheerde als vriendenploeg viel uit elkaar. Wijnaldum dacht daarover veel na. 'Wat had ik beter kunnen doen? Anders? Wat hadden we als team anders kunnen doen? We zijn niet goed omgegaan met de situatie, met momenten in de wedstrijd. We speelden niet echt als team, maar als individuele spelers. Iedereen probeerde het zelf op te lossen, in plaats van als team.' De vrienden lieten elkaar alleen zwemmen in woelige baren en verdronken. 'Er zit rek in deze groep, maar we kunnen nog zoveel leren.'  \n  \nVan Gaal is de bovenmeester. De vraag is in welk systeem. Met 5-3-2 liep het niet. Wijnaldum: 'Het EK was een snelcursus 5-3-2. Natuurlijk gaan er dan dingen fout.' Voor het WK van 2014, toen Van Gaal de speelwijze zelf omarmde, was er meer tijd. 'Louis had het toen al met een paar spelers besproken en de voorbereiding was langer. We hebben dat toen intensief getraind. Frenkie (De Jong) en ik kregen nu, voor het EK, twee dagen langer rust, dat hielp ook niet echt mee. Maar we stonden achter de bondscoach. Het was zijn keuze. Wij probeerden het zo goed mogelijk te doen. In 2014 is ook aangetoond hoeveel mogelijkheden dat systeem biedt.'  \n  \nDe spelers met wie Van Gaal onlangs sprak, zijn in meerderheid voorstander van 4-3-3. Wijnaldum: 'Mij maakt het niet zoveel uit. Ik heb jaren 4-3-3 gespeeld. Dat is Nederlandse school. Daarbij voelen veel spelers zich wat makkelijker.' Aangezien er nu helemaal geen tijd is, lijkt 4-3-3 de meest logische optie. Maar belangrijker is dat de vriendenploeg ook in moeilijke situaties een team blijft, met Van Gaal als spil. Of de bondscoach maandag bij de entree nog een lesje gaf? Wijnaldum, weer lachend: 'Dat je op tijd bent.'","intensity":0,"negativity":0,"cluster_id":68,"similar_texts":"text99"},{"id":"136","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/16/1","title":"Wijnaldum: Van Gaal is iemand die uitdaagt","text":"Na aankomst in Zeist, waar het Nederlands elftal zich gistermiddag verzamelde voor drie wedstrijden in de WK-kwalificatie, trof Georginio Wijnaldum in de nieuwe bondscoach een oude bekende. In 2013 werd de toenmalige PSV'er door Van Gaal al eens geselecteerd, een jaar later nam die hem mee naar het WK in Brazilië.  \n  \n\"Werken met hem was soms heel intensief maar ook heel positief, vooral hoe hij de dingen uitlegt\", zei Wijnaldum gisteren in Zeist. \"Ik herinner me een training uit die tijd. Ik had het gevoel dat hij echt op mijn huid zat. Stond-ie te schreeuwen dat ik moest omschakelen. Ik liet me toen ook even gaan. Na de training nam hij me apart. Weet je waar ik dat voor doe? vroeg hij. Hij zei: een scheidsrechter fluit ook niet altijd. Dan moet je mee terug.\"\n\nDebacle tegen Tsjechië\n\nWijnaldum herinnert zich ook dat hij tijdens dat WK in 2014 een keer op de kamer van Van Gaal moest komen. \"Ik kreeg te horen dat ik tegen Chili in de basis zou staan, op de positie van De Guzman. Hij zei: ik denk zelf niet dat jij dat kan, maar mijn assistent Danny Blind wel en daar heb ik vertrouwen in. Ik zei dat ik het wel kon. En waarom dan? vroeg hij. Ik gaf hem een paar redenen.  \n  \n\"Van Gaal is iemand die je uitdaagt. Veel mensen denken dat hij moeilijk is, maar als je met hem praat en argumenten hebt, is hij niet de moeilijkste.\"  \n  \nNiettemin gaven de belangrijkste spelers van het Nederlands elftal een jaar geleden er nog de voorkeur aan Van Gaal niet opnieuw bondscoach te maken. Ze wilde liever 'de lijn Koeman' voortzetten. Dat werd onder Frank de Boer geen succes.  \n  \nWijnaldum heeft na het debacle op het EK tegen Tsjechië 'heel veel nagedacht'. De conclusie: \"Wij speelden niet echt als een team, maar meer als elf individuen die het allemaal zelf probeerden op te lossen\".  \n  \nZelf speelde Wijnaldum in Boedapest ook dramatisch. Volgens de middenvelder stonden de spelers achter de bondscoach maar niet alle spelers waren enthousiast over het 5-3-2-systeem. \"Dat systeem was nieuw voor ons. We hadden voor het EK een snelcursus gedaan, maar natuurlijk gaan er dan dingen fout. In 2014 hadden we er met Van Gaal wekenlang intensief op getraind, zodat we wisten wat we moesten doen in bepaalde situaties.\"  \n  \nVan Gaal verklaarde vorige week dat het gebrek aan duidelijkheid onder De Boer de voornaamste 'klacht' was van de spelers. In zijn eerste groepsbespreking in het spelershotel gistermiddag vertelde de nieuwe bondscoach wat hij van zijn selectie eist.  \n  \nMorgenavond wacht in Oslo al Noorwegen, daarna volgen binnen een week nog interlands tegen Montenegro en Turkije. Wijnaldum: \"Van Gaal heeft ons duidelijk gemaakt hoe we met elkaar om moeten gaan en dat we blij mogen zijn dat we voor het Nederlands elftal mogen uitkomen. En wat hij wil van het team.\"\n\nDe mens Messi\n\nNa die groepssessie volgde gisteravond een lichte, eerste training van Oranje onder leiding van Van Gaal. Wijnaldum stond slechts twintig minuten op het veld, omdat hij zondagavond nog met Paris Saint-Germain actief was tegen Stade Reims. Tot samenspelen met Lionel Messi kwam het nog niet: in de 66ste minuut ging Wijnaldum eruit en kwam de Argentijn erin. \"Maar we hebben wel al samen getraind!\"  \n  \nWijnaldum zegt nu ook 'de mens Messi' te leren kennen. \"Ik snap nu ook waarom Frenkie de Jong hem zo hoog heeft zitten. Die sprak er altijd vol lof over. Als je Messi leert kennen als persoon, krijg je nog meer respect voor hem. Hij staat met beide benen op de grond en is heel sociaal terwijl hij toch alle reden heeft om zich anders te gedragen. Hij klaagt niet en is heel open en vriendelijk.\"","intensity":0,"negativity":0,"cluster_id":68,"similar_texts":"text623"},{"id":"137","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=61ee6ec314a7cc067590#/pages/40-41","title":"WK-zilver Terpstra doet Van der Poel vergeten","text":"WK-zilver Terpstra doet Van der Poel vergeten\n\nAnne Terpstra schrijft historie op de WK MTB\n\nVAL DI SOLE Bondscoach Gerben de Knegt was trots op de zilveren medaille van Anne Terpstra tijdens de WK mountainbike in het Italiaanse Val di Sole. De 30-jarige Nederlandse trok daarmee haar goede vorm van tijdens de Olympische Spelen in Tokio, waar ze vijfde werd, door. „Deze WK-medaille is de kers op de taart”, aldus De Knegt.\n\nDe keuzeheer zag Anne Tauber achtste worden en bij de mannen eindigde Milan Vader op een tiende plaats. De Knegt: „Het mountainbiken is mondiaal gezien een grote sport en als je dan met drie renners in de toptien staat, met ook nog zilver, dan hebben we het heel goed gedaan.”\n\nEn dat zonder Mathieu van der Poel die wegens rugklachten zijn forfait gaf voor de WK, waardoor hij geen revanche kon nemen voor zijn dramatische val in Tokio. „Dat is jammer. En ik snap dat het grote publiek vooral naar hem kijkt, maar het Nederlandse mountainbiken is meer dan alleen Van der Poel”, zei De Knegt.\n\nTerpstra won in 2019 al eens een Wereldbekerwedstrijd in Andorra, en ze is de eerste Nederlandse die een podiumplaats pakt bij de WK MTB. De Zeeuwse hoefde op het zware parcours alleen de Britse Evie Richards voor zich te dulden. Het brons was voor de Zwitserse Sina Frei.\n\n„Dit is een hele mooi prestatie, vooral omdat dit nog nooit eerder is voorgekomen”, zei De Knegt weer onderweg naar Nederland. „Anne is de afgelopen jaren enorm gegroeid als topsporter. Ook mentaal. Na de Olympische Spelen was ze moe. We hebben daar over gesproken, want iedereen is vermoeid. Voorheen zou ze daar anders mee zijn omgegaan, maar nu is ze niet in paniek geschoten. Met dit zilver als resultaat.”","intensity":0,"negativity":0,"cluster_id":3,"similar_texts":"text735"},{"id":"138","publisher":"Algemeen Dagblad","date":"2021-08-30","url":"https://krant.ad.nl/titles/algemeendagblad/7908/publications/25880/articles/1435816/39/3","title":"WK-zilver voor Anne Terpstra","text":"Anne Terpstra veroverde bij de WK mountainbiken zilver. De 30-jarige Nederlandse hoefde in Val di Sole alleen de Britse Evie Richards voor zich te dulden. Ze is de eerste Nederlandse die een podiumplaats pakte bij de WK mountainbiken. Op de Spelen werd ze vijfde.","intensity":0,"negativity":0,"cluster_id":3,"similar_texts":"text105"},{"id":"139","publisher":"De Volkskrant","date":"2021-08-31","url":"https://krant.volkskrant.nl/titles/volkskrant/7929/publications/1347/articles/1436525/45/2","title":"Wolken en zon","text":"### Weer\n\nDe komende dagen blijft het nagenoeg overal droog. In het zuiden is het zonniger dan in het noorden. Dinsdagochtend begint regionaal grijs met wolken of mist. Geleidelijk breekt de zon door en vanmiddag is er een mix van wolken en zonnige perioden. Het wordt 19 graden in het noorden tot lokaal 23 graden in Limburg bij een matige noordenwind. In de nacht koelt het af naar 10 tot 14 graden en neemt de bewolking toe. Woensdag is het bewolkt. Mogelijk valt er in het westen lokaal een beetje regen, maar op de meeste plaatsen blijft het droog. Er waait een zwakke tot matige noordenwind en met wat zonneschijn wordt het 20 graden. Waar de bewolking de hele dag de overhand houdt, wordt het niet niet warmer dan 20 graden. Donderdag is het in de ochtend regionaal lange tijd grijs en komt er in de middag ruimte voor de zon. Landinwaarts kan de temperatuur stijgen naar ruim 20 graden. Aan zee is het koeler met 18 tot 20 graden. Vrijdag en zaterdag is het waarschijnlijk zonnig nazomerweer. In de zuidoostelijke helft van het land komen de maxima uit tussen 22 en 24 graden. Wellicht wordt lokaal net de zomerse 25 graden gehaald. In de kustprovincies wordt het 22 graden. Zondag neemt de kans op buien toe.","intensity":0,"negativity":0,"cluster_id":44,"similar_texts":"text675"},{"id":"140","publisher":"Algemeen Dagblad","date":"2021-08-31","url":"https://krant.ad.nl/titles/algemeendagblad/7908/publications/25900/articles/1436531/3/1","title":"Wolven breken uit hun verblijf: 'Ik raakte echt in paniek'","text":"### Tweede ontsnapping in een jaar bij DierenPark Amersfoort\n\nLinda van der Plas voelt alleen maar angst als een van de wolven op nog geen vier meter afstand voorbijloopt. ,,Ik vond het doodeng'', blikt ze bij de uitgang van de dierentuin terug. Van der Plas zat net aan een picknicktafel om samen met haar vriend te genieten van een broodje. ,,We werden gewaarschuwd door andere bezoekers dat er een wolf losliep en lachten er eerst nog om. Maar toen mensen begonnen te wijzen en ik achterom keek zag ik hem lopen in de bosjes.'' Van der Plas aarzelt geen moment, grijpt haar teckel en springt bovenop de tafel. Haar vier weken oude dochter ligt dan al veilig in de armen van haar vriend. ,,Ik ben net bevallen en zit nog vol hormonen dus ik raakte echt in paniek.''  \n  \nMogelijk is Van der Plas gewaarschuwd door Eric Bax en zijn vriendin Jacquelina den Enting. Zij komen oog in oog te staan met een van de wolven en handelen meteen door 112 te bellen en anderen te waarschuwen. Het stel barricadeert uiteindelijk zelf met dranghekken de toegangsweg richting het wolvenverblijf. Wat hen vooral stoort, is dat het personeel van het dierenpark nergens te bekennen lijkt. ,,Dit had heel anders af kunnen lopen.''  \n  \nDe twee wolven die rond 12.30 uur ontsnapten uit hun bosrijke verblijf achterin de dierentuin, behoren tot een roedel van acht Europese wolven in DierenPark Amersfoort. De dierentuindirectie vermoedt dat de beesten zichzelf bevrijdden door een gat te graven. Mogelijk vluchtten ze uit angst voor geluid van werkzaamheden die vlakbij het verblijf aan de gang zijn, zo laat woordvoerder Hylke Steggerda weten. ,,Er is een kuil ontdekt bij het verblijf. Daar moeten ze onder het hek door zijn gegaan.'' Hoe lang de dieren al bezig waren met het graven van een gat, weet de woordvoerder niet. ,,Zeer recentelijk is alles nog gecontroleerd. Toen was het hek nog heel en waren er geen kuilen.''  \n  \nHet is de tweede ontsnapping van wilde dieren in het park in minder dan een jaar tijd. November vorig jaar roken chimpansees Mike en Karibuna hun vrijheid, toen door een menselijke fout hun verblijf open bleef staan. Een ramp voor het dierenpark, want de twee apen werden doodgeschoten, vanwege het gevaar dat zij opleverden voor bezoekers en verzorgers.  \n  \nSteggerda snapt dat de gedachten meteen teruggaan naar die tragische ontsnapping. ,,Het incident met de chimps is in ons geheugen gegrift.'' Toch wil hij benadrukken dat de situatie gisteren wezenlijk anders was. ,,De incidenten zijn niet te vergelijken. Er is nu geen sprake geweest van een levensgevaarlijke situatie. Wolven vallen geen mensen aan. Om de dieren te kunnen lokaliseren, zorg je voor een zo rustig mogelijke omgeving. Daarom hebben we bezoekers verzocht om naar binnenlocaties te gaan.'' Circa drie kwartier nadat de wolven waren losgebroken, wisten verzorgers de dieren te verdoven en terug te brengen naar hun verblijf.  \n  \nMaurice La Haye van Wolvenmeldpunt Nederland snapt de paniek van bezoekers die de wolven hebben zien lopen maar al te goed vanwege het 'slechte' imago van de beesten. Maar van acuut gevaar hoeft geen sprake te zijn geweest. ,,,Ze vallen echt niet meteen mensen aan, zodra ze uit hun hok zijn. De dieren zijn vooral verward en zoekende, omdat ze graag terug willen naar hun roedel.''  \n  \nToekomstige bezoekers hoeven van het dierenpark zich over de veiligheid geen zorgen te maken, stelt Steggerda ten slotte. ,,Uit het onderzoek dat werd ingesteld naar de uitbraak van de chimpansees is toen al gebleken dat we voldoen aan alle veiligheidsprotocollen.''","intensity":1,"negativity":2,"cluster_id":68,"similar_texts":"text63"},{"id":"141","publisher":"De Telegraaf","date":"2021-08-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a8ae320f1621d6d40d99e3e43ea68634/web/OPS/cciobjects.json&hash=c76b18636f8dc419b2b2#/pages/18-19","title":"Wonen op stand blijft peperduur","text":"Wonen op stand blijft peperduur\n\nWoningen in de Amsterdamse Apollobuurt kosten een viervoud van huizen in de Bijlmer.\n\nfoto ANP/HH\n\nPrijsverschillen wijken sinds 2009 hetzelfde\n\ndoor Pieter van\n\nErven Dorens\n\nAmsterdam De kloof tussen arm en rijk is in de grote steden sinds 2009 niet of nauwelijks geslonken. In Amsterdam is een huis in de deftige Apollobuurt nog steeds vier keer zo duur als een woning in de Bijlmer. In Den Haag is het verschil net zo groot, blijkt uit onderzoek.\n\nHuizen in de Bijlmer kosten gemiddeld €280.000 en in de Apollobuurt €1,1 miljoen, meldt databureau Calcasa, dat werkt voor geldverstrekkers en hypotheekketens. \n\nApollobuurt\n\nIn 2009 waren de Bijlmer en Apollobuurt ook al de goedkoopste en duurste wijken van Amsterdam, maar toen ging het om prijzen van respectievelijk €145.000 en €575.000. Volgens Calcasa laat historisch onderzoek zien dat het verschil tussen de duurste en goedkoopste wijk in Amsterdam altijd een factor vier is geweest. De stad kent op het ogenblik dertig wijken waar de gemiddelde woningprijs hoger is dan €600.000 en 25 wijken waar deze lager is dan €400.000.\n\nDen Haag is koploper als het gaat om onderlinge verschillen tussen wijken, constateert Calcasa. In de wijk Transvaalkwartier ligt de gemiddelde woningprijs op €205.000. In de wijk Westbroekpark en Duttendel is dat €865.000, meer dan vier keer zoveel. In 2009 was het verschil nog net iets groter. Toen lagen prijzen op €109.000 in het Transvaalkwartier en op €558.000 in de duurste wijk op dat moment, Kijkduin en Ockenburgh. \n\nVan de vijftien grootste gemeenten hebben er negen een duurste wijk waar de gemiddelde huizenprijs meer dan het dubbele is van de goedkoopste wijk. Zo ben je in Amersfoort in de wijk De Berg Noord gemiddeld € 870.000 kwijt, terwijl je voor €275.000 terecht kunt in de wijk Liendert. Ook in Haarlem is het verschil tussen de Europawijk (€280.000) en het Haarlemmerhoutkwartier (€705.000) fors.\n\nCalcasa meldde in zijn kwartaalrapport maandag dat de huizenprijzen in het tweede kwartaal gemiddeld 12,7% zijn gestegen. Gecorrigeerd voor inflatie is dat 10,7%. \n\nDat lijkt veel minder dan de 19,9% prijsstijging die makelaarsvereniging NVM over hetzelfde kwartaal meldde. De NVM baseert zich echter op de actuele transacties van de eigen leden, terwijl Calcasa net als het CBS kijkt naar de inschrijving van koopaktes in het Kadaster. Daar zit twee tot drie maanden vertraging in.\n\nAmersfoort en Haarlem springen er ook uit","intensity":0,"negativity":0,"cluster_id":41,"similar_texts":"text299"},{"id":"142","publisher":"Trouw","date":"2021-08-31","url":"https://krant.trouw.nl/titles/trouw/8321/publications/1342/articles/1436529/2/4","title":"Wouter Bos beoogd voorman KNWU","text":"### personalia\n\n0ud-politicus Wouter Bos is de beoogde voorzitter van de Nederlandse wielerbond KNWU. Een commissie heeft de 58-jarige Bos voorgedragen na gesprekken met zes sollicitanten. Het congres moet de voordracht van Bos nog bekrachtigen. Als dat gebeurt, volgt de voormalig fractievoorzitter van de PvdA en oud-minister van financiën Marc van den Tweel op, die algemeen directeur wordt bij sportkoepel NOC-NSF. Het bestuur van de KNWU steunt de voordracht van Bos, die een 'fervent recreatief wielrenner' zou zijn.","intensity":0,"negativity":0,"cluster_id":28,"similar_texts":"text38"},{"id":"143","publisher":"Trouw","date":"2021-08-30","url":"https://krant.trouw.nl/titles/trouw/8321/publications/1341/articles/1435815/3/1","title":"Ziekenhuizen: structureel meer ic-bedden nodig door corona","text":"Er zijn door de coronapandemie toch structureel meer ic-bedden nodig in de Nederlandse ziekenhuizen. Dat zeggen ic-hoofden en ziekenhuisbestuurders van zes grote ziekenhuizen na vragen van Trouw. Onder hen is Diederik Gommers, voorzitter van de Nederlandse Vereniging voor Intensive Care.  \n  \nVolgens Gommers moet er een groot landelijk herstelplan voor de ic worden opgetuigd, zeker nu covid een aandoening blijkt die blijvend voor patiënten op de ic's zal zorgen. Vorig jaar waren de ziekenhuizen nog terughoudend met het zomaar ophogen van de ic-capaciteit. Een ic-bed is kostbaar, klonk het, en met lege bedden bereikt niemand iets.  \n  \nMaar het verschil tussen eind augustus toen en nu is groot. Vorig jaar lagen er na een relatief rustige coronazomer rond de dertig coronapatiënten op de ic. Nu ligt dat aantal al een maand stabiel boven de tweehonderd. Dat is nog net behapbaar, zeggen de deskundigen, maar dat zijn er op de lange termijn te veel.  \n  \nVolgens Gommers is er op basis van de huidige 'operationele' ic-capaciteit plek voor ongeveer honderd coronapatiënten. Als het aantal daarboven ligt, bedreigt dat de overige zorg in een ziekenhuis. Bij een griepepidemie bijvoorbeeld dreigt dan een acuut probleem. Zo lagen er tijdens de griepgolf in 2017-2018 op het hoogtepunt 350 patiënten op de ic.  \n  \nDe deltavariant van het virus heeft voor een nieuwe situatie gezorgd, zegt Gommers. De virusvariant is niet alleen besmettelijker, de kans op ziekenhuisopname is met de deltavariant ook meer dan twee keer groter dan met het oorspronkelijke virus, bleek afgelopen week uit groot Brits onderzoek.  \n  \nEn dus moet de ic-capaciteit omhoog, vindt ook Armand Girbes, ic-hoofd van het Amsterdam UMC. \"We hadden een redelijk beperkte capaciteit. Het was net genoeg. Nu is er een ziekte bijgekomen, dus één en één is twee: er is structureel meer capaciteit nodig.\" Girbes zelf denkt aan landelijk zo'n 100 tot 200 bedden extra.  \n  \nIntensivist Tim Jansen van het HagaZiekenhuis in Den Haag is ook stellig: \"Er moet een hogere en duurzame capaciteit bij komen. Coronapatiënten blijven komen, en die moeten we allemaal kunnen helpen zonder dat andere patiënten daar op enige wijze de dupe van zijn.\"  \n  \nHet Elisabeth Tweesteden Ziekenhuis (ETZ) in Tilburg stuurt al aan op een structurele verhoging van de ic-capaciteit met 10 à 15 procent. Daar leidt het ziekenhuis verpleegkundigen voor op met een opleidingsbudget dat vorig jaar werd vrijgemaakt door het kabinet. De kosten voor ingebruikname van deze capaciteit zijn nog niet geregeld, maar desondanks ligt er een vast contract voor het extra personeel klaar, zegt ETZ-bestuurder Bart Berden.  \n  \nBerden is tevens hoogleraar organisatie van de ziekenhuiszorg in het Radboudumc: \"We constateren dat het virus zich gaat gedragen als een griep, daarop moeten ziekenhuizen anticiperen door de ic-capaciteit te verhogen. Hiervoor moeten middelen worden vrijgemaakt en daarover overleggen we met zorgverzekeraars en de overheid.\"  \n  \nZorgminister Tamara van Ark en koepels in de zorg presenteerden voor de zomer een plan voor het inhalen van uitgestelde zorg en het ondersteunen van (ziekenhuis)zorg in de toekomst. Dat plan houdt nog geen rekening met de deltavariant en er staat ook niets in over het structureel vergroten van de ic-capaciteit of de aanpak van het tekort aan ic-verpleegkundigen.  \n  \nHet schort aan concrete oplossingen, zegt Peter van der Voort, ic-afdelingshoofd van het Groningse UMC, en tevens lid van de Eerste Kamer voor D66. \"De intenties zijn goed, maar niet voldoende. Er wordt voor de opleiding van ic-verpleegkundigen te veel aan de individuele ziekenhuizen overgelaten, die het tekort de afgelopen jaren niet hebben kunnen oplossen. De vraag is nu: is dit een probleem dat op overheidsniveau moet worden gestuurd? Ik denk van wel.\"  \n  \nde Verdieping 2|3  \n  \nDe toekomst van de ic","intensity":0,"negativity":0,"cluster_id":12,"similar_texts":"text125"}]
