[{"id":"1","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/108/1","title":"'Een burgerlijk gezin met twee ouders, dat vond ik het allermooiste'","text":"Aaf Brandt Corstius weet nog precies wat ze dacht, toen ze op haar verjaardag een kartonnen doos kreeg, die openmaakte, en een hondje zag. 'Ik dacht: dit is een robot. Want ik krijg geen échte hond, dat kan gewoon niet. En toen moesten mijn vader en moeder lachen.'  \n  \nHet was een echte hond, Aaf noemde haar Sacha. Welke verjaardag het was, dat weet ze niet meer. 'Het moet zijn geweest toen mijn moeder al ziek was, omdat er geen foto's meer werden gemaakt. Ik heb geen enkele foto van Sacha. Ik denk dat ik 5 werd. Misschien heeft mijn moeder gedacht: op deze manier breng ik weer wat geluk in huis.'  \n  \nHet krijgen van het hondje is een van de paar herinneringen die columnist en schrijver Brandt Corstius (46) heeft aan de tijd voor het overlijden van haar moeder Tatje Smits, op 34-jarige leeftijd, aan de gevolgen van huidkanker. Aaf was 6, haar zusje Merel was 5, broertje Jelle was 3. 'Zij hebben helemaal geen herinneringen aan haar. Ik heb er tenminste nog een paar.'  \n  \nAl het andere wat Brandt Corstius over haar moeder weet, reconstrueerde ze aan de hand van andermans verhalen. 'Er is een boek waarin vrienden en familie na haar dood over mijn moeder hebben geschreven. Dat is mijn schat. Daarin is een standbeeld voor haar opgericht, waar ze als gewone vrouw nooit tegenop had gekund: ze was mooi, charmant, grappig, slim, de perfecte moeder. Ze deed honderd cursussen, was handwerkjuf, liep met iedereen te sjansen, hield van cultuur én van Ajax. Het was vast allemaal waar, maar er stond natuurlijk niks negatiefs in. Ik dacht altijd: zo moet ik dus ook worden, ongeveer zo iemand zou ik wel moeten zijn. Dat je op een feestje binnenkomt, en iedereen meteen zoiets heeft van: halló! Dat je verhuist naar een nieuwe stad en meteen honderd vrienden hebt. Maar zo ben ik helemaal niet. Ik kon dat niet. Het had iets onbereikbaars.'  \n  \nOver haar moeder, die er niet was, en misschien daarom nog wel belangrijker werd, maakte Brandt Corstius een voorstelling: Welkom bij mijn zielige jeugd, waarin ze op het podium vertelt over haar, nou ja, zielige jeugd. Met veel zelfspot en dansjes (de zij-sluit uit Kinderen voor Kinderen), televisiefragmenten uit Beverly Hills 90210 en Who's the Boss?, maar toch: over haar zielige jeugd. Over hoe het is om je als kind ontheemd te voelen, om op te groeien met één ouder, in haar geval een vader die er nogal onorthodoxe opvoedmethoden op nahield.  \n  \nNeem die hond. Negen maanden na de dood van haar moeder besloot haar vader Hugo Brandt Corstius, de in 2014 overleden columnist en schrijver, een baan aan een universiteit in Minnesota te accepteren. Sacha mocht niet mee. 'Mijn hond werd weggegeven, want wij emigreerden naar Amerika. En het was, zei mijn vader, praktisch niet mogelijk om die hond mee te nemen. Wat natuurlijk heus praktisch wél mogelijk is. Maar volgens mijn vader was een hond in het vliegtuigruim zetten het ergste wat je kon doen. Ik kreeg een knuffelhond, op de dag dat Sacha werd weggegeven. Die heb ik Sacha genoemd en tot mijn 30ste overal mee naartoe genomen. Mijn vader was echt geen harteloze man, hoor. Ik denk dat het voor hem, en dat begrijp ik ergens ook wel, te veel was: drie kinderen, in z'n eentje, een carrière, en een emigratie. En dan ook nog een hond? Bovendien: hij haatte honden.'  \n  \nSindsdien had Brandt Corstius nooit meer een hond, maar de wens is er nog wel. 'Ik vind eigenlijk dat ik het mezelf moet gunnen, want ik wil zo graag rondfietsen met een teckeltje in mijn fietsmand. Maar als ik het zo tyfusdruk heb als nu, met m'n columns, een theatertour en een podcast, denk ik weer: forget it. En dan kijk ik ineens ook nooit meer op verhuisdieren.nl, wat ik anders de hele tijd doe. Dus wat dat betreft ben ik geen model-hondenwiller. Maar ik wil het wel. Alleen wil Gijs (Groenteman, echtgenoot, red.) het niet, dat maakt het een lastige kwestie.'  \n  \nOpeens staat er een man met een boor op het dakterras van de bovenwoning in de Amsterdamse Watergraafsmeer. 'O, wacht, dit is niet het moment, meneertje Koekepeertje.' Ze loopt naar buiten, stuurt hem allervriendelijkst maar gedecideerd weg. Terwijl ze terugloopt: 'Soms denk ik: jezus, m'n moeder zou toch eens moeten weten dat ik dit aan het doen ben. Dat ik op een podium van alles over haar sta te vertellen. Er kwam dit weekend een vriendin van mijn moeder kijken, en die zei: je hebt een monument voor haar opgericht. Dat is het gewoon. Niet dat ik mijn vader iets betaald wilde zetten, maar ik heb vaak het gevoel gehad dat mensen onterecht denken dat ik alles van hém heb. Dat schrijftalent, dat heb je van je vader! Nee, dat heb ik van mijn moeder. Want mijn moeder schreef zoals ík schrijf, mijn vader had een totaal andere stijl en totaal andere interesses. Ik denk dat ik veel beter in de Smits-hoek pas dan in de Brandt Corstius-hoek, maar leg dat maar eens uit.'\n\nJe bent schrijver. Heb je ook een boek overwogen, in plaats van een theaterstuk?\n\n'Ik ben begonnen met een boek. Ik ben mijn moeders vriendinnen gaan interviewen en haar enige nog levende zus. Maar het werd één grote klaagzang. Ik kreeg er geen toon in die ik zelf prettig vond. De vrolijkheid die er ook was in het gezin, het plezier dat we hadden met onze gekke vader, dat kreeg ik er niet goed in, dus ik ben ermee gestopt. Toen kwam, langzaam, het idee op om er een voorstelling van te maken. Want dan zou ik liedjes kunnen draaien, stukjes uit oude tv-programma's kunnen laten zien, het luchtiger maken. Want sommige momenten zijn echt wel zwaar, en ik moet ook niet bang zijn om dat gewoon te laten zien. Ik vind dat wel moeilijk, soms. Dan denk ik: ik vertel nu hele zware dingen aan de mensen.'  \n  \nToen ze klein was, had ze geen idee waaraan haar moeder was overleden. Er werd niet over gesproken. 'We zijn volgens mij maar één keer bij haar in het ziekenhuis geweest, mijn tante had mij en Merel verpleegsterspakjes aangetrokken. Ik herinner me dat ik voor het eerst zag dat het niet goed met haar ging, ze liep met een groot dienblad met koffiekopjes, en kon het niet meer dragen. Ik dacht: o god, het komt door dat dienblad. Jelle zei als kind altijd: 'Mama heeft een te zware stapel pannekoeken gedragen.' Misschien heb ik dat van dat dienblad aan hem verteld en heeft hij er net iets anders van gemaakt. Deze fabel hebben we jarenlang volgehouden, want we wisten niet wat er echt met haar was. Mijn moeder zelf weigerde te accepteren dat ze doodging. We hebben geen afscheid van haar genomen, ze heeft geen kist met briefjes achtergelaten. Al moet ze hebben gedacht: hoe moet dat straks, zonder mij? Die gedachte, dat moet voor haar de hel zijn geweest. Ze heeft vast gehoopt dat er een vrouwenhand ergens vandaan zou komen, maar dat gebeurde niet. Pas op mijn 12de kwam mijn stiefmoeder in ons leven, maar zij was niet iemand die thuis alles ging regelen.'\n\nJe vader trok zich toen hij weduwnaar werd nogal letterlijk terug. Hij pakte zijn koffers en vertrok met jullie naar Minnesota, weg van school, familie en vrienden. Begrijp je waarom?\n\n'Hij wás een kluizenaar, in hart en nieren. Mijn vader wilde nooit een echte relatie en kinderen, dat had mijn moeder in hem naar boven gehaald. Toen zij er niet meer was om hem uit zijn kluizenaarschap te trekken, deed niemand dat meer. Hij was natuurlijk ook verdrietig, hij vond het moeilijk om om hulp te vragen. Die emigratie, dat was natuurlijk vrij krankzinnig. Je moeder is dood, en dan moet je ook nog met een overspannen vader naar een ander land verhuizen. Er zijn bij ons wel dingen afgehakt, denk ik. Hij sprak ook niet met ons over vroeger, haalde geen herinneringen met ons op aan onze moeder, het werd niet levend gehouden. Van een emigratie wordt een kind natuurlijk onzeker, en dat doen op zo'n moment, is gewoon een slecht idee. Al waren er ook vrienden van mijn ouders die het toen wél een goed idee vonden. Die zeiden: hij werd belaagd door iedereen, iedereen wilde zich met jullie bemoeien, hij wilde een frisse start maken.'\n\nWat denk jij, wilde hij een frisse start maken?\n\n'Ik denk dat hij wilde vluchten. Hij deed het uit paniek. Ik heb dat ook wel eens gehad hoor, op momenten in mijn leven dat ik me echt slecht voelde, dat ik dacht: ik verhuis naar Zuid-Amerika, en dan begin ik opnieuw. De gedachte is niet vreemd. En je kúnt het ook doen, maar misschien niet met drie kleine kinderen die net hun moeder hebben verloren. Toen we eenmaal waren gesetteld, gingen we weer terug. En niet naar Overveen, waar we eerst woonden, maar naar Amsterdam, wéér een andere stad. Wéér alles opnieuw.'\n\nIn de voorstelling vertel je dat hij in Minnesota zijn liefdesperikelen met je besprak.\n\n'Ja, dat was best gek, want ik was 7. Ik vond het leuk, en ergens ook eervol. Hij had allerlei vriendinnen. En daar maakte wij grappen over, waar hij zelf vrolijk aan meedeed, want hij nam niet al die vrouwen even serieus. Dus dan zaten we met z'n vieren zo'n vrouw uit te lachen. Het voelde dan alsof we een enorme band hadden, maar het is natuurlijk een beetje raar.'\n\nHoe kan het dat hij zo'n vrouwenmagneet was?\n\n'Mijn vader, dat moet ik hem nageven, was echt goed in vrouwen versieren. Het kwam niet doordat hij bekend was, want in Amerika was hij niet bekend. Geld hadden we daar ook niet, niet eens een auto. Wat wel zo is, is dat weduwnaars een bepaalde aantrekkingskracht op vrouwen uitoefenen. Maar bij hem was het meer dan dat: hij had iets onaantastbaars, waar vrouwen volgens mij als een blok voor vallen. Dit ben ik, ik stink en heb gaten in m'n kleren, maar je neemt me maar gewoon zoals ik ben. Dat heeft iets aantrekkelijks. Zó autonoom. Hij was ook slim en grappig, en hij kon erg lang dansen op een dansvloer. Ik heb hem met veel vrouwen ontzettend veel plezier zien hebben. En dat snapte ik wel. Hij was op z'n leukst als er een vrouw bij was. Ik vond hem ontzettend zielig, dus ik was altijd blij als hij een nieuwe liefde had.'\n\nJe vader bakende zijn eigen ruimte strikt af, er was eigenlijk nauwelijks plaats voor jullie.\n\n'Het ging altijd om: wat wil papa? In wat voor humeur is papa? En daar dansten wij omheen, op eieren lopend. We maakten, zodra we wat ouder waren, ons eigen ontbijt en gingen zelf naar school. We mochten 's ochtends niet douchen, want dan sliep hij, en we mochten hem niet wakker maken. Het is niet leuk om op je 16de ongedoucht naar school te moeten. We deden zelf onze was, want als hij het deed, werd alles roze of het kromp. We waren naast de school gaan wonen, zodat we zelf naar school konden lopen. We moesten om 9 uur naar bed, ongeacht onze leeftijd, want dan ging hij aan het werk. En dat controleerde hij ook, dan ging hij in de achtertuin staan om te kijken of boven onze lichten nog brandden. DOE HET LICHT UIT! Ik vond het niet erg om mijn eigen brood te smeren, maar ik wist ook wel hoe het bij andere gezinnen ging, dat ze 's ochtends gezellig aan tafel zaten. Dat vond ik een nare gedachte. Ik schaamde me en had het idee: niemand snapt hoe ík ontbijt. Het gaat erom dat er iemand is die jou 's ochtends even aandacht geeft, dat iemand zegt: er zit tandpasta op je trui.'\n\nKookte hij voor jullie?\n\n'Nee. Dat heeft hij echt nog nooit gedaan.' Harde lach. 'Gelukkig! Één keer heeft hij spaghetti gemaakt, toen deed hij de pasta in een pan warm water uit de kraan en is hij erbij gaan staan wachten. Hij heeft nooit één kop koffie gezet. Hij heeft nooit een gasfornuis bediend. In Amerika hadden we oppassen die kookten, en we gingen vaak uit eten. Later in Amsterdam kwamen er studenten bij ons thuis om te koken. Het ergste vond hij als iemand aan zijn kranten zat. Op de bank lag altijd een stapeltje kranten waar wij absoluut niet aan mochten komen, en de rest lag op zijn gigantische werkkamer. Er zat geen enkel systeem in, maar niks mocht worden weggegooid. We hadden thuis nooit een kerstboom, dat vond ik heel erg. Eén keer heb ik een kerstboom bij het grofvuil vandaan gehaald en naar huis gesleept.'\n\nTandenpoetsen, nagels knippen, haar borstelen? Deed hij dat?\n\n'Het liep vaak erg uit de hand. Op een vakantie was hij aan het zwembad in slaap gevallen zonder ons in te smeren, en Jelle moest toen met brandwonden naar het ziekenhuis. Ook daarna vond hij het te veel werk om ons in te smeren, dus moesten we altijd een shirt met lange mouwen aan. Als je luizen had, zoals elk kind wel eens heeft, moest je van school naar huis om je haar te laten wassen en uit te kammen. Mijn vader deed dat gewoon niet. We kamden sowieso nooit ons haar. Mijn zus Merel heeft dik, krullend haar, en als je dat nooit kamt, wordt het een enorme klittenbos, en als je dan ook nog luizen krijgt, heb je een enorme klittenbos vol luizen. Je verwacht zoiets niet op een kakschool in Amsterdam Zuid. Mijn zus mocht niet meer naar school tot het was opgelost. Er kwamen drie oppassen om te proberen het uit te kammen, maar dat lukte gewoon niet. Ze moest naar de kapper en alles moest eraf, tot een paar centimeter. Ze kreeg toen allemaal Madonna-posters, waar ik heel jaloers op was.'\n\nWat vonden je broer en zus van de voorstelling?\n\n'Mijn broer vond het pittig. Hij zei: ik ben het eens met alles wat je vertelt, ik herken alles, maar ik hoef dit echt nóóit meer te zien. Op een gegeven moment zag ik tijdens de voorstelling vanuit mijn ooghoek mijn zus haar arm om mijn broer heen slaan. O, god. Mijn zus vond het mooi. Ze is wat opgeruimder over sommige dingen dan mijn broer en ik, zij is niet iemand die de zwaarte opzoekt.'\n\nHoe was jullie relatie vroeger? Hadden jullie steun aan elkaar?\n\n'Het was wij met z'n drieën tegen onze dominante, soms tirannieke vader. We lachten ook vaak om hem. Als we met hem in het vliegtuig zaten, gingen we hem observeren en maakten we een irritatiegrafiek, die lijn zag je altijd heel steil omhooggaan. Onderling was het vaak: mijn zusje en ik tegen mijn broertje. Hij was fysieker, hij ging ons gewoon in elkaar meppen. En daar was dan weer nul controle op. Ik gooide stoelen naar ze, en zo. We zijn allemaal erg explosief. Als mijn kinderen gaan slaan, ga ik ertussen staan. Maar mijn vader dacht: ik heb hier geen zin in, ik ga naar boven en jullie vechten elkaar maar de tent uit. Dat kun je niet doen, want kinderen stoppen niet uit zichzelf. Het is lang zo gebleven - eigenlijk nog steeds wel - dat die woede tussen ons snel omhoog kan komen. Je weet precies hoe je elkaar moet triggeren. We schreeuwden ook tegen mijn vader, en hij tegen ons: ik wou dat ik jullie nooit had gekregen! Ik snap dat hij dat weleens dacht, maar dat moet je nooit zeggen. Als ouder moet je op z'n minst probéren een soort rationaliteit te behouden. Al snap ik ook dat het moeilijk is, in je eentje met drie kinderen en een temperament.'\n\nJe hebt nog steeds de neiging hem te verexcuseren.\n\n'Ja, hahaha. Dat blijf ik altijd houden, denk ik. Soms ben ik bang dat mensen vinden dat ik hem door het slijk haal. En dan denk ik: o god, mag niet! Iemand zei na de voorstelling: nou, je pakt hem wel hard aan. Terwijl anderen zeggen dat ik mijn vader ook liefdevol behandel. Ik hoop het maar. Hij heeft zijn best gedaan, maar hij heeft ook fouten gemaakt. Wat Gijs altijd zegt: als jouw moeder was blijven leven, dan was hij gewoon die gekke professor op zolder geweest die af en toe een gek dansje met je kwam doen, en dat was dan prima geweest.'\n\nIs je vader vreemder geworden toen je moeder overleed, denk je?\n\n'Ik denk wel dat hij veel meer zijn gangetje kon gaan toen hij alleen was. En ik denk ook wel dat mijn moeder er, toen ze nog leefde, af en toe knettergek van werd. Dat moet wel. Ik heb er zelf de nodige therapie voor gehad, om het allemaal een beetje aan te kunnen. Hij had een vorm van autisme, denk ik. Ik ben een asperge, zei hij altijd. Ik heb wel eens naar de eigenschappen gekeken die bij Asperger horen, en inderdaad: honderd procent mijn vader. Hij had extreem weinig gevoel voor emoties en sociale situaties. Ik blijf het zó moeilijk vinden om hem erop aan te vallen, omdat ik denk: je zal het maar moeten doen. Met drie kinderen, met je zeer beperkte toolbox aan emotionele vaardigheden. Daarom wil ik hem nooit aanklagen. Omdat ik denk: hij hééft het gedaan, en we zijn geen van drieën aan de heroïne gegaan. We zijn drie vrij lekker bezig zijnde mensen, met allemaal butsen, maar toch. Tegelijkertijd denk ik, en dat heb ik moeten leren: jezus man, had je ons niet af en toe íéts meer het gevoel kunnen geven dat we ruimte mochten innemen?'\n\nDenk je dat je zelf na je 6de erg veranderd bent?\n\n'Ik weet niet hoe ik daarvoor was. Maar ik schaamde me voor alles, en dat had ik niet toen ik nog een moeder had. Als ik foto's van mezelf zie van voor mijn 6de, zie ik een normaal kind met een bloempotkapsel, maar als ik foto's zie van toen ik 7 was, zie ik een getraumatiseerd, bang kind, met haar schouders omhooggetrokken. Ik bén een bang iemand, dus dat zal vast ook in mijn karakter zitten. Je wéét het gewoon niet, waardoor dat komt. Er zijn ook kinderen met twee ouders en een veilige jeugd die angsten hebben. Maar het zal bij mij in ieder geval niet hebben geholpen.'\n\nWaar schaamde je je voor?\n\n'Het meeste schaamde ik me omdat ik geen moeder had. Een goedlopend, beetje burgerlijk gezin met twee ouders, dat vond ik het allermooiste wat er was. Als ik bij mensen thuis kwam, en de keuken was netjes, en de moeder vroeg of ik thee wilde met een koekje - dat was voor mij het hoogst haalbare. Mijn vader deed dat natuurlijk niet, hij was erg ongastvrij. Als er een vriendinnetje van mij was, en die ging de keuken in om een glaasje water te pakken, dan vond hij dat heel erg. Als er iemand aanbelde, verstopten we ons achter de bank. En als er iemand voor mij belde, legde hij de hoorn erop, dat deed niet veel goeds voor mijn sociale leven.'\n\nJe kreeg dwangneurosen, kwam dat wel onmiskenbaar door de dood van je moeder?\n\n'Dat had er direct mee te maken. Ik was bang dat mijn vader ook dood zou gaan, en om dat te voorkomen moest ik op de trap met mijn rechterbeen beginnen, leestekens tellen, mijn hand even tussen een dichtvallende deur houden, op een glas bijten als ik een slokje wilde nemen. Leestekens tellen doe ik nog steeds, maar ik kan het nu heel snel. Zei ze trots, hahaha.'\n\nWat doe je dan precies?\n\n'Bij elke regel die je leest, tel je de leestekens en deel je ze in in groepjes. Komma, komma, punt, bijvoorbeeld: dan zeg je drie, het totaal, en dan twee, want er zijn twee groepen - komma's en punten - en dan zeg je één, voor de grote groep van alle leestekens. Maar je hebt ook regels waarin puntkomma's, dubbele punten en uitroeptekens staan, en dan duurt het best lang, want een puntkomma bestaat in mijn systeem uit twee delen, en een uitroepteken ook. Wat ik ook doe is van de bladzijdenummers de lettergrepen tellen. Bladzijde 48 en 49, dat zijn negen lettergrepen. Dat moet, en als ik het niet heb gedaan, moet ik terugbladeren. Toen mijn eigen kinderen net waren geboren, en ik extra alert en angstig was, kreeg ik veel meer last van dwang. Dan moest ik steeds als ik iets engs dacht hardop 'nee' zeggen. Nee! Niet echt handig. In destabiliserende perioden komt het naar boven.'\n\nLeestekens tellen is relatief nog onschuldig. Als je een glas kapot bijt, is dat gevaarlijk.\n\n'Ja, zeker. Dat gebeurde dus ook, ik zat met een mond vol glas. En met die vingers tussen deuren, daar gebeurde ook een ongelukje mee, dus dat werd door mijn vader opgemerkt. Toen zei hij: dat moet je echt nooit meer doen! Hij werd boos. Nou ja, oké, dacht ik, dan bijt ik niet meer op glazen maar doe ik wel die vijfduizend andere dingen die geen gevaar opleveren.'\n\nBen je in de puberteit tegen hem gaan rebelleren?\n\n'Ik denk dat ik daar geen ruimte voor had. En ik dacht: dat is zielig voor papa. Het sloeg naar binnen, het ging allemaal in onzekerheid over mezelf zitten. Ik vond mezelf er niet mooi uitzien, ik vond mezelf niet leuk. In mijn jaar op het Vossius Gymnasium stond zo ongeveer iedereen ingeschreven bij een modellenbureau, iedereen zat op hockey en had een scooter. Ik paste er niet helemaal tussen. Op school wist ik me wel staande te houden, maar thuis moest ik vaak huilen. En dan gebeuren er ook nog allerlei ontregelende dingen: ongesteld worden, borsten krijgen, okselhaar. Het is fijn als er dan iemand is die zegt: hé, wat leuk, je krijgt borsten, zullen we naar een leuke winkel gaan en een paar beha's voor je kopen? Zelf kan ik me daar nu al op verheugen, met mijn eigen dochter. Als zij ongesteld wordt, ga ik een ketting voor haar kopen, of een taart. Maar bij mij was het: schaam, schaam, schaam. Dat ik in m'n eentje in de Hema stond om mijn eerste beha te kopen, herinner ik me als een heel eenzaam moment.'\n\nWaren dat momenten dat je bewust je moeder miste?\n\n'Dat deed ik eigenlijk altijd. Ik wist, als ik naar andere kinderen keek die er goed verzorgd uitzagen, dat hun moeder dat deed. En dat kon ik zó benijden. Ook omdat ik zag, en dat zie ik ook bij mijn eigen kinderen, hoe for granted ze het allemaal namen. Natuurlijk ging hun moeder hun kleren wassen, natuurlijk zorgde hun moeder dat ze voor schoolreis een nieuwe regenjas hadden. Ik snapte niet hoe anderen niet zagen hoeveel ze boften in hun leven! Ik ben zelf natuurlijk het tegenovergestelde geworden van mijn vader, dus als mijn kinderen op schoolreis gaan maak ik een paklijst en koop ik nieuwe zaklantaarns. O, mam, zeggen ze dan, je pakt veel te veel in, ik wil maar één broek. En dan denk ik: je zou eens moeten weten hoe fijn je het eigenlijk hebt. Maar dat is een rare gedachte, want wat ik doe is natuurlijk volstrekt vanzelfsprekend. Ik ben gewoon dat iets te aanwezige meubelstuk wat je als moeder moet zijn.'\n\n18 was voor je vader een harde grens: dan moesten jullie het huis uit en hoefden jullie niet meer bij hem aan te kloppen.\n\n'Dat zei hij ook: nu zijn jullie geen kind meer, en nu hoef ik geen verjaardagscadeautjes meer voor jullie te kopen. Bij hem was het toen we 18 waren echt: ik wil je niet meer in huis hebben, geen dag. Dat verwijt ik hem het allermeest, denk ik. Hij is in mijn volwassen leven zo hard tegen me geweest.'\n\nJe emigreerde als twintiger voor een liefde naar New York, het werd een mislukking en je keerde na een maand terug, terwijl je huis in Amsterdam nog was onderverhuurd. Ook toen mocht je niet bij je vader logeren, zei Gijs.\n\n'Terwijl hij zelf niet eens thuis was, hè. Zijn huis stond leeg, hij zat in het buitenland. En ik mocht er niet in. Ik belde hem en zei: pap, ik heb mijn huis onderverhuurd, ik weet het echt even niet. En hij zei: nee, kan niet. Dat huis was zó begrensd. Je mocht nooit zomaar langskomen, nooit onaangekondigd blijven eten. Altijd eerst bellen, en dan was het nog ingewikkeld. Dat vind ik bijna traumatischer dan hoe hij mijn hele jeugd tegen me heeft gedaan. Toen wás hij er wel.'\n\nHoe lang duurde het voor je zag dat jij zelf eigenlijk zielig was, en niet alleen je vader?\n\n'Het was niet zo dat ik mezelf nooit zielig vond, maar ik was aan het overleven. Toen ik 25 was, ben ik in therapie gegaan. Ik zat toen in een ingewikkelde relatie, waarin sprake was van een soort psychologische oorlogsvoering waartegen ik niet was opgewassen, maar eruit komen lukte ook niet. Ik had geen basis, wapperde maar wat in het rond en wou 's ochtends amper uit bed komen. De huisarts zei: ik denk dat je depressief bent. Maar ik dacht: dat is het niet! Ik heb veel levenslust, ik wil van alles, ik ben alleen altijd verdrietig en boos. En daar heb ik geen zin meer in. De psycholoog zei: je doet je vader niet tekort als je zegt dat hij dingen fout heeft gedaan. Je mág kwaad zijn. Nou, toen ben ik een tijdje heel erg bot tegen mijn vader geweest. Misschien een beetje op het bizarre af.'\n\nTot wanneer ging dat door?\n\n'Ik vrees ongeveer tot hij doodging, zeven jaar geleden. Overal zogenaamd grappig, maar eigenlijk agressief op reageren. Nee, natuurlijk kom je niet op m'n verjaardag! Ik ging terugslaan, werd kwaadaardig. Ik besloot niks meer te verwachten. Ik vroeg hem niks meer. Het luchtte op. Maar het was ook kaal, het is niet leuk om niets van iemand te verwachten. Aan het eind van zijn leven werd hij dement, toen is hij een stuk liever geworden. Hij was ontzettend leuk met mijn stiefkinderen en kinderen. Dat zag ik óók. Maar ik merkte dat ik geen full on mantelzorger kon worden, het lukte me niet dat voor hem op te brengen. Ik ging wel elke week langs, dat moest van mezelf, ook om mijn stiefmoeder een paar uur te ontlasten. Hij lag thuis op de bank, kon niet meer lopen. Op een keer ging ik dichtbij hem zitten, ik zei: pap, ik hou van je. Hij kon ook niet meer praten, maar met al zijn demente krachten probeerde hij me zo van die bank af te duwen. Hahaha! Dus er was kennelijk nog steeds iets in hem wat dacht: dat kleffe gedoe, daar heb ik geen zin in.'\n\nMaar hij vond het dus wel leuk om opa te worden?\n\n'Ja, dat vond hij fantastisch. Hij hield van kleine kinderen. Dat zijn malle wezentjes met wie je geen moeilijke gesprekken hoefde te voeren. Hij had zelf ook iets kinderlijks grappigs. Het allerleukste vond hij een baby zo over zijn schouder leggen om een boertje te laten doen, buhh. Maar tijdens die zwangerschappen en babytijd miste ik mijn moeder erg. Ook omdat de verloskundige dan vraagt: moest je moeder ook zoveel overgeven? Werd haar buik ook zo groot? Hoe waren haar bevallingen? Ik wist het niet, en mijn vader kon het me ook niet vertellen.'\n\nWist je altijd dat jij zelf graag een gezin wilde?\n\n'O ja, al toen ik 10 was. Dat was eigenlijk het enige wat mij bezighield, moeder worden. Wat ik verder voor werk zou doen, was bijzaak. Ik wilde een gezin, een huisje, een huisdier, op tijd eten en het gezellig maken. Ik snap dat mensen een hang naar avontuur hebben, ik vind het zelf ook leuk om af en toe een spannende reis te maken, maar als je het goed voor elkaar hebt met je gezin, wat kun je dan nog te klagen hebben? Dan mag je eigenlijk al zó gelukkig zijn.'\n\nWas je bang dat het niet voor jou zou zijn weggelegd?\n\n'Ik heb dat lang gedacht. Ik vond mezelf geen relatiemateriaal. Wie kon ik nou vinden die iets met mij zou willen, behalve een of andere klootzak? Ik was zo onzeker en raar, ik had zoveel angstjes, dat ging nooit lukken. Ik ben geen flirterige vrouw, dat kán ik helemaal niet. Ik heb een paar vriendjes gehad, en één langere relatie, maar dat werkte niet, en toen was ik 30 en wilde ik echt kinderen. Nou, toen kwam Gijs op mijn pad. Dat voelde logisch, hij was lief, grappig, knap en slim. Alleen had hij al twee kinderen en lag zijn leven overhoop, maar dat boeide me niet, al had hij in een hut gewoond. Hij wilde geen kinderen meer, dat was het enige ingewikkelde. Ik dacht: dat verander ik wel, maar dat heeft eventjes geduurd. Het is toen ook een tijdje uit geweest. Maar het kwam goed. En hij is natuurlijk dolblij met Ben en Rif (zoon Benjamin en dochter Rifka, 11 en 10 jaar oud, red.).'\n\nWat veranderde het zelf moeder worden in de manier waarop je naar je eigen geschiedenis kijkt?\n\n'Toen dacht ik: en nu is alles goed. Ik probeer daar een beetje mee op te passen, want ik wil mijn kinderen er niet mee belasten. Het moet niet fijn zijn om te weten dat het met je moeder pas goed kwam toen ze jou kreeg. Maar ik kan er niet omheen dat ik dat letterlijk dacht, die nacht dat Benjamin was geboren. Dat was de gelukkigste nacht van mijn leven. Ik heb nu gewoon een kind! Het is gelukt! Ik dacht echt: nu heb ik nooit meer iets om over te klagen. Ik kan alles zo wegschuiven. Het doet er niet meer toe. En dat voel ik eigenlijk nog steeds wel zo. Soms, als we samen op de bank een film kijken, heb ik weer precies dat gevoel. Dat het perfect is.'\n\nAaf Brandt Corstius\n\n3 maart 1975 Geboren in Haarlem.  \n  \n1993-1994 Augsburg College, Minneapolis, Minnesota.  \n  \n1998 UvA, Vertaalwetenschap.  \n  \n1997 Column in Folia.  \n  \n1997-2006 Redacteur bij Folia, Elle en uitgeverijen.  \n  \n2006: Het jaar dat ik 30 werd.  \n  \n2006-2010 Column in nrc.next.  \n  \n2010-heden Column de Volkskrant.  \n  \n2011-heden Column Margriet.  \n  \n2012 Boek Het jaar dat ik (2x) moeder werd.  \n  \n2013 Toneelstuk Fiftyfifty.  \n  \n2015 Toneelstuk: Een flinke linkse vrouw.  \n  \n2017 Boek Eindelijk 40.  \n  \n2017 Toneelstuk Buik.  \n  \n2020 Margreet heeft de groep verlaten (toneelstuk, nu in reprise).  \n  \n2020-heden Podcast Marc-Marie en Aaf vinden iets, met Marc-Marie Huijbregts.  \n  \n2021 Solovoorstelling Welkom bij mijn zielige jeugd.  \n  \nBrandt Corstius is getrouwd met journalist en podcastmaker Gijs Groenteman. Ze heeft twee kinderen (10 en 11) en twee stiefkinderen (20).","intensity":0,"negativity":0,"cluster_id":58,"similar_texts":"text547"},{"id":"2","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/68/6","title":"'Ik ben blij dat ik meekan in dit geweld'","text":"### Ireen Wüst staat versteld van haar goede vorm in oktober én het niveau op de NK afstanden in Thialf\n\nIreen Wüst heeft in haar imposante carrière veel gezien en meegemaakt, maar toen ze gisteren op het ijs van Thialf stapte en rondkeek, dacht ze: oké, het is október, wat wordt er al belachelijk hard gereden. Rond de 1.55 op de 1500 meter, dat is wat ze gewend is van de snelsten in het voorseizoen, maar dat was voordat ze op de NK afstanden de een na de ander onder die tijd zag duiken. Na afloop bleek: de schaatsmijl is bij de vrouwen na jaren weer een afstand waar alles samenkomt.  \n  \nVan routiniers als Wüst en Jorien ter Mors, tot schaatsers van de toekomst. Van allround-georiënteerde rijders, naar sprinters als Jutta Leerdam. De wereldkampioene op de 1000 meter in 2020 reed gisteren voor het eerst in jaren weer eens een 1500 meter op een titeltoernooi. Met 1.53,64 verraste zij zichzelf en haar concurrenten, zoals Wüst die met bewondering toekeek voordat ze zelf in actie moest komen: ,,Ik ben ook liefhebber.\"  \n  \nMaar eigenlijk slaat het nergens op, zegt Wüst niet lang daarna, als ze van het ijs is gestapt en haar bloemen en tweede prijs in ontvangst heeft genomen. ,,Niet alleen de tijd van Jutta, ook die van ons is bizar\", zegt ze mede doelend op winnares Antoinette de Jong, ook in de 1.53. ,,Ik ben verbaasd over het niveau in de breedte. Er wordt superhard gereden. Ik ben blij dat ik meekan in dit geweld. Het kampioenschapsrecord stond op 1.54,9, daar schaatsen er nu zes onder.\"\n\nVerbeterpunten\n\nDe omstandigheden in Thialf zijn goed, zo vertelt elke schaatser na afloop. Wüst: ,,Een dikke pluim aan de ijsmeesters.\" Winnares De Jong schaatst een persoonlijk record, maar krijgt desondanks een rijtje verbeterpunten van haar coach Jac Orie door. ,,Ik ben er blij mee, maar het kan dus nog beter.\" Leerdam noemt haar optreden een 'leuke bonus', waarna ze zegt nog wel harder te kunnen, als ze het 'kunstje' door heeft en de afstand vaker rijdt. ,,Ik kan 'm nu niet meer niet rijden.\"  \n  \nGeen schaatser ervaart de NK voornamelijk als titelstrijd. Het is vooral de selectie voor de wereldbekerwedstrijden. De eerste vijf plaatsen zich, en dit seizoen weegt dat nog zwaarder dan anders: ,,Dit is het seizoen waar iedereen vier jaar naartoe heeft geleefd\", zegt De Jong, waarmee ze meteen een verklaring geeft voor het niveau.  \n  \n,,Iedereen is erop gebrand deze hard te rijden, wil zich plaatsen voor de wereldbeker als goede aanloop voor het olympisch kwalificatietoernooi. Dat is de perfecte weg ernaartoe.\" Iedereen die in februari op de Winterspelen wil staan, zal eind december goed moeten zijn. Maar de nationale titelstrijd laat al bij de eerste vrouwenafstand zien dat de nationale selectie zwaarder is dan ooit, met maximaal slechts negen plaatsen per sekse.  \n  \nHet houdt haar scherp als het niveau in de breedte ook omhoog gaat, zegt Wüst. Bovendien had ze het publiek gemist, dat vorig seizoen op de tribunes van Thialf ontbrak. Nu was het stadion voor ongeveer een derde gevuld.\n\nNog nooit meegemaakt\n\n,,Maar dit heb ik nog nooit gedaan\", zegt Wüst. ,,De tijd dat ik 1.53 reed hier in Thialf, was alleen als ik in vorm was, ergens na december zeg maar. Niet nu al. Ik ben blij dat ik ergens dat knopje heb gevonden gedurende mijn carrière, dat ik ook steeds beter ben in het voorseizoen. Want anders had ik er mooi naast gezeten.\"","intensity":0,"negativity":1,"cluster_id":48,"similar_texts":"text780"},{"id":"3","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/13/1","title":"'Roofzuchtige Mus' legt Iraanse tankstations plat","text":"Lange rijen auto's en motoren strekten zich dinsdag uit voor de tankstations in Iran. Een cyberaanval had alle 4300 tankstations in het land geraakt, en alle machines die gesubsidieerde brandstof verschaffen lagen eruit.  \n  \nIraniërs hebben hier een apart pasje voor: per maand kunnen ze zestig liter voor 15.000 rial (30 cent) per liter tanken. Maar iedereen die de pas in de machine stak, kreeg het bericht 'cyberattack 64411' te zien. Het bleef wel mogelijk om de ongesubsidieerde en duurdere brandstof te tanken, maar voor veel Iraniërs is die te duur. De cyberaanval kwam bijna twee jaar na het uitbreken van grootschalige protesten tegen de verhoging van de brandstofprijs. President Ebrahim Raisi, die woensdag verschillende tankstations bezocht, meent dat de actie bedoeld was om 'mensen boos te maken door wanorde en ontregeling te creëren'.  \n  \nDe aanval lijkt plagerig bedoeld: het cijfer 64411 dat verscheen, is het nummer van het kantoor van de hoogste leider Ali Khamenei. De grootayatollah kreeg nog meer spot te verduren: naast de tankstations waren ook verschillende elektronische billboards gehackt, vermoedelijk als onderdeel van dezelfde cyberaanval. 'Khamenei, waar is onze brandstof?', verscheen er op borden boven snelwegen in zowel de hoofdstad Teheran als Isfahan. Woensdag waren de meeste problemen verholpen.  \n  \nDe cyberaanval is opgeëist door 'Roofzuchtige Mus', een tot dusver onbekende groep. Op hun Telegram-account eist de groep ook de verantwoordelijkheid op voor een cyberaanval op het Iraanse treinnetwerk, van afgelopen zomer. Ook toen verscheen het cijfer '64411' op de digitale borden in de stations. Die aanval werd destijds toegeschreven aan de hackersgroep 'Indra', vernoemd naar een oorlogsgod uit het Hindoeïsme. Onduidelijk is nog of er enig verband is tussen beide groepen.  \n  \nWie er precies achter deze fantasierijke namen zit, is nog niet duidelijk. Bij cyberaanvallen in Iran wordt er al snel naar Israël gewezen. Maar dat land richt zich voornamelijk op het saboteren van Irans nucleaire programma, terwijl beide '64411'-aanvallen de publieke voorzieningen van Iran op het oog lijken te hebben.  \n  \nIran is al vaker het doelwit geworden van grote cyberaanvallen. De meest ingrijpende was het Stuxnet-virus (vermoedelijk ontwikkeld door Amerika en Israël) dat er in 2010 voor zorgde dat duizenden centrifuges in Iraanse nucleaire installaties zich stukdraaiden. Zelf pleegt Iran ook cyberaanvallen op andere landen: deze maand werd bekend dat Iraanse hackers succesvol waren in het hacken van enkele defensiebedrijven die materieel leveren aan onder meer Europa, Amerika en Israël.\n\nNucleaire deal\n\nIsraël heeft er in het verleden meermaals op gehint dat het verantwoordelijk was voor cyberaanvallen op Irans nucleaire installaties, zoals een aanval op de Natanz-faciliteit begin dit jaar. Het land schuwt militaire actie niet als het aankomt op het belemmeren van Irans nucleaire programma.  \n  \nSinds het aantreden van Irans nieuwe president Raisi is een nieuwe onderhandelingsronde over een hernieuwde nucleaire deal tussen Iran en de VS nog niet van de grond gekomen. Israël heeft bij de VS aangedrongen om 'andere opties' te overwegen om Irans nucleaire programma in te perken, mochten de gesprekken uiteindelijk falen. Iran heeft inmiddels laten weten dat een nieuwe onderhandelingsronde eind november van start zal gaan. De VS en Europa hebben nog niet officieel bevestigd of dit inderdaad het geval is.","intensity":0,"negativity":1,"cluster_id":20,"similar_texts":"text81"},{"id":"4","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/8/1","title":"'Siervuurwerk behouden en werken aan veiligheid'","text":"Als Leo Groeneveld zo'n bericht leest, over een vuurwerkvrije zone waar 'dit jaar niet geknald mag worden', dan voelt de voorzitter van de belangenvereniging Pyrotechniek Nederland een steek. Irritatie. Weten ze dan niet dat er dit jaar helemaal niet mag worden geknald? ,,Dit is het eerste jaar waarin alleen veilig siervuurwerk mag worden afgestoken, we hebben nog nooit uitgeprobeerd wat dat voor effect heeft. Als je knalvuurwerk hoort, dan is dat deze oud en nieuw dus per definitie verboden. Maar daarvan lijken weinig mensen op de hoogte. Ook de politiek niet.\"  \n  \nHij kan zich er zelfs 'een beetje boos' om maken. ,,Met de constante discussie over vuurwerk en een verbod erop, wordt voorbijgegaan aan het gevoel van meer dan 10 miljoen Nederlanders die de vuurwerktraditie koesteren. Ik moet er zelf niet aan denken dat ik met oud en nieuw omhoogkijk en het alleen maar donker zou zijn.\"\n\nOndertussen wordt de politie steevast belaagd met vuurwerk, draaien oogziekenhuizen overuren. Is dat het waard?\n\n,,Er is een traditie van rellen met oud en nieuw, dat is al sinds de jaren 30 van de vorige eeuw zo, op één of andere gekke manier. In Den Haag ging het vroeger mis tijdens het kerstbomen rauzen om vreugdevuren aan te steken. Die rellen spitsen zich toe op bepaalde plekken in Nederland en wie dat wil, kan daarvoor manieren vinden zonder vuurwerk. Trouwens, met wat er nu op de markt is, kún je de politie niet belagen. Dat is echt ander vuurwerk. Als je oud en nieuw viert met familie en vrienden en je steekt vuurwerk op een goede manier af, kan het niet misgaan. Tenzij je met je dronken hoofd erboven gaat hangen. Ik snap het gebrek aan tolerantie niet, maar ik ben wel een realist. Op bepaalde plekken moet je misschien geen vuurwerk willen afsteken.\"\n\nZoals?\n\n,,Bij prachtige historische gebouwen met rieten daken. Of in een smal binnenstraatje van Den Haag, waar je alleen maar hutjemutje kan staan. Maar al die lokale afsteekverboden, de eerste tien gemeenten hebben ze alweer aangewezen, andere gemeenten beraden zich erop, hoe ga je die in godsnaam handhaven?\"  \n  \nDe politie trok inderdaad al eerder aan de bel dat er een 'lappendeken' dreigt te ontstaan, die niet te volgen is voor dienders die met oudjaar van de ene naar de andere gemeente rijden. Tegelijkertijd sprak de politie zich de afgelopen jaren met andere organisaties uit voor een totaalverbod. ,,Het legale deel wordt over één kam geschoren met het illegale deel. Het is de taak van de politie om illegaal vuurwerk aan te pakken.\"\n\nWat is jullie verantwoordelijkheid?\n\n,,Het is voor ons heel moeilijk iets te zeggen over illegaal vuurwerk, dat staat zo ver van ons af. Maar we hebben als branche gezegd: we willen vuurwerk behouden en aan de veiligheid werken. Daarom hebben we knalvuurwerk, vuurpijlen en single shots uit de handel gehaald, eerder verkochten we producten zoals babypijlen en romeinse kaarsen al niet meer. We gebruiken geen plastic meer, veel zware metalen zijn uit het vuurwerk, om het milieu te sparen. Ik hoop dat in de komende vijf jaar de sfeer ook helemaal kantelt richting siervuurwerk zoals we dat nu verkopen. In sommige landen bestaat een andere traditie, in Spanje bijvoorbeeld draait het alleen maar om knallen, daar gaat het zó hard, je weet niet wat je meemaakt. En als ik straks weer op een Europese beurs in Neurenberg sta, staat mijn buurman gewoon weer vuurwerk te verkopen dat bij ons hartstikke illegaal is. Elke Nederlander die zegt dat hij voldoende opslagcapaciteit heeft, kan dat zo kopen. Maar hier zijn we heel erg bezig de nadruk op siervuurwerk te leggen. Voor veel mensen, van tandarts tot bouwvakker , is dat al echt een hobby. Voor hen draait het om kleuren, tempo, ritme en hoogteverschillen. Die met name jongere Nederlanders die nog willen knallen, moeten zich gaan realiseren dat de toekomst van ál het vuurwerk op het spel staat.\"","intensity":0,"negativity":0,"cluster_id":2,"similar_texts":"text102"},{"id":"5","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=e1db9611067132249ac4#/pages/32","title":"’El Gladiador’ Senesi: ’Ik wil altijd blijven vechten’","text":"’El Gladiador’ Senesi: ’Ik wil altijd blijven vechten’\n\nDe kritiek op Marcos Senesi was na zijn debuut niet mals, maar de Argentijn heeft zich in rap tempo ontwikkeld tot steunpilaar in de Feyenoord-verdediging.\n\nFOTO ANP/HH\n\n❮❯\n\nDocumentaire over geliefde Feyenoord-verdediger in première\n\nROTTERDAM Marcos Senesi (24) is sinds zijn komst naar Feyenoord in september 2019 rap uitgegroeid tot een steunpilaar achterin. De Rotterdamse club, die deze week bekendmaakte dat het vorig jaar een verlies van 17 miljoen euro heeft gedraaid, ziet in de Argentijnse verdediger een van de spelers die op termijn een mooi transferbedrag moeten opleveren. Maar Senesi is meer dan een goede verdediger, zo laat hij zien in de documentaire ’El Gladiador’, die vanavond in première gaat in Pathé De Kuip.\n\nBij de naam ’Gladiator’ denkt men al snel aan een passievolle strijder, die geen middel schuwt om een gevecht te winnen. Op het voetbalveld wordt dat al snel vertaald naar een meedogenloze schopper, à la Vinnie Jones of Marco Materazzi. Maar zo’n speler is Marcos Senesi niet. De Argentijn heeft weliswaar een uitstekende duel- en kopkracht, maar probeert vooral de voetballende oplossing te zoeken. Vanwaar dan de titel ’El Gladiador’? „Dat heeft te maken met het feit dat ik altijd maar wil doorgaan, met alles wat ik doe”, legt Senesi uit. „Ik wil altijd blijven vechten. In deze documentaire wil ik laten zien wat ik heb moeten doormaken om te komen waar ik nu ben. Om te laten zien hoe moeilijk dat soms was.”\n\nMoeilijk was ook zijn debuut in Nederland. Op het kunstgras van FC Emmen moest Senesi plotseling invallen, zonder amper een warming-up te hebben gedaan. Bijkomend probleem: Senesi had nog nooit van zijn leven op kunstgras gespeeld. En dat was goed te zien. Als een veulen op glad ijs ging de Argentijn onderuit in aanloop naar een tegendoelpunt en Feyenoord leed puntenverlies. De kritiek op Senesi was na afloop niet mals. Maar gelukkig sprak of las de Argentijn amper een woord Engels. Laat staan Nederlands. Ook in de laatste weken, net voor de landing van zijn documentaire, heeft Senesi wat matige duels achter de rug. „Maar dat is onderdeel van alles wat we doormaken als speler”, vertelt hij. „Dat heeft geen invloed op mij. Ik heb ook mijn debuut gebruikt om vooruit te komen en beter te worden.”\n\nDe documentaire ’El Gladiador’ schetst het beeld van een introverte, maar vriendelijke jonge Argentijn in zijn geboorteplaats Concordia, die zeer geliefd was bij zijn omgeving. Voormalige jeugdtrainers, leraressen, vrienden, maar bovenal familie: ze lopen allemaal met de bescheiden Marcos weg. De keuze om ’zijn’ club San Lorenzo eind 2019 te verlaten voor het verre Nederland, gaat de verdediger dan ook niet in de koude kleren zitten. „Dat was erg moeilijk. Maar in Rotterdam ben ik nooit treurig geweest. Ik heb namelijk zowel in Europa als thuis altijd mensen om mij heen gehad die mij hebben gesteund.” \n\nWel is er in de documentaire een scène te zien waarin Senesi plotseling in huilen uitbarst, wanneer hij vertelt over zijn vroegere thuissituatie. „Ik dacht aan toen ik klein was en mijn vader nooit veel kon zien. Hij was veel aan het werk, net als mijn moeder in Buenos Aires. We zijn daar sterker door geworden als familie. Op het moment in de documentaire dat ik moest huilen, besefte ik dat het nu allemaal anders is.”\n\nDe kleine Senesi is vooral veel bij zijn opa en oma, die hij na zijn overstap naar Feyenoord zijn dankbaarheid heeft getoond door een huis voor ze te kopen in een betere buurt in Concordia. De naam van zijn opa Pancho, een voormalig bokser, staat zelfs getatoeëerd op zijn arm. De naam ’El Gladiador’ heeft hij dus niet van een vreemde.\n\nTranen bij herinneringen: ’Ik kon mijn vader vroeger bijna nooit zien’","intensity":0,"negativity":1,"cluster_id":37,"similar_texts":"text36"},{"id":"6","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=01419f87735217eb6a66#/pages/2-3","title":"’Gevaarlijk experiment’","text":"’Gevaarlijk experiment’\n\n❮❯\n\nZwartboek\n\nEmeritus-hoogleraren slaan alarm om ’progressieve plannendrift’ in onderwijs\n\nEen pleidooi tegen de ’progressieve plannendrift’ in het onderwijs. Dat is het recent verschenen Zwartboek Onderwijs, geschreven door emeritus hoogleraren Jaap Scheerens (75) en Paul Kirschner (70). De twee vrezen dat in de kabinetsformatie de verkeerde keuzes worden gemaakt waardoor de \n\nonderwijskwaliteit nog verder\n\nachteruitgaat. „We moeten deze teloorgang stoppen.”\n\nJessy Burgers en Kitty Herweijer\n\nGepersonaliseerd leren, een brede brugklas en een maatwerkdiploma. Slechte plannen, die weinig van de grote problemen in het onderwijs zullen oplossen, verzucht Jaap Scheerens. De statige professor, als gepensioneerd hoogleraar Onderwijsorganisatie en -management verbonden aan de Universiteit Twente, laat er in het Haagse grand café Luden geen gras over groeien. „De leerresultaten van onze kinderen hollen al jaren achteruit en nog altijd zijn de beleidsmakers bezig met pedagogische experimenten.”\n\nOp slechts 200 meter van het Haagse café ligt het Binnenhof, het epicentrum van de Nederlandse politiek. Tijdens het lange gesteggel over wie wel en niet met elkaar wilden formeren, staken de bezorgde hoogleraren Scheerens en Kirschner de koppen bij elkaar. Het resultaat: het Zwartboek Onderwijs, een kritisch document gericht op de bestaande beleidsplannen voor het onderwijs. „Het is een fikse waarschuwing voor de politici die nu met elkaar om tafel gaan”, zegt Scheerens stellig.\n\nIn het document luidt u de noodklok dat het niet goed gaat met het Nederlandse onderwijs. Wat is er aan de hand?\n\n„Nederland zakt steeds verder weg op de internationale lijsten, waardoor onze positie in de wereldeconomie in gevaar dreigt te komen. Dat wordt ook onderstreept in allerlei beleidsnota’s, maar vervolgens worden er plannen ontwikkeld die aantoonbaar niet werken en niets te maken hebben met de verbetering van de leerprestaties.”\n\nOver wat voor plannen heeft u het dan?\n\n„De nadruk op ’soft skills’ (sociaal-culturele vaardigheden als samenwerken, red.) en dat de school toch voornamelijk als een vormingsinstituut wordt gezien. Dat wordt vooral bepaald door onderwijscommissies en -raden. Er wordt benadrukt dat je op school drie dingen moet hebben: kwalificatie, socialisatie en persoonlijkheidsontwikkeling. Die worden behandeld alsof ze alle drie even belangrijk zijn, terwijl de nadruk moet liggen op kwalificatie. Het gaat op school om kennisoverdracht en cognitieve ontwikkeling, zodat je goed in de maatschappij kunt functioneren.”\n\nIn het zwartboek wordt ook kritiek geuit op het zogenoemde ’gepersonaliseerd leren’, wat is daar mis mee?\n\n„Bij gepersonaliseerd leren mogen kinderen zelf hun eigen doelstellingen bepalen. Een vorm van leren waarbij je veel te veel verantwoordelijkheid geeft aan leerlingen. Dit soort onderwijsvernieuwingen wordt altijd uitgelegd als een verbetering, want er is meer vrijheid, met minder lesboeken en geen vaste lestijden. Maar dat dit niet werkt, is wetenschappelijk al heel lang aangetoond. Uit effectiviteitsonderzoek blijkt dat juist meer gestructureerd onderwijs de beste resultaten geeft.”\n\nHoe komt het dat het gestructureerd onderwijs heeft afgedaan?\n\n„Dat komt deels vanuit de invloed van de pedagogiek, die hebben een standpunt dat je ontzettend voorzichtig moet zijn om leidend en directief op te treden tegen kinderen. Daar komt ook de antiautoritaire opvoeding uit voort. Ideeën om kinderen vooral ontdekkend te laten leren, is begonnen op cognitieve principes maar dat is echt een soort ideologie geworden.”\n\nIs er een duidelijk verband tussen die ideeën en lagere resultaten?\n\n„Er is onderzoek gedaan in verschillende landen waar de onderwijsprestaties daalden en daar is op gewezen dat er zoiets als een progressief syndroom aanwezig was. Dat bestaat uit gepersonaliseerd leren, algemene cognitieve vaardigheden die niet sterk zijn gekoppeld aan leervaardigheden en soft skills. Daarbij hoort ook een verwaarlozing van orde en discipline en gebrek aan standaarden. Juist bij groeiende ongelijkheid is het belangrijk om leerlingen op hun niveau aan te pakken, maar je moet wel de streefniveaus behouden. In dat hele gebeuren van gepersonaliseerd leren en het maatwerkdiploma wordt het maatwerk zonder maat. Dat is funest voor zwakkere leerlingen, terwijl men juist pretendeert door heel erg te differentiëren, de ongelijkheid tegen te gaan. En deze ideeën die de verkeerde kant op gaan, die staan dus in de programma’s van de onderwijskoepel VO-raad.”\n\nMaar als dit niet werkt, waarom grijpt de overheid dan niet in?\n\n„Dat kan simpelweg niet. Nederlandse scholen zijn de meest autonome scholen ter wereld en kunnen hun eigen gang gaan. Lang kon je nog zeggen dat alle kinderen toe moesten werken naar piketpaaltjes, waaronder het centraal examen. Maar in de plannen die er nu liggen, wordt dat bijvoorbeeld vervangen door een maatwerkdiploma. Dan raak je dus de centrale standaard kwijt. Dat is heel ingrijpend, want als iedereen zijn eigen diploma heeft, wat moet je dan als samenleving?”\n\nScheerens: „Het belang van onderwijs is des te groter naar mate leerlingen niet uit de beste milieus komen. Met kinderen uit goede milieus kun je veel meer uitproberen. Aan de onderkant is het een riskante strategie. Als je dit goed wilt aanpakken, wil je niet dat benchmarks en toetsen er niet meer zijn, en daar wordt in voorstellen voor gepleit. Dat is toch echt een heel gevaarlijk experiment.”\n\nDus in Den Haag zijn ze in feite machteloos?\n\n„Nee, want ze zijn wel in staat om nieuw beleid te formuleren op basis van onderbouwde lesmethoden. Het probleem ligt bij de enorme organisaties in het onderwijs die een flinke vinger in de pap hebben, zoals de VO-Raad. Dit soort partijen wordt niet gecontroleerd en hun invloed wordt alleen maar groter.”\n\n„Om goede beleidsplannen te kunnen maken moet je weten wat er wel en niet goed functioneert in het primaire onderwijsproces. Je hebt de PO-raad, VO-raad en veel besturen, er zijn kluwen van organisaties. Die raden en besturen raken losgezongen van hun primaire doelstelling van goed onderwijs, en breiden zich ondertussen maar uit. De VO-raad is geloof ik in tien jaar tijd met 60 mensen uitgebreid. Wat doen die mensen eigenlijk? Daar is geen verantwoording over. Er zijn ongetwijfeld besturen die alles goed doen, maar het is simpelweg een organisatorische wetmatigheid dat dit gebeurt als er geen focus is op wat de kerntaak is. Als ze gaan concurreren op wie het mooiste gebouw heeft in plaats van op kwaliteit, dan is die kerntaak ver uit beeld.”\n\nDe kwaliteit van de lerarenopleiding laat ook te wensen over volgens u.\n\n„Als je het onderwijs wilt verbeteren dan is het eerste waar je aan denkt dat je moet zorgen voor goede leraren. We hebben er geen concrete cijfers over, maar de ervaringen zijn dat dat minder wordt. Goed onderwijs is in ieder geval aan vakken gebonden. Opnieuw ligt er nu een nota ’flexibilisering van de lerarenopleiding’. Daar wordt eigenlijk het hele vakcomponent uitgesloopt, dat worden hele brede vaardigheden. Voor het middelbare onderwijs zou het zo moeten zijn dat leraren altijd een vak kennen. Een inhoudelijk thema hebben met een bepaald niveau.”\n\n„Zij-instromers in het onderwijs is ook een noodoplossing. Wat je zou moeten hebben, is dat je de vereisten voor de lerarenopleiding hoger maakt. Dat is lastig in een tijd van schaarste, maar toch is dat nodig om ook het aanzien van het beroep te laten stijgen.”\n\nUw document spitst zich toe op de kabinetsformatie. Waarom?\n\n„Het onderwijsbeleid zal daar ongetwijfeld op tafel komen, want de urgentie daartoe wordt ook steeds meer gevoeld. Maar de recente beleidsplannen doen echter vrezen dat het onderwijs van de wal in de sloot geraakt. Laat ik heel simpel zeggen: plannen als het maatwerkdiploma en de brede brugklas zijn hobby’s van de progressievelingen die nu aan de formatietafel zitten.”\n\n’Teloorgang moeten we stoppen’\n\n’Leerresultaten van onze kinderen hollen achteruit’","intensity":0,"negativity":1,"cluster_id":24,"similar_texts":"text730"},{"id":"7","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=7a584f95a6cf2c05169f#/pages/26-27","title":"’JOMANDA nog maar SCHIM van wie ze was’","text":"’JOMANDA nog maar SCHIM van wie ze was’\n\nHet gaat niet goed met de 73-jarige Jomanda. Ze is ernstig verzwakt, leeft een teruggetrokken bestaan in Canada en eet - letterlijk - mondjesmaat. \n\nfoto’s anp/hh\n\nJomanda vertrok naar Canada. ’Als God het wil’, zo zegt ze zelf, zal ze vertellen waarom ze Nederland de rug toekeerde. \n\nIn de voormalige fruitveilinghallen in Tiel trok Jomanda wekelijks duizenden fans.\n\nHaar fans bleven achter Jomanda staan, ook toen zij onder vuur lag na de dood van Sylvia Millecam. \n\nRobbert van den Broeke is een van de weinigen die nog wél contact heeft met het medium. ,,We bellen een paar keer per week.’’\n\n❮❯\n\nRobbert van den Broeke: ’Ze is heel zwak en kwetsbaar, ik maak me grote zorgen’\n\n’Als Jomanda me nodig heeft, ben ik er voor haar’\n\nVoor de cameraploegen van Discovery Plus en Videoland bleef afgelopen maand de deur van de villa van JOMANDA, die elf jaar geleden met de noorderzon naar Canada vertrok, gesloten. Paranormaal-medium ROBBERT VAN DEN BROEKE licht nu echter een tipje van de sluier van het ’Jomanda-mysterie’ op. Met hem wilde ze namelijk wél praten….\n\nOok na al die jaren wilde ’the lady of the light’, zoals ze zich in haar gloriejaren liet noemen, niet praten. Nog altijd gissen haar duizenden volgelingen naar de ware reden van haar plotselinge vertrek naar het buitenland. Het feit dat Discovery Plus hartsvriendin TINEKE DE NOOIJ als ’binnenkomer’ meestuurde en Videoland als troef boezemvriend JOHAN VLEMMIX inzette, was voor Jomanda geen reden om de voordeur van haar huis wagenwijd open te zetten. Dat deed ze wel voor ROBBERT VAN DEN BROEKE... \n\nZorgelijk\n\nHij zegt: ,,Het gaat niet goed JOMANDA. Ze verkeert in een zorgelijke toestand en haar gezondheid is zwak. Al lange tijd kan ze nauwelijks eten en drinken. Ze is kilo’s afgevallen en is daardoor nog maar een schim van de vrouw die in de negentiger jaren met haar ’healings’ week in, week uit duizenden mensen naar de voormalige fruitveilinghallen in Tiel wist te trekken.’’\n\n,,De doktoren hebben Jomanda, die leeft op vloeibare voeding die ze zichzelf met een theelepeltje toedient, aangeraden om zich in het ziekenhuis te laten opnemen. Ze weigert echter die medische begeleiding en verzorging buiten haar villa in het Canadese dorpje Mill Bay, waar ze zich al jaren ’verstopt’ houdt. Heel af en toe doet ze een paar stapjes in de tuin, waarmee haar onderkomen wordt omringd, maar het overgrote deel van de tijd brengt ze binnen de muren van haar woning in eenzaamheid door. Alleen een vriendin, die haar - zo goed en kwaad als dat kan - bijstaat, is er welkom. Zij verzorgt Jomanda, doet de boodschappen en runt, voor zover dat nodig is, haar huishouden.’’\n\nHaar totaal verzwakte conditie is één van de redenen waarom ze enkele weken geleden weigerde om het slot van de voordeur te halen, toen ze werd verrast met het bezoek van twee televisieploegen, die haar graag voor de camera wilden halen. Ze hoopten te horen hoe het Jomanda na haar plotselinge vertrek uit Nederland was vergaan. De voordeur van Jomanda’s villa bleef echter hermetisch dicht. Zelfs het feit dat de ploegen werden aangevoerd door Tineke de Nooij en Johan Vlemmix, die beiden een grote rol in Jomanda’s leven hebben gespeeld, was voor het medium geen aanleiding om wat toeschietelijker te zijn. Jomanda’s houding was onverbiddelijk. Via EMILE RATELBAND, met wie ze altijd contact heeft gehouden, liet weten dat ze niet gediend was van het onverwachte bezoek. „Het is voor Jomanda nog niet het moment om openheid van zaken te geven over het besluit om destijds Nederland te verlaten en ook niet om te vertellen hoe het met haar ging. Jomanda heeft ’een lijntje met God’ en ze wacht totdat Hij het teken geeft dat ze mag praten”, zo liet hij verleden week PRIVÉ weten.\n\nTeken van boven\n\nDe woorden van Emile Ratelband worden nu bevestigd door ROBBERT VAN DEN BROEKE, de 41-jarige helderziende uit Breda. De afgelopen weken had hij Jomanda verschillende keren aan de lijn. „Ze is van plan om nog één keer uitgebreid haar verhaal te doen. Het is waar dat ze daarvoor wacht op een teken van boven. Maar daar komt bij, dat ze zich in de toestand waarin ze nu verkeert, niet aan de buitenwereld wil laten zien. Ze is erg ziek en dat is haar duidelijk aan te zien. Wat uiterlijk betreft, is Jomanda al lang niet meer de sterke vrouw zoals het publiek haar uit het verleden kent. Haar gezondheid is zwak. Ze is erg kwetsbaar. Jomanda is nog maar een schim van de vrouw, die destijds in de blauwe ’engelenjurk’ op de bühne verscheen om de mensen te helpen. Ik maak me zorgen om haar.” \n\n„Het liefste stap ik morgen in het vliegtuig om haar te gaan helpen en te gaan verzorgen. En misschien ga ik dat ook wel doen. Jomanda, die jarenlang altijd voor de mensen heeft klaargestaan, heeft nu hulp nodig. Zelf weigert ze echter vrijwel alle hulp. Ze heeft een vriendin, die elke dag bij haar is, en die haar met alles helpt. Ze is snel vermoeid en ze gaat iedere dag om vijf uur naar bed”, vertelt Robbert, die niet exact weet waardoor de gezondheidsklachten van Jomanda zijn veroorzaakt. \n\n„Ze kampt er al enkele jaren mee. Tijdens een onschuldige wandeling is ze gevallen en verkeerd terechtgekomen. Ze is hard op haar hoofd gevallen en ze heeft toen zelfs een paar tanden verloren. Daarna kreeg ze met haar gezondheid te kampen. Of het één met het ander heeft te maken, weet ik niet, maar het klinkt niet onlogisch.” \n\nInteger\n\n„Het ontroert me, dat Jomanda met me wil praten”, gaat hij verder. „Begin vorige maand heb ik in één van mijn YouTube-columns uitgebreid over Jomanda gesproken. Ik vertelde hoe integer ze was en wat ze in mijn leven voor me heeft betekend en nog altijd betekent.” \n\nEnkele dagen nadat de column van Robbert was verschenen, kreeg hij een telefoontje van Emile Ratelband met de vraag of hij zijn telefoonnummer aan Jomanda mocht geven. „Ik was in shock, toen Emile me vertelde dat Jomanda graag contact met me wilde. Twee dagen later belde ze me en we hadden meteen een heel goed contact. Ze was zonder enige schroom heel open naar me. Jomanda vertelde me hoe ze eraan toe is. Ik ben ervan geschrokken. Het gaat niet goed met haar en ik vraag me af of ze ooit weer de ’oude’ zal worden. Zelf wil ze niets liever, maar of dat zal gebeuren weet ik niet. Jomanda heeft me verteld dat haar werk in Nederland door haar plotselinge vertrek naar het buitenland nog niet is afgerond. Als haar gezondheid het toelaat, en als ze toestemming van boven krijgt, dan wil ze nog één keer naar Nederland komen om hier een ’Goede Vrijdag’-healing te geven. Dat deed ze in de tijd toen ze hier in Nederland aan het werk was ook ieder jaar. Het is een healing, waarbij overledenen wordt gevraagd om vanuit de andere wereld hulp te geven.”\n\nEmotioneel\n\nDe telefoongesprekken, die Robbert van den Broeke met de inmiddels 73-jarige Jomanda voert, noemt hij emotioneel. „Jomanda huilt veel en het kost mij ook vaak moeite om mijn tranen te bedwingen. Jomanda mist haar volgelingen in Nederland. Ze weet dat heel veel mensen haar in de jaren, waarin ze niets van zich liet horen, trouw zijn gebleven. Als ik dan vertel dat al die mensen nog altijd van haar houden en dat ik ervan overtuigd ben dat ze haar met open armen ontvangen, dan houdt ze het niet droog. Bang van de mensen, die haar destijds met hun kritiek hebben afgewezen en vernederd, is ze niet meer. Hoe zwak haar gezondheid nu ook is, toch is ze in haar binnenste nog altijd sterk en krachtig.” \n\n„Ik werp me op voor Jomanda. Ik voel me geroepen om haar te beschermen. Als Jomanda me nodig heeft, dan sta ik voor haar klaar. Op mij kan ze rekenen.”\n\nBen Holthuis\n\n’Medium leeft op vloeibare voeding die ze zichzelf met een theelepeltje toedient’\n\n’Het ontroert me, dat ze met me wil praten’","intensity":0,"negativity":1,"cluster_id":23,"similar_texts":"text251"},{"id":"8","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=dc4c6ba318e10b5c5e09#/pages/48-49","title":"’PSV meest gebaat bij Unnerstall’","text":"’PSV meest gebaat bij Unnerstall’\n\nLars Unnerstall komt als doelman van FC Twente zijn oude club PSV weer tegen. \n\nFOTO’S Orange Pictures, \n\nPro shots & ANP/HH\n\nPSV-doelman Joël Drommel wordt in de Europa League gepasseerd door Myron Boadu van AS Monaco. „Dan ziet het er onzeker uit”, oordeelt Harald Wapenaar.\n\n❮❯\n\nKEEPERSDUEL Wapenaar: ’Hij is soms net een trekpop, Drommel zit vaak niet kort genoeg op de speler’\n\ndoor Wilber Hack \n\nen Jeroen Kapteijns\n\nEINDHOVEN Joël Drommel verwisselde FC Twente afgelopen zomer voor PSV. Lars Unnerstall bewandelde de omgekeerde weg. „Maar als je puur naar de kwaliteit van de beide keepers kijkt, dan heeft PSV juist het meeste baat bij een doelman als Unnerstall”, vindt Harald Wapenaar. Hij is niet alleen keeperstrainer bij Willem II, maar had vier van de achttien huidige eerste keepers in de Eredivisie onder zijn hoede. \n\nDrommel (24) keept vandaag uitgerekend tegen zijn oude club FC Twente zijn 100ste wedstrijd in de Eredivisie. Unnerstall (31), vorig seizoen nog reserve-keeper van de Eindhovense club, is present bij dat feestje. \n\nEen cijfermatige vergelijking tussen beide keepers laat zien dat Unnerstall op veel punten beter scoort dan Drommel. Dat geldt voor het aantal reddingen (2,80 tegen 1,66), het aantal keren dat er succesvol is uitgekomen (0,80 tegen 0,44) en het aantal hoge ballen dat is gepakt (0,70 tegen 0,55). Ook qua tegengoals in de Eredivisie heeft Unnerstall betere cijfers met een gemiddelde van 1,52 tegengoal per duel, waar Drommel op een gemiddelde van 1,73 staat. De Duitser moet het in de statistieken eigenlijk alleen afleggen als het om het meevoetballen gaat. \n\nSander Boschker, keeperstrainer van FC Twente, werkte zowel met Drommel als Unnerstall. „Het zijn beiden gedreven keepers met wie het heel prettig werken is. Met Lars weet je wat je in huis haalt. Het meevoetballende gedeelte is niet zijn sterkste punt, al vind ik dat hij zich daarin wel verbetert. Joël is goed in het meevoetballen, maar heeft nog wel wat puntjes om bij te schaven, onder meer zijn coaching. Maar hij is nog jong en kan zich nog doorontwikkelen.”\n\nHet vertrek van Unnerstall en de komst van Drommel komen voort uit de wens van PSV-trainer Roger Schmidt om een meevoetballende keeper onder de lat te hebben. „Unnerstall speelde niet veel bij PSV, maar ik weet hoe goed hij is”, aldus Schmidt. „Op de lijn is het zelfs een van de beste keepers met wie ik ooit gewerkt heb. Joël zit in een proces dat hij nog veel ervaring op moet doen. Maar ik ben zeer tevreden over de manier waarop hij zich ontwikkelt.”\n\n„Een topclub wil graag opbouwen van achteruit”, aldus Wapenaar. „Ik begrijp dat PSV weer op zoek ging naar een keeper die ook met zijn voeten uit de voeten kan. Maar in het vak van doelman gaat het om de eerste plaats om ballen tegenhouden”, vindt de keeperstrainer, die Sonny Stevens (Cambuur), Mattijs Branderhorst (NEC), Kostas Lamprou (PEC Zwolle) en Timon Wellenreuther (Willem II) de kneepjes van het vak bijbracht. „Unnerstall is in zijn ontwikkeling veel verder”, vindt Wapenaar. „Dat is echt een geweldige keeper. Bij PSV werd hij erop afgerekend dat hij niet mee kon voetballen. Maar op dat punt is hij zich aan het verbeteren.”\n\nWaar Unnerstall volgens Wapenaar vooral heel sterk in is, is het blokken van de bal met zijn lichaam. „In één-tegen-één situaties is hij soms net een trekpop. Hij maakt zich breed door zijn armen te strekken. Dan zie je dat hij in Duitsland is opgeleid. Manuel Neuer, Marc-André ter Stegen en Wellenreuther hebben dat ook. Die zitten zo kort op een speler dat ze in dat soort situaties zelf het initiatief hebben. Drommel is zover nog niet. Hij zit vaak niet kort genoeg op de speler.” \n\nWapenaar noemt de goal van Myron Boadu in het duel met AS Monaco als voorbeeld. „Als je naar dat doelpunt kijkt, denk je: die keeper had toch meer kunnen doen? Dan ziet het er onzeker uit. Unnerstall is een beer van een vent. Die straalt veel meer uit en lijkt onoverwinnelijk.”\n\nDrommel heeft het de laatste weken lastiger bij PSV. „In de top krijg je de tijd niet om te wennen”, weet Wapenaar. „Je moet er staan. Anders grijpen ze in. Drommel zal een paar keer een topprestatie moeten neerzetten om rustiger onder de lat te staan.”\n\nBoschker beseft dat de druk op de schouders van zijn voormalige protegé immens is. „Lars zal zich willen bewijzen tegenover zijn oude club, maar Joël zal zich na alle kritiek willen bewijzen tegenover heel Nederland. Als je bij een topclub onder de lat staat, kom je onder een vergrootglas te liggen. Joël is wel een jongen met karakter. Als hij een fout maakt, gaat hij gewoon voor de camera staan en geeft hij zijn fout toe. Ik ben ervan overtuigd dat Joël de kwaliteiten heeft om te slagen in de top, maar dan moet hem wel de tijd gegund worden. Bij een topclub als PSV is het altijd de vraag of je die tijd krijgt.” \n\n’Op de lijn is het zelfs een van de beste keepers met wie ik ooit gewerkt heb’","intensity":1,"negativity":0,"cluster_id":52,"similar_texts":"text605"},{"id":"9","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=6b6bce8448a0e727af13#/pages/4-5","title":"’Van de fiscus win je nooit’","text":"’Van de fiscus win je nooit’\n\nGedupeerden, ten onrechte aangewezen als fraudeurs, protesteren in Den Haag.\n\nFoto ANP/HH\n\nZwarte lijst ’fraudeurs’ was in strijd met de wet\n\ndoor Marlou Visser\n\nDen Haag „Je zal maar op de verkeerde lijst staan.” Dat zei Aleid Wolfsen, voorzitter van de Autoriteit Persoonsgegevens (AP) over de ’zwarte lijst’ die de Belastingdienst jarenlang bijhield van vermeende en echte fraudeurs. Deze lijst was op allerlei manieren in strijd met de wet, oordeelt de AP snoeihard.\n\nMensen kwamen na echte of vermeende fraude op de lijst terecht. Maar soms ook omdat de gemeente bij de fiscus inkomensgegevens over hen had opgevraagd, of omdat iemand een melding over hen had gedaan bij Meld Misdaad Anoniem. „Had je een wraakzuchtige buurman of een kwade ex, dan kon je zomaar op deze lijst terechtkomen en problemen krijgen met de Belastingdienst”, zegt Wolfsen. En wie eenmaal op de lijst stond, kwam er niet meer vanaf. „Eens een fraudeur, altijd een fraudeur.”\n\nZo’n 270.000 mensen, ongeveer evenveel als er in de stad Eindhoven wonen, stonden in de Fraude Signalering Voorziening (FSV) en werden dus gezien en behandeld als potentiële fraudeur. Dat kon vervelende gevolgen hebben. Zo zijn bijvoorbeeld zo’n 15.000 mensen om deze reden onterecht afgewezen voor schuldsanering of een betalingsregeling.\n\nZoals Michael*. Hij verloor op zijn achttiende een been bij een ongeluk en zit sindsdien in een rolstoel. „Ik maak extra zorgkosten en ben, meer dan een ander, afhankelijk van mijn auto. Die kosten mag je aftrekken, dus dat deed ik ook.”\n\nOnlangs kreeg hij de brief dat hij in de FSV voorkwam. Veel puzzelstukjes vielen op hun plek. „Elke belastingaangifte werd helemaal doorgelicht, dan werden we gebeld en moesten we alle bonnetjes aanleveren.” \n\nVervelender was dat de betalingsregeling die hij en zijn vrouw hadden om het persoonsgebonden budget, dat zij moesten terugbetalen omdat zij net te veel verdienden, werd ingetrokken. \n\n„We moesten het hele bedrag in één keer voldoen. Dat kostte ons al ons spaargeld. We hebben daardoor een paar heel moeilijke jaren gehad.” Zorgkosten aftrekken doet hij niet meer. „Dat nemen we voor lief. Van de Belastingdienst win je het toch niet.”\n\nDe Belastingdienst maakte van eind 2013 tot begin 2020 gebruik van de FSH. De voorloper van de lijst dateert echter al van 2001. Aan het label van fraudeur was lang niet altijd gedegen onderzoek voorafgegaan, ontdekte de AP. Van ongeveer de helft van de mensen is onduidelijk waarom zij erop stonden.\n\nDe Belastingdienst registreerde ook bijvoorbeeld gezondheidsgegevens en of mensen een dubbele nationaliteit hebben. „Tegen alle regels in”, constateert Wolfsen. Ook werd de lijst onvoldoende afgeschermd. Zo’n 5000 van de 30.000 medewerkers bij de dienst hadden er toegang toe. Er moet een ruimhartige compensatieregeling komen, zegt Wolfsen. „En bij twijfel: het voordeel aan de burger.” \n\n* Volledige naam \n\nbij redactie bekend\n\n’Moesten\n\nbedrag in\n\néén keer\n\nvoldoen’","intensity":0,"negativity":1,"cluster_id":45,"similar_texts":"text23"},{"id":"10","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=1943dfac23267acd90ea#/pages/1","title":"’Verdedigers hoofddoek niks waard’","text":"’Verdedigers hoofddoek niks waard’\n\nDe Iraanse journaliste en vrouwenrechtenactiviste Masih Alinejad is in Nederland om voor haar zaak te vechten. Ze windt er geen doekjes om: westerse feministes die de islamitische hoofddoek verdedigen zijn in haar ogen geen knip voor de neus waard. Ook stoort ze zich aan gebrek aan westerse daadkracht jegens Iran. \n\nFoto Eran Oppenheimer\n\n’Westerse politici laf’ Pagina T9","intensity":0,"negativity":0,"cluster_id":54,"similar_texts":"text627"},{"id":"11","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=75e1ae340d2ae51a91c2#/pages/6","title":"’Vergelijking is misselijkmakend’","text":"’Vergelijking is misselijkmakend’\n\nRabbijn Tamarah Benima koppelde kritiek op ongevaccineerden aan de Jodenvervolging in nazi-Duitsland.\n\nFoto Hoge Noorden/\n\nJacob van Essen\n\nRabbijn onder vuur bij Joodse instanties\n\ndoor Silvan Schoonhoven\n\nAmsterdam Joodse organisaties drongen er vijf weken geleden met klem op aan: stop met misplaatste Holocaust-vergelijkingen in het coronadebat. Nu maakt een vooraanstaand rabbijn zich daar zelf schuldig aan. Joodse organisaties zijn boos over de toespraak van rabbijn Tamarah Benima in Friesland, waarin ze een verband legt tussen ongevaccineerden en Jodenvervolging. „Een misselijkmakende vergelijking.”\n\nIn de jaarlijkse Rede van Fryslân in Leeuwarden uitte de Joodse rabbijn, journalist en columniste donderdag stevige kritiek op het coronabeleid. Ze koppelde kritiek op ongevaccineerden aan de Jodenvervolging in nazi-Duitsland en plaatste Hugo de Jonge op één lijn met de nationaal-socialisten. Burgemeester Sybrand Buma was woedend.\n\nOok Eddo Verdoner, aangesteld als Nationaal Coördinator Antisemitisme, zegt dat een dergelijke uitspraak veel mensen kwetst. „De Holocaust moet je niet misbruiken in de discussie over de coronamaatregelen. Elke vergelijking tussen die twee gaat mank.” \n\nOverheidsdwang\n\nBenima (71) is rabbijn van de liberale Joodse gemeente Noord-Nederland, ex-hoofdredacteur van het Nieuw Israëlietisch Weekblad en columniste. Haar grootvader werd vermoord in vernietigingskamp Sobibór. In Leeuwarden sprak ze over het zoeken naar een zondebok in coronatijd. Daarbij waarschuwde ze voor toenemende overheidsdwang en het demoniseren van ongevaccineerden. \n\n„We moeten echt op onze hoede zijn dat we geen systeem creëren dat uiteindelijk een monster blijkt te zijn”, zei ze. „Ik weet me ook, zeg ik als Jodin, gewaarschuwd door wat er in nazi-Duitsland plaatsvond. De beleidsmakers toen, op ieder niveau, dwars door de samenleving, hadden het beste voor met iedereen. Ook toen ze Joden als ’een gevaar voor de volksgezondheid’ aanmerkten. Ook toen ze een oorlog startten tegen het toenmalige ’virus’. Speel dus niet met vuur door mensen nu in onze samenleving weg te zetten als ’gevaar voor de volksgezondheid’, zoals minister De Jonge met regelmaat doet.”\n\nEen ’misselijkmakende vergelijking’, vindt Ronnie Naftaniël van het Centraal Joods Overleg. „De nazi-maatregelen gingen over het uitroeien van een volk. Hier gaat het om het bestrijden van een ziekte. Die vergelijking kan en mag je niet maken. Je mag best kritiek uiten op de aanpak van De Jonge, maar de suggestie dat hij hetzelfde doet als de nazi’s is misplaatst en een volkomen misslag.” \n\nHanna Luden van het CIDI is van plan om Benima stevig over de kwestie te bevragen. „Het verbaast me enorm dat zij dit zegt. Ik heb veel waardering voor haar. Maar dit is schadelijk, het vervuilt de discussie.” \n\nJodenster\n\nOpperrabijn Binyomin Jacobs kan zich bijna niet voorstellen dat Benima het zo gezegd heeft. „Want zo’n uitspraak is totaal ongepast en onaanvaardbaar, net zoals wanneer mensen met een Jodenster rond gaan lopen on te protesteren tegen de maatregelen.” \n\nHij staat vierkant achter de verklaring die onder meer het CJO en het CIDI ondertekenden. Daarin deden prominente organisaties een dringende oproep om de zwartste bladzijde uit de geschiedenis niet te pas en te onpas uit de kast te trekken als vergelijkingsmateriaal voor hedendaagse kwesties. „Je hoeft het niet eens te zijn met wat Joodse organisaties vinden”, zegt Naftaniël, „maar die verklaring vertegenwoordigde wel een geluid dat echt diep in de aderen van de Joodse gemeenschap wordt gevoeld. Dit gaat nog verder dan wat Forum voor Democratie zegt.”\n\n’Dit gaat nog verder dan wat Forum zegt’","intensity":1,"negativity":1,"cluster_id":47,"similar_texts":"text460"},{"id":"12","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=5b8e663b7f66e054b335#/pages/8","title":"’Westerse politici zijn hypocriet en laf’","text":"’Westerse politici zijn hypocriet en laf’\n\nMasih Alinejad: „Ik weiger om in angst te leven. Dat heb ik de FBI gezegd.” \n\nFoto Eran Oppenheimer\n\nHet bezoek van Sigrid Kaag aan Iran voelde voor Masih Alinejad als een mes in haar rug. \n\nFoto ANP/HH  \n\n\n❮❯\n\nBoegbeeld \n\nMasih Alinejad vecht vanuit ballingschap tegen Iraans regime \n\nVoor de Iraanse moellahs is Masih Alinejad een heuse nachtmerrie. Nog vanuit ballingschap in New York leidt de journaliste en activiste het verzet van Iraanse vrouwen tegen het islamistische regime in Teheran. „Het optreden van Sigrid Kaag daar voelde als een mes in mijn rug.”\n\nWierd Duk\n\nGraag had ze dit weekend gedebatteerd met Sigrid Kaag. „De foto waarop jullie minister te zien is met hoofddoek, buigend voor de president van Iran, is zo eerloos. Haar optreden deed mij denken aan de vrouwelijke ministers in het Zweedse kabinet. Die gingen met z’n achten op de foto, afficheerden zich als ware feministes, maakten Trump belachelijk. Maar toen ze in Iran waren deden ze allemaal gedwee een hoofddoek op! Net als dat beeld van Kaag voelde dit als een mes in mijn rug. Het is zo hypocriet en laf.” \n\nHoofddoek\n\nMasih Alinejad (45) windt er geen doekjes om: westerse feministes die de islamitische hoofddoek verdedigen zijn in haar ogen geen knip voor de neus waard. Maar ook westerse moslima’s die beweren dat zij geheel uit vrije wil hun haar bedekken, wantrouwt zij. „Volgens de sharia zijn vrouwen eigendom van de man. Vrouwen in de islamitische wereld worden al eeuwen onderdrukt, gegeseld, gefolterd, gestenigd, vermoord. Homo’s worden in overeenstemming met de islamitische wet vermoord”, zegt Alinejad in het Amsterdamse debatcentrum De Balie, waar zij deze vrijdag zal optreden. \n\n„En terwijl wij lijden vraagt men zich in het Westen af: ’Is dit nu wel of niet de ware islam?’ Als die westerse moslima’s werkelijk de ware islam belijden, hebben zij ook de vrijheid om mee te helpen hun onderdrukte zusters in Iran te redden van de terreur van de moellahs. Zolang zij niets zeggen over de mensenrechtenschendingen uit naam van de islam, helpen zij IS, de Taliban en de Iraanse moellahs.”\n\nAl op jonge leeftijd kritiseerde Masih Alinejad, die onder meer werkte als politiek verslaggever, het Iraanse regime, wat haar allerlei problemen opleverde. In 2009 week ze uit naar de Verenigde Staten en zette via sociale media – Facebook, Instagram – een beweging op van Iraanse vrouwen (én mannen) die zich verzetten tegen de verplichte hoofddoek. Alinejad plaatst op haar sites onder meer video’s en selfies die Iraanse vrouwen haar sturen, waarop zij te zien zijn zonder hoofddoek. „Ik heb zes miljoen volgers op Instagram en ik ben geen model of actrice of zo, hè. Dat enorme aantal laat zien dat mensen dit platform nodig hebben. Mijn Instagram is de stem van die vrouwen.”\n\nHaar volgers riskeren arrestatie en fysiek geweld, verkrachting en langdurige eenzame opsluiting. „Hoe die vrouwen zo dapper kunnen zijn? Vanaf je zevende kun je in Iran als vrouw niet naar school als je geen hoofddoek draagt, je krijgt geen rijbewijs, geen opleiding, geen baan. Je bestáát niet zonder hoofddoek. Die vrouwen moeten elke dag vechten om zichzelf te kunnen zijn. Daarom zijn ze zo dapper en gelukkig zijn er ook veel moedige mannen die hen steunen. De sociale media zijn hun wapens.”\n\nKidnappen\n\nAlinejad wordt tijdens haar verblijf in Nederland beveiligd, want ook zij loopt gevaar. Afgelopen zomer ontrafelde de FBI een Iraans complot om Alinejad te kidnappen en per speedboot naar Venezuela te brengen. Van daaruit zou ze naar Iran worden overgebracht. „Mijn man en ik hebben de afgelopen maanden in wel zes of zeven safe houses doorgebracht.” \n\nVolgens de Iraanse autoriteiten is het verhaal van de FBI onzin, ’een typisch Amerikaans Hollywood-scenario’. Maar kidnapping is niet uniek: in 2019 werd de dissidente Iraanse journalist Ruhollah Zam door Iraanse agenten vanuit Parijs naar Irak gelokt. Daar werd hij gegijzeld en naar Iran gebracht, waar hij later werd geëxecuteerd.\n\nWrang detail: de FBI adviseerde Masih Alinejad om niet naar Nederland af te reizen uit angst voor de activiteiten van de Iraanse geheime dienst in ons land. „Zij achten het veiligheidsrisico te groot. Maar ik laat me de mond niet snoeren. Moet ik in het Westen bang zijn terwijl mijn mensen in Iran arrestatie en kogels riskeren? Ik weiger om in angst te leven. Dat heb ik de FBI gezegd. Wij zijn zo lang bang geweest voor het islamistische regime, nu is het regime bang voor mij en voor de miljoenen Iraniërs die zich verzetten.” \n\nVerraden\n\nHaar familie in Iran wordt onder druk gezet om haar te verraden. „Mijn broer kreeg acht jaar gevangenisstraf en kwam pas vrij onder druk van de Amerikaanse regering. Mijn 70-jarige moeder werd ondervraagd en ik moest toezien hoe mijn zus op de Iraanse tv openlijk afstand van mij nam.”\n\nWat haar vooral dwarszit, is het – in haar ogen – gebrek aan westerse daadkracht jegens Iran. „Ik realiseer me dat veel westerse politici zich helemaal niet druk maken om mensenrechten. Zij willen gewoon zaken doen met Iran. Dat breekt niet alleen mijn hart, het brengt mijn leven in gevaar. Sigrid Kaag, de Zweedse ministers, vrouwelijke vertegenwoordigers van de EU: allemaal droegen ze de hoofddoek en knielden ze voor het regime. Natuurlijk zegt de Iraanse regering dan: het Westen steunt Masih Alinejad niet. Zij staat alleen.”\n\nMaar het verzet in Iran groeit, zegt Alinejad. „Ik ben vol hoop. Waar eerder de middenklasse demonstreerde, protesteren nu ook de arbeiders want de economie is een puinhoop: al het geld gaat naar president Assad van Syrië en naar Hezbollah, bondgenoten van de moellahs. De armen in Iran worden armer en de Revolutionaire Garde en de religieuze leiders rijker.” \n\nWat westerse leiders en het westerse publiek zich moeten realiseren, zegt Masih Alinejad, is dat ’de politieke islam zich, als de kans zich voordoet, verspreidt als een virus’. „Ik zeg niet dat het Westen Teheran de oorlog moet verklaren, maar legitimeer het Iraanse regime niet. Zonder gekheid, ik moet het Westen echt opvoeden. Jullie weten niets over de politieke islam. Wij wel. Wij kunnen jullie zoveel leren.” \n\n’Ik moet het Westen opvoeden’\n\nFBI: ’Ga niet naar Nederland’","intensity":1,"negativity":1,"cluster_id":54,"similar_texts":"text624"},{"id":"13","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/3/3","title":"Aangifte tegen Ajax-voetballer Labyad wegens bedreiging en mishandeling","text":"Politie en justitie doen onderzoek naar een geweldsincident tussen een aannemer, Ajax-middenvelder Zakaria Labyad (28) en enkele familieleden.   \n  \nDe juridisch adviseur van de aannemer, Karim Aachboun, bevestigt dat er aangifte is gedaan tegen Labyad en ook tegen de vader van de voetballer. Het incident vond plaats in juli 2020. Een conflict over de betaling van een klus zou medio vorig jaar volledig zijn geëscaleerd op de oprit van de Ajacied in Blaricum.  \n  \nVolgens Aachboun kwam zijn cliënt verfraaiingen aanbrengen aan de villa van Labyad. Dat liep niet zoals de bedoeling was. Toen de man zij n geld niet kreeg en verhaal ging halen, liep het voor de woning uit de hand. Er zouden rake klappen zijn gevallen. De aannemer zou ook zijn bedreigd met een vuurwapen.\n\nHuisvredebreuk\n\nDe aannemer zou de profvoetballer beschuldigen van mishandeling en bedreiging met de dood. Voetballer Labyad is door de recherche gehoord als verdachte in het onderzoek, maar deed zelf ook aangifte tegen de aannemer: wegens huisvredebreuk en bedreiging.   \n  \nAdvocaat Mariëlle van Essen staat Labyad bij. Zij laat het bij de volgende verklaring: ,,Cliënt betreurt het dat de heer de media opzoekt voor een geschil dat reeds in onderzoek is bij het Openbaar Ministerie en de rechtspraak, ook wat betreft de rol van de heer zelf waartegen een aangifte loopt. De heer heeft hiermee kennelijk geen ander doel dan het beschadigen van de eer en goede naam van mijn cliënt.\"   \n  \nVolgens Van Essen geven de aannemer en zijn adviseur 'een verkeerde voorstelling van zaken.'","intensity":0,"negativity":1,"cluster_id":25,"similar_texts":"text440"},{"id":"14","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/2/4","title":"Achterstand met rekenen en lezen","text":"### Rapport invloed corona\n\nDat blijkt uit de eerste voortgangsrapportage van het Nationaal Programma Onderwijs, die aan de Tweede Kamer is gestuurd.  \n  \nUit onderzoek onder scholen blijkt dat kinderen op de basisschool zo'n tien weken vertraging hebben opgelopen met rekenen en zo'n zeven weken met begrijpend lezen. In de eerste klassen op de middelbare school zo'n veertien weken met rekenen en 27 weken met Nederlandse leesvaardigheid.  \n  \nDe achterstanden komen voor op alle schooltypes, maar zijn onder vmbo- en havo-leerlingen groter dan onder vwo-leerlingen. jaren met sprongen vooruitgaan. denken dat dat komt door alle Engelstalige tv-series die kijken. De woordenschat van leerlingen in de onderbouw van alle onderwijstypen ging tijdens de periode dat ze thuis zaten meer vooruitdan vóór de pandemie.  \n  \nHet kabinet heeft 8,5 miljard euro uitgetrokken om de achterstanden weg te werken. gaat 5,7 miljard euro naar het basis- en middelbaar onderwijs. Scholen mogen het extra geld dit en komend schooljaar gebruiken. Scholen met veel kwetsbare kinderen krijgen meer. Zo'n 85 procent van de basis- en middelbare scholen kiest ervoor om kinderen bij te spijkeren in kleine groepjes. Met het geld zijn onder andere extra onderwijsassistenten aangetrokken.\n\nMeer schade \n\nVeel scholen geven aan dat kinderen ook andere schade hebben opgelopen. Vooral in het speciaal onderwijs en het praktijkonderwijs kinderen meer moeite om zich te motiveren, te plannen, samen te werken en hun aandacht vast te houden.  \n  \nDemissionair minister van Onderwijs Arie Slob wil dat scholen het geld ook gebruiken om het 'welbevinden' van kinderen te verbeteren. ,,Leerlingen moeten hun vertragingen kunnen inlopen voordat zij van school gaan. Zo krijgen alle leerlingen een kans op een goede toekomst. In het bijzonder leerlingen in een kwetsbare situatie.''  \n  \nde pandemie basisscholen in totaal dertien weken de deure. Vier weken mochten niet alle kinderen naar de klas, omdat er afstand moest worden gehouden.Inhet voortgezet onderwijs waren de scholen negentien weken gesloten en nog eens negentien weken beperkt toegankelijk.","intensity":0,"negativity":1,"cluster_id":58,"similar_texts":"text277"},{"id":"15","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=86ee9ad8020eaced23ee#/pages/6","title":"Advocaten MH17 mogelijk bedreigd","text":"Advocaten MH17 mogelijk bedreigd\n\nBrokstukken van de MH17 in het rampgebied. \n\nfoto ANP/HH  \n\n\nPartijen Tweede Kamer eisen stappen kabinet tegen Rusland\n\nDEN HAAG GL, D66 en VVD willen dat het demissionaire kabinet stappen neemt naar aanleiding van een bericht van RTL Nieuws dat advocaten van de nabestaanden van vlucht MH17 worden geïntimideerd, waarschijnlijk door Rusland. De advocaten willen niet reageren.\n\nVolgens het nieuwsmedium zijn meerdere advocaten de laatste maanden onder meer door auto’s gevolgd tot aan hun privéwoning. \n\nAcht raadslieden hebben vorige maand met de Nationaal Coördinator Terrorismebestrijding en Veiligheid (NCTV) gesproken. Toen „stelde de NCTV dat Rusland op verschillende manieren zou hebben geprobeerd de advocaten te hinderen en te intimideren”, aldus RTL. Er zouden vier voorvallen zijn gemeld.\n\nD66-Kamerlid Sjoerd Sjoerdsma wil dat de Russische ambassadeur op het matje wordt geroepen en dat alle personen die bij deze praktijken betrokken zijn, worden uitgezet. VVD’er Jeroen van Wijngaarden spreekt van een „grof schandaal” en vindt ook dat de ambassadeur ontboden moet worden. Tom van der Lee (GL) vindt het bericht „zeer ernstig”. \n\nBescherming\n\n„Het kabinet dient hierop te reageren met adequate bescherming voor advocaten, maar ook een stevige reactie richting én zo nodig met additionele sancties tegen Rusland”, twitterde het Kamerlid. „Dit lijkt op een nieuw dieptepunt in de MH17-zaak en de rol van Rusland daarin”, zegt Hilde Palland-Mulder (CDA). Zij wil een „nadere toelichting” van het kabinet.\n\nDe NCTV laat weten dat de dienst er alert op is dat het proces veilig en ongestoord kan verlopen. \n\n„Daarbij behoort het ook tot de taken van de NCTV om betrokken partijen te informeren. In algemene zin zijn alle betrokken organisaties rond het proces zich bewust van (digitale) dreigingen.” \n\nOp het RTL-bericht gaat de NCTV niet specifiek in.\n\nDe advocaten van de nabestaanden zijn verenigd in het rechtsbijstandsteam. „Wij geven geen enkel commentaar”, laat Sander de Lang van dit team weten.\n\nDoor de ramp met vlucht MH17 op 17 juli 2014 kwamen alle 298 inzittenden om het leven, onder hen bijna tweehonderd Nederlanders. Het omvangrijke strafproces gaat maandag verder. Het Openbaar Ministerie vervolgt vier mannen, drie Russen en een Oekraïner, voor hun vermeende betrokkenheid bij de ramp. \n\nRebellenleider\n\nHet gaat om rebellenleider Igor Girkin, zijn rechterhand Sergej Doebinski, diens assistent Oleg Poelatov en garnizoenscommandant Leonid Chartsjenko. Alleen Poelatov laat zich bijstaan door advocaten, de anderen hebben niets laten horen. Half november worden de strafeisen verwacht.\n\nHet toestel van Malaysia Airlines is neergehaald boven Oost-Oekraïne. Uit internationaal onderzoek is gebleken dat dit met een Buk-raket is gedaan, waarschijnlijk door pro-Russische separatisten die niet doorhadden dat het om een passagiersvlucht ging.","intensity":0,"negativity":0,"cluster_id":36,"similar_texts":"text556"},{"id":"16","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/18/2","title":"Ajax haalt Onana na schorsing weer naar A-selectie","text":"Ajax haalt doelman André Onana weer bij de A-selectie. De keeper uit Kameroen mocht begin september, vooruitlopend op het einde van zijn dopingschorsing, de training hervatten. Dat moest Onana wel bij Jong Ajax doen, omdat hij zijn aflopende contract niet wil verlengen. Nu Maarten Stekelenburg door een zware blessure de rest van het seizoen is uitgeschakeld, heeft de clubleiding besloten om Onana toch weer over te hevelen naar de selectie van het eerste elftal.","intensity":0,"negativity":1,"cluster_id":14,"similar_texts":"text192"},{"id":"17","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=3b1270e1110c8b4703e3#/pages/32","title":"Ajax haalt Onana terug bij selectie","text":"Ajax haalt Onana terug bij selectie\n\nAjax haalt doelman André Onana, vooruitlopend op het einde van zijn dopingschorsing, terug bij de A-selectie. Nu Maarten Stekelenburg vanwege een blessure de rest van het seizoen is uitgeschakeld, is besloten Onana toch over te hevelen. „Niemand is blij met de situatie die door de schorsing ontstaan is”, zegt trainer Erik ten Hag. „Maar we moeten ook niet naïef zijn. André is een fantastische keeper die veel voor Ajax heeft betekend én hij is fit.” In een eerder, exclusief interview met deze krant, zei Onana al: „I am born ready. Als Ajax me nodig heeft, sta ik er.” Het vermoeden bestaat dat Onana elders - Internazionale wordt gefluisterd - een contract heeft getekend. Ajax zal dit willen weten, mocht de club Onana’s nieuwe werkgever treffen in het verloop van de Champions League.","intensity":0,"negativity":1,"cluster_id":14,"similar_texts":"text340"},{"id":"18","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/23/3","title":"Ajax verlengt contract met sponsor Ziggo","text":"Voetbal\n\nAjax heeft het contract met Ziggo met twee jaar verlengd. De hoofdsponsor is nu tot minimaal 2025 verbonden aan de landskampioen. De naam van de kabelexploitant staat al sinds 2015 prominent op het shirt van de club uit Amsterdam. Ajax verlengde het contract met Ziggo in januari nog tot 2023, met een optie tot 2025. De koploper van de eredivsie ontvangt jaarlijks 9 miljoen euro van Ziggo. Daarbovenop komt maximaal 3 miljoen euro aan bonussen. Ajax heeft met afstand de lucratiefste sponsordeal in het Nederlandse voetbal.","intensity":0,"negativity":0,"cluster_id":32,"similar_texts":"text604"},{"id":"19","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=6de7b4b128c7a7c116e9#/pages/48-49","title":"Ajax verzekerd van sponsormiljoenen","text":"Ajax verzekerd van sponsormiljoenen\n\nAjax en hoofdsponsor Ziggo hebben overeenstemming bereikt over een nieuw contract tot de zomer van 2025. De oude verbintenis liep tot 2023. Ajax verzekert zich daarmee dus twee jaar langer van de negen miljoen euro vast en twee miljoen aan bonussen, die de grootste kabelexploitant van Nederland jaarlijks betaalt.\n\nZiggo volgde in 2015 Aegon op als hoofdsponsor en verlengde in januari van dit jaar het contract al van 2022 tot 2023, maar er is nu dus opnieuw gas gegeven door onder anderen commercieel directeur Menno Geelen. Ajax heeft met afstand de meest lucratieve sponsordeal in het Nederlandse voetbal.","intensity":0,"negativity":0,"cluster_id":32,"similar_texts":"text315"},{"id":"20","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=bd0442bd24e5d68d3569#/pages/1","title":"Alarm om onderwijs","text":"Alarm om onderwijs\n\nZwartboek: ’Progressieve plannen zijn gevaar voor leerresultaten’\n\ndoor Jessy Burgers en  Kitty Herweijer\n\nDEN HAAG De ’progressieve onderwijsplannen’ die mogelijk op tafel liggen bij de kabinetsformatie zijn een groot gevaar voor de kwaliteit van het onderwijs. Daarvoor waarschuwen emeritus-hoogleraren Jaap Scheerens en Paul Kirschner. \n\nIn hun Zwartboek Onderwijs, een kritisch document gericht op de bestaande beleidsplannen, stellen ze dat er opnieuw gekozen dreigt te worden voor interventies die niks opleveren, zoals een maatwerkdiploma en een brede brugklas. Dit zijn ideeën die onder andere in het verkiezingsprogramma staan van D66. „De leerresultaten van kinderen hollen de laatste jaren achteruit en met het beleid dat nu op tafel ligt, gaan we het tij niet keren”, waarschuwt Scheerens.\n\nEerder dit jaar trok ook de Inspectie van het Onderwijs aan de bel over de dalende leerresultaten. „We moeten nu kiezen voor interventies die aantoonbaar hun vruchten afwerpen, zodat het onderwijs niet van de wal in de sloot raakt”, aldus Scheerens.\n\n’Gevaarlijk experiment’\n\nPAGINA T2","intensity":0,"negativity":0,"cluster_id":24,"similar_texts":"text262"},{"id":"21","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/10/5","title":"Ambulancepersoneel ernstig mishandeld op vakantiepark Biddinghuizen","text":"Twee medewerkers van de Regionale Ambulancevoorziening (RAV) Flevoland zijn dinsdag zwaar mishandeld op een vakantiepark in Biddinghuizen. Ze zitten met diverse gebroken ledematen en gezichtsbreuken thuis aldus de GGD Flevoland. Er is aangifte gedaan van de mishandeling bij de politie. De ambulance reed naar het vakantiepark na een melding. Na onderzoek van de patiënt en overleg met een arts werd besloten dat het niet nodig was de patiënt met de ambulance naar het ziekenhuis te brengen. Toeschouwers waren het niet eens met die beslissing. Ze scholden de chauffeur en de verpleegkundige uit en gingen ze te lijf.","intensity":0,"negativity":1,"cluster_id":12,"similar_texts":"text174"},{"id":"22","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=d9eb0eda3192a947c441#/pages/18","title":"Amerikaanse nachtmerrie","text":"Amerikaanse nachtmerrie\n\nTenten van daklozen met uitzicht op downtown Los Angeles.\n\nFoto’s ANP / AFP / De Telegraaf\n\nZijn werk op Skid Row kostte dominee Andy Bales zijn beide benen. Hij moest opnieuw leren lopen. „Maar ik kom er wel.”\n\n❮❯\n\nDakloosheid\n\n’Nationale ramp’ waarbij ’alles verkeerd’ wordt gedaan\n\nHet daklozenprobleem in Amerika is een nationale noodsituatie, en het wordt alleen maar erger. Dat zegt Andy Bales, de man die al jaren daklozen probeert te helpen op Skid Row in Los Angeles. Nergens is het probleem zo groot en zo zichtbaar als hier. In dit stuk stad wonen naar schatting zo’n vijfduizend mensen op straat. Politici in LA en Washington hebben geen antwoord.\n\nJan Postma\n\nOp de stoep staat een eindeloze rij aan vaak zelf in elkaar geknutselde tenten. Op straat ligt een man zonder schoenen tegen een regenpijp. Hij is compleet verdoofd, het is onduidelijk waarvan. Het ruikt hier naar uitwerpselen en wiet. Een oude vrouw met een kinderwagen vol kleding loopt verdwaasd midden op de weg.\n\nDit is Skid Row. Het menselijke afvoerputje van de op een na grootste stad van Amerika. Niet ver van de glimmende wolkenkrabbers van downtown LA, maar toch een compleet andere wereld. „Het is de grootste door mensen veroorzaakte ramp van Amerika”, zegt Andy Bales gedecideerd. „En het wordt alleen maar erger.” Bales is dominee, en leidt Union Rescue Mission, een particuliere christelijke organisatie, en de grootste opvang van de stad. \n\nPandemie\n\nHet aantal daklozen nam ook voor corona al toe, maar de pandemie maakte het erger, zo zegt Bales. Er is soms maar weinig voor nodig om iemand over het randje te duwen. „Hoge woonlasten, werkloosheid, familieproblemen, noem maar op. En dan zijn er nog de drugs. „De kartels zijn hier de baas op straat. Cocaïne, heroïne, methamfetamine, en dat dan gemixt met fentanyl. Gisteren overleed een jong meisje hier nog door dat spul. Ze liet een 1-jarig dochtertje achter.” \n\nWie hier niets te zoeken heeft, komt hier niet op straat, zegt Bales, ook een verslaggever niet. „Het is gevaarlijk, je bent zo je telefoon kwijt, en ze kunnen agressief reageren. Wacht, ik stuur een bewaker mee.” Bales, die door een amputatie met protheses leert lopen, staat er ook op dat hij meegaat. \n\nBuiten op straat staat David Odoll. Hij woont al bijna vijf jaar op Skid Row. „Ik raakte mijn huis kwijt. Ik liep achter met betalingen, en werd werkloos. Daarna ging het van kwaad naar erger.” De nacht is het zwaarst zegt hij. „Probeer maar eens te slapen als je niemand om je heen kunt vertrouwen.” Een vrouw verderop wil alleen kwijt dat crystal meth ervoor zorgde dat ze alles kwijtraakte. „Hier draait het om overleven. Veel meer hebben we ook niet.” \n\n’Levensgevaarlijk’\n\nBales is kritisch op het stadsbestuur, onder leiding van de Democratische burgemeester Eric Garcetti. „Ze doen alles precies verkeerd. Er worden dure appartementen bijgebouwd. En de appartementen die voor daklozen zijn, daar mag gewoon drugs en drank gebruikt worden. Dat is levensgevaarlijk.” Bales verbaast zich dat er niet meer aandacht is voor afkicken en begeleiding. „Dan doen jullie dat in Nederland toch beter.” \n\nHoewel hij Los Angeles als het epicentrum van het daklozenprobleem ziet, noemt hij het „een nationale ramp.” Het steekt hem dat er geen actie wordt ondernomen, terwijl het probleem groter wordt. Bales vindt dat de Amerikaanse rampenbestrijdingsdienst moet worden ingezet. „Het is een ramp, en moet behandeld worden als een ramp. Laat ze FEMA, de nationale rampenbestrijders, sturen.”","intensity":0,"negativity":1,"cluster_id":50,"similar_texts":"text735"},{"id":"23","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/22/1","title":"Antoinette de Jong is Wüst de baas","text":"### NK Schaatsen - 1500 meter vrouwen - Schaatsen in Heerenveen\n\n'Dit slaat eigenlijk nergens op', zegt Ireen Wüst als ze een beetje is afgekoeld na haar 1.500 meter. 'Ik ben gewend om 1.55 te rijden aan het begin van het seizoen. En nu rij ik gewoon 1.53,48. Zo vroeg heb ik dat nog nooit gedaan. Er is belachelijk hard gereden.'  \n  \nEn dan won ze de 1.500 meter op de NK afstanden niet eens. Met 1.53,20 was Antoinette de Jong nog twee tienden sneller. In een directe race tegen Wüst gaf ze de olympische titelhouder al vroeg in het seizoen een eerste tikje: met een persoonlijk record won ze haar eerste nationale titel op deze afstand.  \n  \n'Vroeger zag ik altijd als een berg op tegen de 1.500 meter', zegt De Jong, die aan het begin van haar carrière juist uitblonk op de langere afstanden. Op het koningsnummer hield ze zich naar eigen zeggen vaak in, was ze bang om 'volle bak' te rijden.\n\nKnop\n\n'Sinds vorig seizoen gaat het beter', legt De Jong het verschil uit. Ze heeft gewerkt aan haar explosiviteit en een knop omgezet in haar hoofd. 'Ik weet dat ik nog sneller moet worden in het eerste deel', zegt ze zelfkritisch. Maar inmiddels is de 1.500 al wel haar gedeelde favoriete afstand. 'De 3 kilometer vind ik ook nog steeds heel leuk.'  \n  \nToen De Jong en Wüst in de een-na-laatste rit startten, was al duidelijk dat er hard werd gereden. Veel persoonlijke records sneuvelden en Jutta Leerdam dook met 1.53,64 als eerste onder de 1.54.  \n  \nLeerdam is een relatieve nieuweling op de 1.500 meter, maar mag door haar derde plek als een van de vijf Nederlandse vrouwen meedoen aan de wereldbekers. Ook Irene Schouten plaatste zich daarvoor, net als Jorien ter Mors. Vorig jaar won zij nog de nationale titel met een tijd die bijna een seconde langzamer was.  \n  \n'Aan de start dacht ik wel: vandaag is wel de kans om 1.53'er te rijden', zegt de olympisch kampioen van Sotsji. 'Maar als het lichaam niet meer geeft dan moet je daar genoegen mee nemen. En ik ben blij dat ik daarmee wel mijn worldcupplek binnen heb.'\n\nDominant\n\nTer Mors is een van de vrouwen die ervoor zorgden dat Nederland de 1.500 meter het laatste decennium domineerde. Op de mijl harkten de schaatsters tussen 2010 en 2020 de ene na de andere medaille binnen. Ireen Wüst werd olympisch kampioen in 2010 en 2018, in 2014 haalde ze zilver, achter winnares Jorien ter Mors.  \n  \nWüst won ook vijf keer goud op de WK afstanden, Ter Mors een keer. En op dat mondiale podium was er in die jaren altijd minimaal zilver voor een Nederlandse.  \n  \nTot vorig jaar. Toen ging de Noorse Ragne Wiklund er in Thialf met het WK-goud vandoor, voor de Amerikaanse Brittany Bowe en de Russin Jevgenia Lalenkova. Antoinette de Jong en Wüst eindigen toen op de vierde en vijfde plaats. Wiklund won toen met een tijd van 1.54,61.  \n  \n'Vorig jaar is niet met nu te vergelijken', vindt Wüst. 'Toen was het soms goed, soms niet goed. Maar dat was ook zo'n raar seizoen. Wat denk je dat het doet als je tien dagen niet kunt schaatsen omdat je in quarantaine moet? Gewoon een strik eromheen en vergeten dat seizoen.'\n\nLonkende Spelen\n\nEr was weer publiek bij, dat deed alle schaatsers goed. Ze prezen ook het ijs in Thialf. Maar de snelle tijden verklaren ze toch vooral door de lonkende Spelen in Beijing in februari. 'We hebben hier vier jaar lang naartoe kunnen werken', zegt winnares De Jong. 'Je zag dat iedereen gebrand was om hier ook al snel te rijden.'  \n  \nDat Wüst niet won, kon haar pret niet drukken. Ze staat bekend als een slow starter, maar 'heeft een knopje gevonden waardoor ze ook in het voorseizoen kan presteren'. De deelname aan de wereldbekers geeft haar de kans op een ideale voorbereiding op het olympisch kwalificatietoernooi in december. 'En niet met de hakken over de sloot, ik word hier gewoon tweede.'  \n  \nTer Mors weet dat ze nog veel moet verbeteren, wil ze kans maken op Beijing. 'Ik heb gedaan wat ik kon op dit moment', zegt ze. Ze heeft de zware training nog in haar lijf en weet dat ze pas later dit jaar echt klaar moet zijn. 'Ik heb er weleens beter voor gestaan. En dan merk je gaandeweg dat je niet meer genoeg hebt om te pieken, dus voor nu denk ik: voldoende.'","intensity":0,"negativity":1,"cluster_id":48,"similar_texts":"text473"},{"id":"24","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/6/1","title":"Beledigen Belgische koningis niet langer meer strafbaar","text":"Wie de Belgische koning Filip beledigt, hoeft niet langer te vrezen voor een lange gevangenisstraf. Het negentiende eeuwse verbod op majesteitsschennis gaat in tegen de grondwet, heeft de hoogste Belgische rechter geoordeeld.  \n  \n  \n  \n  \n  \nNederland schrapte een soortgelijke wet vorig jaar al. Ook in veel andere Europese landen staat op het beledigen van het staatshoofd geen zwaardere straf meer dan op het beledigen van een ander. Maar in België was dat nog wel zo.  \n  \nOvertreders van het verbod kunnen er een boete en zes maanden tot drie jaar cel krijgen. Het wetsartikel wordt wel zelden in stelling gebracht, maar in 2007 verdween nog iemand voor het vergrijp achter de tralies bij onze zuiderburen.  \n  \nEr is geen goede reden om de goede naam van de koning beter te beschermen dan die van andere burgers, bepaalde het Grondwettelijk Hof van België gisteren. Het verbod beperkt daardoor ten onrechte de vrijheid van meningsuiting.  \n  \nDe wet op de majesteitsschennis bestaat nog wel, maar is door de uitspraak zijn geldingskracht kwijt. Parlementariërs werken eraan om de wet daadwerkelijk te schrappen.","intensity":0,"negativity":2,"cluster_id":1,"similar_texts":"text234"},{"id":"25","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/12/3","title":"België Beledigen koning niet meer extra strafbaar","text":"Wie de Belgische koning Filip beledigt, hoeft niet langer te vrezen voor een lange gevangenisstraf. Het negentiende-eeuwse verbod op majesteitsschennis gaat in tegen de grondwet, heeft de hoogste Belgische rechter geoordeeld.  \n  \nNederland schrapte een soortgelijke wet vorig jaar al. Ook in veel andere Europese landen staat op het beledigen van het staatshoofd geen zwaardere straf meer dan op het beledigen van een ander. In België was dat nog wel zo.","intensity":0,"negativity":2,"cluster_id":1,"similar_texts":"text101"},{"id":"26","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/3/1","title":"Biden ruikt de buit: megabedrag voor sociaal beleid en klimaat","text":"President Joe Biden vertrok gisteren naar Europa met achterlating van een politieke tijdbom. De Democraten in het Congres staan onder enorme druk om zijn gigantische pakket sociale maatregelen aan te nemen.  \n  \nIn Rome op de top van de G20 wil Biden niet binnenkomen als vleugellamme regeringsleider die fundamentele verbeteringen in de fysieke en sociale infrastructuur er niet doorkrijgt.  \n  \nEn in Glasgow wil hij niet verschijnen op de klimaattop zonder het halve biljoen op zak om de Amerikaanse bijdrage aan de uitstoot van broeikasgassen te verminderen.  \n  \nBiden liet zijn Air Force One vier uur wachten om de Democratische fractie in het Huis van Afgevaardigden toe kunnen te spreken, en daarna vanuit het Witte Huis het hele land. Hij prees de laatste versie aan van zijn Build Back Better-plan, een pakket uitgaven van 1,75 biljoen dollar over tien jaar. \"We staan op een keerpunt\", zei hij. \"Geleidelijk aan zijn we gestopt met investeren in mensen. Daardoor lopen we het risico onze voorsprong kwijt te raken op het gebied van infrastructuur en onderwijs.\"  \n  \nNaast het klimaat trekt het plan geld uit voor kinderopvang, basisonderwijs vanaf 3 jaar, voortzetting van de tijdens de pandemie ingevoerde kinderbijslag, het bouwen van betaalbare woningen en studiebeurzen en zorgpremies voor lagere inkomens.  \n  \nDie 1,75 biljoen is een bedrag dat voor de coronapandemie voor onmogelijk zou zijn gehouden, maar het is nog niet de helft van wat de Democraten oorspronkelijk aan plannen bij elkaar hadden gezet. Verdwenen zijn het betaalde ziekteverlof en het gratis middelbaar beroepsonderwijs.  \n  \nHet waren enkele van Bidens eigen partijgenoten in de Senaat die daarvoor zorgden - de Democraten hebben daar zo'n krappe meerderheid dat er - gegeven de unanieme afwijzing door de Republikeinen - geen stem gemist kan worden.  \n  \nMet name twee senatoren, Joe Manchin en Kyrsten Sinema, vonden het oorspronkelijke plan te duur, en eisten wijzigingen in de manier waarop het geld bij elkaar gehaald zou worden. Uiteindelijk werd dat een minimumbelasting op bedrijfswinsten - grote bedrijven betalen nu vaak helemaal niets - en een hoger belastingtarief voor inkomens van meer dan 10 miljoen dollar.  \n  \nUit angst dat er helemaal niets meer van Bidens plan zou overblijven, had de linkervleugel van de Democraten in het Huis van Afgevaardigden een veel minder controversiële wet, die een biljoen dollar uittrekt voor bruggen, wegen en andere infrastructuur, geblokkeerd totdat het Huis zou kunnen stemmen voor het sociale pakket, met de garantie dat dit ook door de Senaat zou komen.  \n  \nGisteren vroeg de voorzitter van het Huis, Nancy Pelosi, haar fractie de infrastructuurwet die dag nog aan te nemen. \"Zet de president niet voor schut\", luidde haar oproep.  \n  \nMaar diezelfde avond nog verklaarde de leidster van de progressieve vleugel van haar fractie, Pramila Jayapal, dat haar groep nog nog steeds een concrete wetstekst voor Build Back Better wilde zien.  \n  \nLater maakte Pelosi bekend dat die tekst beschikbaar was - maar het zal tijd kosten voor de ongeveer 2000 pagina's zijn gelezen en beoordeeld. En de twee hardste tegenstribbelaars in de Senaat, Joe Manchin en Kyrsten Sinema, hadden nog niet openlijk gezegd dat ze akkoord waren, al leek Biden daar in zijn toespraak wel van uit te gaan.  \n  \nNaast Bidens buitenlandse reis zet ook de binnenlandse politiek extra druk op de Democraten om het snel eens te worden. Dinsdag zijn er overal in het land verkiezingen, en er wordt vooral gelet op die voor gouverneur van de belangrijke staat Virginia. Die post is nu in Democratische handen, maar in de peilingen staat de Republikeinse kandidaat gelijk.  \n  \nDe Democraat, Terry McAuliffe had gehoopt nog even campagne te voeren met wat er in de twee aangenomen wetten zou staan. In plaats daarvan loopt hij de kans op verlies. Dat zou een harde klap zijn voor de Democraten, en een veeg teken voor de Congresverkiezingen van volgend jaar, wanneer de Democratische meerderheid op het spel staat.\n\nPresident Biden ontmoet paus Franciscus in Rome\n\nHet wordt een ontmoeting waar het conservatieve deel van de Amerikaanse rooms-katholieken met argwaan naar zal kijken: vandaag gaat Joe Biden - na John F. Kennedy pas de tweede katholieke Amerikaanse president - op bezoek bij paus Franciscus. Dat ligt gevoelig bij Amerikaanse conservatieve katholieken. Zij discussiëren verhit over het geloof van Biden: hij zou veel te liberaal zijn als het bijvoorbeeld gaat over abortus, euthanasie en homorechten. En van paus Franciscus moeten de conservatieve Amerikaanse katholieken ook niet veel hebben: ook hij voert volgens hen een veel te progressieve koers. Veel prominente Amerikaanse bisschoppen vinden dat katholieken zoals Biden niet langer de communie zouden moeten ontvangen. In reactie daarop stelde het Vaticaan afgelopen zomer dat bisschoppen niet op die manier invloed moeten proberen uit te oefenen op politieke besluitvorming. En paus Franciscus heeft laten vallen dat hij nog nooit iemand de communie heeft geweigerd. \"Wat we hier zien\", zegt kerkhistoricus Massimo Faggioli, \"is in feite een crisis tussen Amerikaanse bisschoppen en het Vaticaan, met Biden daartussenin.\" Faggioli is hoogleraar religiestudies aan de Villanova University in Pennsylvania, en auteur van het boek Joe Biden and Catholicism in the United States.  \n  \n  \n  \nOp www.trouw.nl is een interview te lezen met Faggioli, over de achtergronden van het bezoek van president Biden aan de paus.","intensity":0,"negativity":0,"cluster_id":55,"similar_texts":"text63"},{"id":"27","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=8e12def83b7aed554de9#/pages/56","title":"Botic beresterk in Rusland","text":"Botic beresterk in Rusland\n\nBotic van de Zandschulp blijft de tenniswereld verbazen. In Sint-Petersburg moet de nummer zes van de wereld Andrey Rublev er in de kwartfinale aan geloven.\n\nFOTO ANP/HH\n\nVan de Zandschulp boekt fantastische zege op Andrey Rublev\n\ndoor Tijmen Lensink\n\nAMSTERDAM Botic van de Zandschulp blijft de tenniswereld verbazen in 2021. In Sint-Petersburg boekte de 26-jarige Nederlander een overwinning van wereldformaat. In de kwartfinale moest de nummer zes van de wereld Andrey Rublev er namelijk aan geloven. Een beresterke Van de Zandschulp zegevierde met 6-3 en 6-4.\n\nVan de Zandschulp reageerde vanuit Rusland verheugd op zijn schitterende overwinning. Hij nam voor het eerst een speler uit de top-10 te grazen. ,,Een geweldige wedstrijd, Dit is de hooggeklasseerde speler die ik tot nu toe heb verslagen. Het is ook een soort bevestiging na de US Open, dat het niet eenmalig was. Dat heb ik nu wel laten zien”, sprak hij zelfbewust. ,,Ik had toen al het gevoel dat ik het niveau aankon, maar je moet het altijd nog even laten zien.”\n\nVan de Zandschulp maakte eerder dit jaar diepe indruk maakte door als qualifier de laatste acht van de US Open te halen. In New York maakte hij onder meer indruk met de rust in zijn spel, degelijke slagen vanaf de baseline en zijn handigheid. In Sint-Petersburg zit hij weer in de flow, die hem voor zo’n beetje iedereen een verduiveld lastige tegenstander maakt.\n\nNadat een gefrustreerde Van de Zandschulp vorige week in Antwerpen een pak slaag kreeg van het grote Amerikaanse talent Jenson Brooksby leek de pijp een beetje leeg na maanden van veel tennis en nog meer reizen. In Sint-Petersburg kan de pupil van Peter Lucassen in de voetsporen treden van Kiki Bertens, die het toernooi in 2020 won.\n\nHet was fascinerend om te zien hoe hij met het grootste gemak meekon met de titelverdediger uit Rusland. Van de Zandschulp zei op voorhand dat sterk serveren een van de belangrijkste zaken zou zijn. Dat deed de in Wageningen geboren tennisser zeker. Eigenlijk was hij op alle fronten superieur. Rublev kan op goede dagen iedereen van de baan timmeren, maar het recente verleden heeft al bewezen dat er vaak meer nodig is om Van de Zandschulp te verontrusten. Rublev staat op de laatste ATP-ranglijst 63 plekken hoger genoteerd dan de Nederlander, maar qua variatie en handigheid kwam hij niet in de buurt.\n\nVan de Zandschulp kwam op de blauwe hardcourtbaan vaak goed onder de druk van zijn tegenstander uit, en kwam op de proppen met schitterende winners. In de eerste set brak hij Rublev twee keer. In de tweede set pakte Rublev aanvankelijk een break voorsprong, maar Van de Zandschulp bleef stoïcijns doorspelen en trok de stand weer gelijk met enkele waanzinnig winners. Op zijn tweede wedstrijdpunt was het een paar games later raak.\n\nVoor een plek in zijn eerste finale van een ATP-toernooi neemt Van de Zandschulp het zaterdag op tegen Marin Cilic. De US Open-winnaar van 2014 stond in zijn loopbaan in drie grandslam-finales, maar zo goed als in zijn toptijd is de voormalig nummer drie van de wereld niet meer. \n\n’Het is ook een soort bevestiging na de US Open’","intensity":0,"negativity":0,"cluster_id":7,"similar_texts":"text95"},{"id":"28","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/8/2","title":"Branche wil snel af van 'domme knallen'","text":"Knalvuurwerk is vanaf dit jaar verboden, maar de branche denkt dat het nog jaren kan duren totdat het illegaal geïmporteerde knalvuurwerk echt verleden tijd is. Om dat te bespoedigen, komt er een offensief om alle liefhebbers aan veilig siervuurwerk te krijgen.   \n  \n  \n  \n  \n  \nDit jaar geldt voor het eerst een verbod op knalvuurwerk, vuurpijlen en zogenaamde single shots, buisjes waaruit een lichtkogel schiet. Leo Groeneveld, voorzitter Belangenvereniging Pyrotechniek Nederland, hoopt op het begin van een trend die door álle liefhebbers wordt omarmd. De branche wil de komende jaren extra nadruk leggen op veilig siervuurwerk.  \n  \nBijvoorbeeld met marketing hoopt Groeneveld dat over vijf jaar oud en nieuw nog louter draait om siervuurwerk. Om dat te bereiken, komen er campagnes op vuurwerkwebsites. ,,Op oudejaarsavond draait het niet om de domme knal\", zegt hij. \n\nPolitie\n\nToch zijn er wel degelijk mensen die daarnaar op zoek zijn. De handel in illegaal vuurwerk gaat het hele jaar door. Al meteen in februari dit jaar nam de politie bijvoorbeeld 64 kilo illegaal vuurwerk in beslag. Het ging onder meer om cobra's, die door twee verdachten werden verkocht.  \n  \nInmiddels worden in aanloop naar oud en nieuw al veel grotere vangsten gedaan. In Tilburg werd deze maand nog 3700 kilo illegaal vuurwerk in beslag genomen. Groeneveld benadrukt dat het aan de politie is te handhaven op illegaal vuurwerk. ,,Dat staat heel ver van ons af.\"","intensity":0,"negativity":1,"cluster_id":2,"similar_texts":"text385"},{"id":"29","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/13/4","title":"Cyberbende opgerold","text":"Twaalf vermeende leden van een wereldwijd netwerk van cybercriminelen zijn opgepakt na een internationale operatie, waaraan ook Nederland meedeed. De bende voerde over de hele wereld aanvallen met gijzelsoftware uit op overheden en multinationals.","intensity":0,"negativity":0,"cluster_id":21,"similar_texts":"text433"},{"id":"30","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=8675ffb11e7a8d63325b#/pages/4-5","title":"Cybercriminelen in de val","text":"Cybercriminelen in de val\n\nInternationale operatie \n\nDEN HAAG Twaalf vermeende leden van een wereldwijd netwerk van cybercriminelen zijn opgespoord dankzij een internationale operatie, waaraan onder meer de Nederlandse politie en justitie meewerkten. Het netwerk voerde volgens de Nederlandse politie aanvallen met gijzelsoftware (ransomware) uit op kritieke infrastructuur, zoals overheden en multinationals over de hele wereld, waaronder een in Rotterdam gevestigde multinational. De naam van dat bedrijf is niet bekendgemaakt.\n\nDe aanvallen van de criminele organisatie zouden vermoedelijk meer dan 1800 slachtoffers in 71 landen hebben gemaakt. In Oekraïne en Zwitserland vonden doorzoekingen plaats in woningen van verdachten. „Het merendeel wordt door Europol beschouwd als grote criminelen”, aldus de politie.","intensity":0,"negativity":1,"cluster_id":21,"similar_texts":"text24"},{"id":"31","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/31/1","title":"De 'Kanye West van Wall Street' richt zijn gifpijlen nu op Shell","text":"### Hedgefondsactivist Dan Loeb\n\nShell-baas Ben van Beurden mag nog van geluk spreken dat de beruchte belegger Dan Loeb hem niet met Adolf Hitler of de Ku Klux Klan heeft vergeleken, of valse geruchten heeft verspreid dat de Wassenaarder een pedofiel is. Dat zijn namelijk slechts enkele van de karaktermoordaanslagen waarmee de azijntongige multimiljardair een reputatie heeft verworven als de 'bad boy' van het New Yorkse hedgefondswereldje.  \n  \nWoensdagavond was het de beurt aan Shell om gekapitteld te worden door de 59-jarige 'activistische' aandeelhouder. Een eer die eerder Disney, Nestlé, Sony en menig ander bedrijf ten deel viel. In een brief aan de investeerders van zijn hedgefonds Third Point - vernoemd naar de branding in het Californische Malibu waar Loeb als tiener graag surfte - laakte hij de 'incoherente' strategie van Shell, waarvan Third Point de laatste maanden 0,4 procent van de aandelen verwierf.  \n  \nIn de ogen van Loeb poogt Van Beurden vergeefs om de tegenstrijdige belangen van zijn beleggers te verzoenen - verduurzamen, of juist op de oude voet verder gaan - 'zonder dat het iemand bevredigt'. In zijn brief maant het achterneefje van Barbie-uitvinder Ruth Handler Shell daarom om zich op te splitsen in een fossiel en een duurzaam deel.  \n  \nIn één opzicht is het een onkarakteristieke brief voor de 'Kanye West van Wall Street': er staan geen beledigingen in. Daarvan heeft Loeb, wiens vermogen wordt geschat op 3,4 miljard euro, juist een specialiteit gemaakt in wat hij zelf zijn 'letters of mass destruction' noemt. Hij noemde de makers van de George Foreman-grill een 'tandeloze troep trawanten', terwijl de baas van farmaceut PDL Biopharma in zijn ogen niet eens zijn 'Microsoft Outlook-postvak' kon bestieren, laat staan zijn bedrijf.  \n  \nVier jaar geleden kreeg de Afro-Amerikaanse politicus Andrea Stewart-Cousins van hem te verstaan dat ze erger was dan de Ku Klux Klan (KKK). De reden: haar steun voor een door Loeb verfoeide lerarenvakbond. 'Hypocrieten als Stewart-Cousins die trouw zweren aan machtige vakbondsschurken, berokkenen meer schade aan gekleurde mensen dan iedereen die ooit een kap heeft gedragen', schreef Loeb in een later weer verwijderd Facebook-bericht. Met zijn opmerking verwees hij naar de witte puntkappen van de KKK.  \n  \nIn 2011 kwam Loeb in opspraak toen bleek dat hij de Indiaas-Canadese zakenman Prem Watsa een 'schvartze' had genoemd - het Jiddische equivalent van het n-woord - en Watsa's bedrijf, de Canadese verzekeraar Fairfax, gelijk had gesteld aan 'Adolf Hitler zelve'. Dit kwam naar buiten dankzij een rechtszaak die Fairfax had aangespannen tegen Loeb en andere hedgefonds-investeerders, omwille van een jarenlange treitercampagne waarmee ze de koers van het Fairfax-aandeel probeerden in te laten storten.  \n  \nZe waren namelijk 'short' gegaan op Fairfax, een tactiek waarbij beleggers geleende aandelen verkopen, in de hoop ze later voor een lagere prijs weer te kunnen terugkopen en retourneren aan de uitlener. Geen middel werd daarbij geschuwd door Loeb en consorten: ze verspreidden geruchten dat de Mounties - de Canadese politie te paard - Watsa zou willen arresteren, stuurden een brief naar de pastor van zijn kerk dat hij het geld van diens parochianen zou hebben verdonkeremaand en maakten er een gewoonte van om zijn werknemers 's nachts wakker te bellen met de mededeling dat hun baas een fraudeur was.  \n  \nDezelfde truc had Loeb in de jaren negentig al toegepast door onder het pseudoniem 'Mr. Pink' - naar het door Steve Buscemi gespeelde personage uit de Tarantino-film Reservoir Dogs - onwaarheden te verspreiden op internetfora om de waarde van bedrijven waarin hij short was gegaan omlaag te praten. Zo kreeg Loeb rechtszaken wegens laster aan de broek van zakenmannen over wie hij had geschreven dat ze pedofiel waren, of dat ze een celstraf hadden uitgezeten voor verzekeringsfraude.  \n  \nOok vandaag de dag probeert Loeb met zijn filippica's de koers van zijn aandelen te beïnvloeden, al doet hij dat tegenwoordig vooral in de hoop op een prijsstijging. Die hoopt hij te bewerkstelligen door op vernederende wijze het hoofd te eisen van de ceo - zoals eerder bij Sotheby's, Yahoo of 7-Eleven - of door, zoals in het geval van Shell, aan te dringen op een opsplitsing. Dit laatste is verreweg zijn favoriete cliché, bijna even onontkoombaar in zijn brieven als 'shaken, not stirred' in een James Bond-film. De afgelopen jaren eiste hij de opsplitsing van Intel, Dow Chemical, DuPont en Nestlé, om nog te zwijgen over het (van Pizza Hut en Kentucky Fried Chicken bekende) Yum!, het Limburgse DSM en vele andere bedrijven.  \n  \nZijn gewetenloosheid is zijn grote kracht, stelde een collega ooit in een Vanity Fair-artikel. 'Hij kan de meest weerzinwekkende brieven schrijven en allerlei zooi uit zijn duim zuigen omdat het hem niets kan schelen of hij mensen pijn doet. Het enige dat hem iets kan schelen is geld verdienen. Andere mensen hebben normen en waarden, en bepaalde grenzen die ze gewoon niet overschrijden. Hij niet. Nooit gehad ook.'\n\n3x Dan Loeb\n\nDaniel Seth Loeb (1961) groeide op in het Californische Santa Monica, als zoon van een advocaat en een radiomakende moeder. Loeb was als puber een verwoed skateboarder en surfer. Tegenwoordig zweert hij bij ashtanga-yoga en het rondtwitteren van Dalai Lama-spreuken.\n\nEen andere favoriete bezigheid van Loeb is het kastijden van bestuursvoorzitters om hun luxueuze levensstijl. Zo hekelde hij de ceo van keukenapparatenmaker Salton om zijn gewoonte 'garnalencocktails en gekoelde gewürztraminer' soldaat te maken, terwijl de baas van veilinghuis Sotheby's het verwijt kreeg dat hij lid was van een herensociëteit en van extravagante lunches hield.\n\nZelf is Loeb ook niet per se een asceet. De eigenaar van zeker vier huizen - in Manhattan, Miami Beach, Aspen en de Hamptons - mag graag in zijn Gulfstream naar de Indonesische Mentawai-eilanden vliegen om te surfen. Zijn voor 300 duizend euro per week te lenen superjacht kwam vorig jaar in het nieuws toen het een koraalrif in Belize beschadigde.","intensity":0,"negativity":0,"cluster_id":31,"similar_texts":"text306"},{"id":"32","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=e5a43a4d600d43a1f036#/pages/18","title":"De dominee","text":"De dominee\n\nDominee Andy Bales zet zich al ruim dertig jaar in voor daklozen, nu al bijna twee decennia in Los Angeles. Bales ervoer zelf hoe gevaarlijk de straten van Skid Row kunnen zijn. „In 2014 stapte ik in menselijke uitwerpselen. Die kwamen in contact met een wond op mijn been en zo liep ik een vleesetende bacterie op.” Een amputatie volgde. „Daarna heb ik mijn rechterbeen zo overbelast dat ik ook dat been ben kwijtgeraakt.”\n\nOok dat kon Bales niet stoppen. In een rolstoel bleef hij zijn werk voortzetten. Als de Telegraaf met hem spreekt, kan Bales voor het eerst zonder stok lopen op zijn twee beenprotheses. „Het kost veel meer moeite dan ik dacht. Je moet opnieuw leren lopen. Maar ik kom er wel.” \n\nBales spreekt liefdevol over „de vrienden die dakloos zijn.” Bales gelooft dat verslaving en andere problemen met de juiste begeleiding opgelost kunnen worden. Hij is dan ook zeer kritisch op de Amerikaanse overheid die dit niet als taak ziet. „Ze hebben mededogen en hulp nodig, niet alleen een dak en een bed.”","intensity":0,"negativity":0,"cluster_id":50,"similar_texts":"text48"},{"id":"33","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/de-scherpe-pen-van-activist-loeb-a4063510#20211029-79886-301","title":"De scherpe pen van Daniel Loeb,  plaaggeest van Shell","text":"Hedgefondsmanager De Amerikaanse miljardair en ‘activist’ Daniel Loeb, die wil dat Shell zich opsplitst, kreeg van huis uit al veel mee over hoe de  zakenwereld werkt. ,Irik P. Sevin, directeur van Star Gas, moest in 2005 maar gauw „gaan doen wat hij het beste kan”, aldus aandeelhouder Daniel Loeb in een brief. En dat is: „Aftreden en je terugtrekken in je huis aan het water in de Hamptons, waar je lekker kan tennissen en rondhangen met je mede-socialites.”Met de jaren is de Amerikaanse hedgefondsmanager Daniel Loeb (59) iets beleefder geworden. Maar met zijn investeringsmaatschappij Third Point Capital is hij al decennia de gevreesde activistische aandeelhouder onder de bestuursvoorzitters. Woensdagavond bleek dat hij het gemunt heeft op het Brits-Nederlandse olie- en gasconcern Shell. Dat kan volgens Loeb veel beter opgesplitst worden in een ‘oud’ deel dat zich richt op olie en gas, en een ‘nieuw’ deel dat zich concentreert op duurzame energie. Shell wil te veel iedereen pleasen, aldus Loeb, maar moet eigenlijk veel harder kiezen.Met de bemoeienis van Loeb kan Shell zich nu in een lange rij voegen van bedrijven, waaronder Nestlé, Sony, Sotheby’s, DSM en Yahoo. Ook daar meldde deze ‘master of the universe’ zich, de bijnaam op Wall Street voor het handjevol investeerders dat bijzonder invloedrijk is. Studiegenoot van ObamaDe oorsprong van zijn carrière ligt volgens Loeb in zijn Californische kindertijd: als neef van zakenvrouw Ruth Handler, bedenker van de Barbie en oprichter van speelgoedconcern Mattel, zou hij speelgoed al geassocieerd hebben met zakendoen en geld verdienen. Na een studie aan Columbia University in New York – Loeb was hier klasgenoot van Barack Obama – en een carrière van een paar jaar bij banken en private-equityfondsen, begon hij Third Point. Naar eigen zeggen bedroeg het startkapitaal 3,3 miljoen dollar, dat hij bijeenraapte via vrienden en familie. Nu bezit het fonds 17 miljard dollar (circa 14,5 miljard euro) aan aandelen. Loeb, wiens privévermogen geschat wordt op 4 miljard dollar (zo’n 3,4 miljard euro), is in het Amerikaanse bedrijfsleven bekend geworden vanwege zijn agressieve én komische brieven aan bestuursvoorzitters van concerns die volgens hem niet goed presteerden. In de eerste jaren was hij het felst, maar ook later bleef hij uithalen. Zo was Sotheby’s in 2013 „een oud schilderij dat nodig gerestaureerd moet worden”. Het veilinghuis liep het risico de strijd te verliezen van Christie’s, aldus Loeb – zelf een fervent kunstverzamelaar. Niet overal succesvol Bij Sotheby’s streed Loeb voor vervanging van de topman. Dat gebeurde uiteindelijk ook. En Nestlé zette onder druk van de Amerikaan de charcuterietak te koop. Daarbij werkte Loeb samen met Groninger Jan Bennink, ex-bestuursvoorzitter van voedselconcern Numico. Loeb wilde optrekken met iemand die meer kennis had van de voedselwereld.Niet bij elk bedrijf was zijn inmenging succesvol. De oproep om het Japanse elektronicaconcern Sony op te splitsen, werd in 2013 overwogen door het management, maar niet doorgevoerd. Bij het Nederlandse DSM drong Loeb in 2017 aan op splitsing van de voedings- en materialendivisie. Toen gebeurde er niks, maar vorig jaar verkocht DSM alsnog de materialentak. Ondanks het wisselende succes van zijn bemoeienis slaagde Third Point er tussen 1997 en 2019 jaarlijks in om met gemiddeld 14 procent te groeien. Hoewel dat ook deels kwam door één bijzonder goeie investering: Loeb speculeerde vlak voor het knappen van de internetbubbel rond 2000 op koersdalingen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":1,"cluster_id":31,"similar_texts":"text410"},{"id":"34","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=8be48bdb0f638a73b2cc#/pages/48-49","title":"Drommel: ’Bij PSV wordt een dipje groter gemaakt’","text":"Drommel: ’Bij PSV wordt een dipje groter gemaakt’\n\nEINDHOVEN Joël Drommel beleefde als keeper bij FC Twente ook wel eens een mindere periode. Hij zegt dat een dipje groter wordt gemaakt nu hij bij PSV onder de lat staat. „Daar moet je mee dealen. Daar word je uiteindelijk sterker van. Je moet mentaal groeien om er mee om te kunnen gaan”, aldus de 24-jarige doelman. Die is best tevreden met zijn eerste maanden bij PSV. Hij kijkt terug op een goede voorbereiding en een goede start van het seizoen.\n\n„De laatste weken is het iets minder. Dat hoort bij het voetbal”, aldus Drommel, die een maand geleden na zijn redding in de slotfase tegen Real Sociedad nog op het schild werd gehesen. Met een blunder tegen Willem II viel hij daar weer af. „Het kan heel hard gaan. Iedereen heeft altijd een mening. Je moet jezelf blijven. Hard blijven werken en hard trainen en de positiviteit hoog houden.” \n\nDe eerste serieuze training na de 5-0 nederlaag tegen Ajax was er een met publiek. Veel jeugdige supporters stonden langs het veld. Er viel geen onvertogen woord. „We moeten onze rug rechten en die wedstrijd snel vergeten”, zegt Drommel. PSV krijgt meer goals tegen dan het gewend is. „Dat hoort niet bij deze club. en dan ben je net de keeper. Dat is natuurlijk niet leuk.” \n\nDrommel heeft ervaren dat het anders is onder de lat bij PSV. „Je krijgt maar een paar ballen”, weet hij. „Dan moet je er staan. Dat gaat de laatste tijd wat minder. Daar praat ik met de mensen om me heen over. Als jonge keeper kun je mentaal nog veel verbeteren. De druk bij PSV is natuurlijk vele malen hoger. Er zijn nog genoeg dingen om te verbeteren en om sterker te worden. Het is een kwestie van positief blijven en keihard werken.”\n\nHij kijkt uit naar de wedstrijd tegen zijn oude club FC Twente, die hij ’heel speciaal’ noemt. Of hij FC Twente met Unnerstall onder de lat nog volgt? Hij is zo slim om niets over zijn opvolger bij de tukkers te zeggen. „FC Twente volg ik zeker. Ik kijk als het kan en het is leuk om ze te zien spelen”, zegt Drommel, die hard toe is aan een clean sheet. Dat wordt de uitdaging tegen zijn oude club.","intensity":0,"negativity":1,"cluster_id":29,"similar_texts":"text603"},{"id":"35","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/19/2","title":"Droombaan werd nachtmerrie voor Ronald Koeman","text":"Maart 2021, Joan Laporta wordt president\n\nOp 7 maart wordt Joan Laporta herkozen als president van FC Barcelona, een club waar leden (socios) stemrecht hebben. Laporta, die eerder tussen 2003 en 2010 clubpresident was, belooft de succesjaren onder trainer Joseph Guardiola te willen terugbrengen. Wat de herverkiezing van Laporta betekent voor de toekomst van Koeman, op dat moment bijna acht maanden trainer, blijft lange tijd ongewis, maar de relatie is al snel niet goed.  \n  \nDe sportieve prestaties helpen niet. FC Barcelona wordt geen kampioen en in de achtste finales van de Champions League wordt het in eigen huis vernederd door Paris Saint-Germain (1-4). De Spaanse bekerwinst kan een mager seizoen niet verbloemen.  \n  \nWekenlang wordt Koeman aan het lijntje gehouden, zoals te zien is in de documentaire Força Koeman. Laporta probeert achter de rug van Koeman een vervangende trainer te strikken, onder wie oud-speler Xavi (werkzaam bij Al-Sadd in Qatar), maar slaagt daarin niet. Bovendien hikt de club aan tegen de afkoopsom van Koeman, ongeveer dertien miljoen euro.\n\nAugustus 2021, het vertrek van Messi\n\nOp de achtergrond spelen grote financiële problemen bij FC Barcelona, een club die zwaar te lijden heeft onder de coronapandemie. Mede omdat er geen toerist naar Barcelona kan komen, loopt de club miljoenen uit kaartverkoop, merchandising en horeca mis. De totale schuld bedraagt 1,35 miljard euro. Vooral de salarishuishouding, opgebouwd onder de vorige clubpresident Josep Maria Bartomeu, is zwaarwegend bij de Catalanen. Spelers worden om loonoffers gevraagd, maar niet iedereen wil dat; contract is immers contract.  \n  \nOverbodige krachten worden in de etalage gezet, maar geen enkele club kan of wil de hoge salarissen van FC Barcelona betalen, terwijl de club van Koeman bijna zwicht onder de grootverdieners. In augustus volgt een moeilijke beslissing: Lionel Messi, met zeventig miljoen euro per jaar de bestbetaalde speler van FC Barcelona, kan geen nieuw contract worden aangeboden. Messi vertrekt na 21 jaar (en 35 prijzen) transfervrij naar Paris Saint-Germain.\n\nOktober 2021, de nederlaag bij Rayo Vallecano\n\nHet vertrek van Messi laat zich voelen op het veld. De selectie van Koeman oogt totaal niet in balans. Oudere krachten, onder wie Piqué, Alba en Busquets, tonen niet meer eenzelfde honger als tien jaar geleden, terwijl talenten als Pedri en Ansu Fati nog moeten rijpen. Omdat de financiële mogelijkheden beperkt zijn, komt de club uit bij spelers van het kaliber Memphis Depay en Luuk de Jong; voetballers van wie het tot voor kort voor onmogelijk werd gehouden dat ze ooit het blaugrana zouden dragen.  \n  \nMet sterk fluctuerende prestaties tot gevolg. De ene week wordt een nieuw glorierijk tijdperk ingeluid door de Spaanse pers, de andere week moet Koeman alweer vrezen voor ontslag. De kakofonie aan meningen vertroebelt de realiteit; de wederopbouw van FC Barcelona kost tijd, getuige ook de machteloosheid in de Champions League tijdens de groepsduels met Bayern München (0-3) en Benfica (0-3).  \n  \nKoeman krijgt geen tijd. Woensdagnacht werd hij ontslagen na een competitienederlaag bij Rayo Vallecano (1-0), enkele dagen nadat fans hem belaagden na de nederlaag tegen Real Madrid. Een afkoopsom rijker, maar een illusie armer. Koeman zelf had al voorgesorteerd op vertrek. \"Als ik het hier op een dag niet meer naar mijn zin heb, zal ik vertrekken, uitrusten en vijf dagen per week golf spelen. Dat is een heel mooie sport.\"","intensity":0,"negativity":1,"cluster_id":50,"similar_texts":"text510"},{"id":"36","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/ecb-voert-riskante-inflatie-koers-a4063513#20211029-79886-308","title":"ECB vaart riskante inflatiekoers","text":"Monetair beleid Ondanks de  stijgende inflatie past de ECB zijn  monetaire beleid  niet aan. Het denkt dat de inflatiegolf volgend jaar weer voorbij is. ,„Inflatie, inflatie, inflatie”. Daarover had het bestuur van de Europese Centrale Bank de afgelopen periode intensief vergaderd, zei ECB-voorzitter Christine Lagarde donderdag tijdens een persconferentie. „Veel tijd en veel debat” was hieraan besteed. Het is onvermijdelijk: inflatie is nu hét thema in de economie. Om dat te onderstrepen, werd vlak voor de persconferentie het Duitse inflatiecijfer voor oktober bekend: 4,5 procent, het hoogste niveau in 28 jaar. Een greep uit ander recent inflatienieuws uit de eurozone: de Spaanse inflatie in oktober is 5,5 procent, het hoogste cijfer in 29 jaar. AkzoNobel gaat de prijzen in het vierde kwartaal verhogen met 12 à 14 procent om de hogere kosten te compenseren. En vakbonden in de Nederlandse metaalsector eisen een loonsverhoging van 5 procent, ter compensatie van de stijgende inflatie (2,7 procent in september).En toch: Lagarde gaf slechts een klein beetje uitzicht op afbouw van het monetaire noodbeleid uit de coronatijd. Terwijl dat voor een belangrijk deel juist gericht was op het verhógen van de (tot voor kort zeer lage) inflatie. Eind maart, zei Lagarde, verwacht de ECB te stoppen met het ‘pandemie-noodopkoopprogramma’. Op dit moment koopt de ECB maandelijks nog voor bijna 80 miljard euro op – even los van de 20 miljard aan reguliere opkopen per maand. De einddatum van maart, die de ECB al eerder noemde, bevestigde Lagarde nu. Maar dat was het dan ook wel. Lagarde gaf géén signalen af over een renteverhoging in de toekomst, zoals de Amerikaanse Federal Reserve en de Bank of England wel hebben gedaan. Verwachtingen op de financiële markten dat de ECB eind volgend jaar (voor het eerst sinds 2011) de rente gaat verhogen, werden door Lagarde de kop ingedrukt. Daarmee vaart de ECB een riskante koers. De centrale bank laat de inflatie op zijn beloop, omdat die van tijdelijke aard zou zijn – iets wat geen econoom precies kan voorspellen. Hamvraag voor de inflatie: sijpelen de prijsstijgingen straks door in de lonen? Drie factorenVolgens de ECB voeden drie factoren de inflatie. Ten eerste het tekort aan onder meer grondstoffen, chips en personeel. Ten tweede de gestegen energiekosten. En ten derde het statistische effect van de afgelopen tijdelijke btw-verlaging in Duitsland. Het effect van al deze factoren wordt vanaf volgend jaar minder groot, zo verwacht de ECB. De aanvoerlijnen van schaarse goederen zullen herstellen en aan de stijging van energieprijzen komt historisch gezien altijd weer een einde, zo denkt de centrale bank. Dat deze prognose nu onzeker is, gaf Lagarde zelf eigenlijk al toe. De inflatiegolf duurt nu al „langer dan we eerst verwachtten”.\n\nLees ook: Van chips tot chauffeurs, van elektronica tot fietsonderdelen: er is wereldwijd een tekort aan van alles\n\nGoed denkbaar is dat ze bij volgende vergaderingen tot dezelfde conclusie zal komen – en dat de ECB dan snel en drastisch moet ingrijpen om de inflatie weer onder controle te krijgen. Maar het is evengoed denkbaar dat de ECB het wél bij het juiste eind heeft. Een cruciale factor voor de duur van de huidige inflatie is of de prijsstijgingen wel of niet doorsijpelen in de lonen. Hetzij omdat de vakbonden hogere lonen eisen – zoals de metaalbonden in Nederland – hetzij omdat werkgevers zelf de lonen verhogen. Die hogere lonen leiden tot hogere productiekosten voor bedrijven, wat de inflatie verder zal opjagen (een ‘loon-prijsspiraal’). De ECB zal „scherp op de loonontwikkelingen letten”, maar ziet nu nog geen tekenen van grote loonstijgingen, zei Lagarde. De Française had zich voor haar aantreden als ECB-chef, eind 2019, voorgenomen om in heldere taal te communiceren, op een manier die ook burgers begrijpen. Donderdag werd andermaal duidelijk dat ze hier nog mee worstelt. De inflatie is „duidelijk een zorg voor de Europese burgers”, zei ze, maar verder zag ze zich genoodzaakt in technisch jargon de strategie van de ECB uit te leggen, die veel meer gaat over de toekomstige inflatie dan over de huidige. Net als andere grote centrale banken streeft de ECB naar een inflatie van gemiddeld 2 procent „op de middellange termijn” (zo’n drie jaar). Dit om een buffer te hebben tegen deflatie, een negatieve prijsspiraal die de economie zou kunnen ruïneren. Een „overgangsperiode” van „gematigd” hogere inflatie staat de ECB toe om het uiteindelijke doel te halen, zo kwam het bestuur in juli na een evaluatie van het beleid overeen. Die ‘overgangsperiode’ is nu gaande, maar ‘gematigd’ kun je de inflatie amper meer noemen. In juli zei Klaas Knot, de president van De Nederlandsche Bank tegen NRC dat de „lakmoesproef” voor de ECB komt „wanneer we (....) onze inflatiedoelstelling halen”. Knot: „Dan zal blijken of we net zo krachtig de teugels kunnen aanhalen als we ze de afgelopen tien jaar hebben laten vieren.” Deze lakmoesproef dient zich langzaam maar zeker aan.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":0,"cluster_id":57,"similar_texts":"text680"},{"id":"37","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/26/2","title":"Eerbetoon Haitink","text":"Het Koninklijk Concertgebouworkest heeft woensdag de overleden dirigent Bernard Haitink geëerd met een korte toespraak en een minuut stilte voor het concert. Daarna speelde het orkest het Adagietto uit Mahlers Vijfde symfonie.","intensity":0,"negativity":0,"cluster_id":39,"similar_texts":"text375"},{"id":"38","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=bb63eccab3f411951856#/pages/46-47","title":"Eerbetoon voor Bernard Haitink","text":"Eerbetoon voor Bernard Haitink\n\nAMSTERDAM Het Koninklijk Concertgebouworkest eerde de vorige week overleden topdirigent Bernard Haitink. Aan het begin van het concert van donderdagavond werd een korte toespraak en een minuut stilte gehouden, waarop het orkest het Adagietto uit Mahlers Vijfde symfonie speelde.\n\nOp 6 februari volgt nog een speciaal herdenkingsconcert ter nagedachtenis aan Haitink, onder leiding van de Hongaarse gastdirigent Iván Fischer. Haitink en Fischer bewonderden elkaars werk.\n\nDe Nederlandse maestro overleed vorige week op 92-jarige leeftijd in zijn huis in Londen. Met het Concertgebouworkest in zijn geboorteplaats Amsterdam had Haitink een lange band. Hij debuteerde er op 27-jarige leeftijd en was chef-dirigent van 1961 tot en met 1988.","intensity":0,"negativity":0,"cluster_id":39,"similar_texts":"text393"},{"id":"39","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=79b05b84a050436ab658#/pages/46-47","title":"Eis vijf jaar cel na dodemansrit","text":"Eis vijf jaar cel na dodemansrit\n\nDe Peugeot van Joery S. is meters doorgeschoten na het ongeluk. \n\nFOTO INTER VISUAL STUDIO \n\nJoery S. ’heeft stoplicht nooit gezien’\n\ndoor Mascha de Jong\n\nAMSTERDAM Hij had nota bene een EMA-traject achter de rug als maatregel voor chauffeurs die dronken achter het stuur stappen. Maar Joery S. (22) bleek hardnekkig. Op 26 juni ging hij na de nodige drank en een joint weer rijden. Op de Basisweg reed hij veel te hard door rood en raakte vol de auto van Mohammed en Saskia. De eerste stierf de volgende dag. De officier eist 5 jaar gevangenisstraf.\n\nDe 28-jarige Amsterdammer Mohammed stond op het punt te trouwen met Saskia. Hij was als een vader voor haar 5-jarige zoontje. Dergelijke verantwoordelijkheden vielen hem niet zwaar. Mohammed ontfermde zich al langer over zijn broertje, zusje en moeder. Hun vader was depressief en had last van psychoses. Mohammed onderhield het ouderlijk gezin. \n\nOp 26 juni reed hij op de Radarweg door groen toen hij ineens vanaf de Basisweg werd geramd. De Fiat tolde. Mohammed werd eruit geslingerd. Hij overleed de volgende dag aan hersenletsel. Zijn vriendin lag met gebroken bekken, neus en ribben, een schedelbasisfractuur en klaplong weken in het ziekenhuis. Zij kon niet naar de begrafenis van haar aanstaande echtgenoot.\n\nZandvoorter Joery S. hoorde het ogenschijnlijk onbewogen aan. Voor alle feiten was hij al eens veroordeeld: hij had door rood gereden, te hard gereden en met drank op. Justitie stuurde hem naar de meerdaagse cursus Educatieve Maatregel Alcohol en verkeer (EMA). „Ik heb er veel van opgestoken, maar ik dacht er dit keer niet aan.”\n\nHij had een dagje Amsterdam achter de rug met een vriend. Ze trokken een fles champagne open op een bootje met een joint erbij. Ze gingen eten bij het Centraal Station. Er werd nog een mixje en een shotje gedronken. Joery S. zei op te letten wat hij nuttigde, hij was zich bewust dat hij achter het stuur zou kruipen.\n\nDe Verkeers Ongevallen Analyse (VOA) van de politie concludeerde dat de stoplichten op het kruispunt prima werkten. Uit de gegevens van de verkeerslus bleek dat het stoplicht, waar Joery S. op afstormde, minimaal 13 seconden op rood stond. Het oog mat een snelheid van 110 kilometer per uur. De jongeling zei zich er niets van te kunnen herinneren. „Ik heb dat stoplicht nooit gezien.”\n\nIn zijn bloed werd vier keer zoveel alcohol en thc aangetroffen als is toegestaan. Joery S. snapte heel goed dat hij alle schijn tegen had. „Maar het doet mij wel degelijk heel veel. Ik kan de slaap sindsdien niet meer vatten, als ik wel slaap heb ik nachtmerries, ik zie het elke keer voor me.” De officier zag de schaamte, maar dat was vooral achteraf. Op het moment zelf handelde hij alleen maar roekeloos, merkte zij op. \n\nUitspraak 11 november.","intensity":0,"negativity":0,"cluster_id":14,"similar_texts":"text178"},{"id":"40","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/40/2","title":"EK: Oranje tegen Zweden, Zwitserland en Rusland","text":"De Nederlandse voetbalsters spelen volgend jaar tijdens het EK in Engeland in de groepsfase tegen Zweden, Zwitserland en Rusland. Dat heeft de loting gisteren in Manchester bepaald.  \n  \nZweden is de huidige nummer 2 op de wereldranglijst. De Scandinavische ploeg behaalde afgelopen zomer olympisch zilver in Japan. Zwitserland staat op de twintigste plaats op de FIFA-ranking en Rusland op de 24ste plek. Nederland is de nummer 4 van de wereld.  \n  \nOranje is ingedeeld in poule C. De wedstrijden in deze groep worden in het voorgestelde schema in Sheffield (capaciteit: 30.000 toeschouwers) en Wigan (8000 toeschouwers) gespeeld, op 9 juli, 13 juli en 17 juli.  \n  \nHet EK wordt gehouden van 6 tot en met 31 juli en omvat in totaal 31 wedstrijden door heel Engeland. Oranje is titelverdediger. De ploeg van bondscoach Mark Parsons (foto) was voor de EK-loting als één van de vier groepshoofden in pot 1 ingedeeld, samen met Engeland, Duitsland en Frankrijk. Aan het EK doen zestien landen mee. De eerste twee landen van elke poule plaatsen zich voor de kwartfinales.  \n  \nDe poule-indeling Groep A: Engeland, Oostenrijk, Noorwegen en Noord-Ierland. Groep B: Duitsland, Denemarken, Spanje en Finland.  \n  \nGroep C: Nederland, Zweden, Rusland en Zwitserland.  \n  \nGroep D: Frankrijk, Italië, België en IJsland.","intensity":0,"negativity":0,"cluster_id":8,"similar_texts":"text206"},{"id":"41","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/23/5","title":"Eriksen mag dit seizoen niet voetballen in Italië","text":"Voetbal\n\nChristian Eriksen mag dit seizoen niet meer voetballen in Italië na de hartstilstand die hij afgelopen zomer tijdens het EK kreeg. Dat meldt zijn club Internazionale. De 29-jarige Eriksen kreeg een hartstilstand tijdens het duel tussen Denemarken en Finland. Hij werd op het veld adequaat behandeld en leeft nu met een defibrillator. Dat apparaat voorkomt fatale hartstilstanden. Een bestuurslid van de Italiaanse bond liet begin dit seizoen al weten dat het verboden is om met een defibrillator te spelen. Inter wil in de winterstop meewerken aan een vertrek van Eriksen.","intensity":0,"negativity":0,"cluster_id":6,"similar_texts":"text128"},{"id":"42","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=3f4b6403f35ba3f5448e#/pages/48-49","title":"Eriksen mag niet meer in actie komen in Italië","text":"Eriksen mag niet meer in actie komen in Italië\n\nChristian Eriksen mag dit seizoen niet meer voetballen in Italië na de hartstilstand die hij afgelopen zomer tijdens het EK kreeg. Dat meldt zijn club Internazionale in een verklaring. De 29-jarige Eriksen kreeg een hartstilstand tijdens het duel tussen Denemarken met Finland. Hij werd op het veld adequaat behandeld en leeft nu met een defibrillator. Inmiddels is definitief duidelijk dat het in Italië verboden is om met een defibrillator te spelen. Internazionale wil in de winterstop meewerken aan een vertrek van Eriksen.","intensity":0,"negativity":1,"cluster_id":6,"similar_texts":"text487"},{"id":"43","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=b20c9e0ab1336ae13dd9#/pages/4","title":"Ernstige mishandeling","text":"Ernstige mishandeling\n\nAmbulancepersoneel de klos \n\nALMERE Twee medewerkers van de Regionale Ambulancevoorziening (RAV) Flevoland zijn zwaar mishandeld op een vakantiepark in Biddinghuizen. De twee zitten met diverse fracturen en verwondingen thuis. De GGD Flevoland, waar de RAV bij hoort, heeft aangifte gedaan van de mishandeling bij de politie, zegt een woordvoerder. De ambulance reed naar het vakantiepark na een melding. Na onderzoek van de patiënt en overleg met een arts werd besloten dat het niet nodig was om de patiënt met de ambulance naar het ziekenhuis te brengen. Rondom het hulpvoertuig hadden zich echter toeschouwers verzameld, die het niet eens waren met die beslissing. Ze scholden de chauffeur en de verpleegkundige uit, bedreigden de twee en gingen ze daarna te lijf, aldus de GGD.","intensity":0,"negativity":0,"cluster_id":12,"similar_texts":"text576"},{"id":"44","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=db3a177b5032e2e1ea73#/pages/4","title":"Evacuatie na brand aan boord","text":"Evacuatie na brand aan boord\n\nPassagiers moeten na de landing halsoverkop het toestel uit. \n\ndoor Koen Nederhof\n\nAMSTERDAM Een vliegtuig van Transavia is ontruimd na de landing op Schiphol vanwege een brand in het toestel. Volgens Schiphol ging het om een kleine brand in het landingsgestel.\n\nEen woordvoerster van Transavia laat weten dat vlucht HV6730 uit Sevilla kwam. Na de landing werden de 180 passagiers uit voorzorg geëvacueerd. \n\nOp foto’s van die ontruiming is te zien hoe mensen naast het toestel staan en over de vleugels lopen. Ook zijn meerdere brandweerwagens van Schiphol uitgerukt. \n\nHet toestel staat op een rijbaan van de luchthaven. Het overige luchtverkeer heeft geen last van het voorval en ook de andere vluchten van Transavia kunnen gewoon doorgaan. \n\nSchiphol laat weten dat de brand geblust is en de passagiers worden opgevangen. Alle 180 passagiers en zes bemanningsleden hebben het toestel zonder kleerscheuren verlaten, bevestigt de luchtvaartmaatschappij. \n\nTransavia moet nog onderzoeken hoe de brand kon ontstaan. Ook was nog niet duidelijk wie de brand ontdekte. \n\nLuchtvaartexpert Benno Baksteen vermoedt dat een remschijf heeft aangelopen, waardoor die heet werd en in brand vloog. Dat is de meest voor de hand liggende optie, denkt hij. \n\n„Wat ook kan, is dat een band lek is gegaan, waardoor de band ernaast alles moest opvangen. Het is hoe dan ook verstandig om te evacueren in een dergelijke situatie.” \n\nDe Onderzoeksraad voor Veiligheid was donderdag aanwezig op Schiphol voor een vooronderzoek. \n\nLater wordt bepaald of er een vervolgonderzoek komt.","intensity":0,"negativity":1,"cluster_id":41,"similar_texts":"text380"},{"id":"45","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/7/2","title":"Facebook alias Meta presenteert toekomstplannen","text":"Het Amerikaanse moederbedrijf van Facebook verandert zijn naam in Meta. Tot nu heette het concern achter het sociale netwerk ook gewoon Facebook.   \n  \nMark Zuckerberg, oprichter en ceo van Facebook, vindt Meta beter aansluiten bij de toekomst, verklaarde hij gisteren tijdens een wereldwijde presentatie. De app blijft wel gewoon Facebook heten.   \n  \nOnder de naam Meta wil Zuckerberg de digitale en fysieke wereld gaan combineren in het 'metaversum'. Tienduizenden mensen over de hele wereld volgden zijn ruim anderhalf uur durende presentatie.  \n  \nVia een livestream nam Zuckerberg de kijker mee in zijn virtual reality-visie en de toekomstplannen van Facebook. In het metaversum kijk je niet langer naar het internet, hield Zuckerberg zijn gehoor voor, maar ben je er een actief onderdeel van: ,,Het metaversum zal een plek zijn waar mensen kunnen communiceren, werken en producten kunnen creëren.\" De ceo sprak tevens de hoop uit dat met het initiatief miljoenen banen kunnen worden gecreëerd.   \n  \nVolgens Zuckerberg kun je straks met hologrammen en avatars zo aanschuiven bij je vrienden aan de andere kant van de wereld om een potje te schaken. Ook voor wat betreft het werk zou dit grote voordelen hebben. Vergaderingen hoeven niet meer in persoon te worden bezocht, maar door de nieuwe digitale laag lijkt het alsof je gewoon zo de vergaderruimte binnenstapt. Een concert aan de andere kant van de wereld? In het metaversum ben je met een druk op de knop in de concertzaal.  \n  \n,,Het is een volgend hoofdstuk van ons werk\", aldus Zuckerberg. Het doel is binnen tien jaar 1 miljard mensen te kunnen bereiken. Hij benadrukte dat privacy en veiligheid van gebruikers gewaarborgd moeten zijn. Hij sprak verder van de 'volgende versie van ons internet' waarin virtual en augmented reality grote invloed zullen hebben.  \n  \nSceptici wijzen erop dat dit alles een poging lijkt te zijn om de aandacht af te leiden van de enorme kritiek op het bedrijf. Zo zou Facebook interne rapporten en waarschuwingen hebben genegeerd over mogelijke schade die het sociale netwerk onder zijn gebruikers zou hebben veroorzaakt.","intensity":0,"negativity":0,"cluster_id":19,"similar_texts":"text676"},{"id":"46","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/3/1","title":"Facebook heeft het zwaar te verduren in de VS","text":"### Facebook - Analyse - Facebook papers\n\nHet moet deze dagen niet leuk zijn om Mark Zuckerberg te heten. Uit een gelekt rapport van tienduizenden pagina's komen onafgebroken onthullingen naar buiten. Die laten dag na dag de schadelijke gevolgen zien van de werkwijze van het bedrijf. Het platform zou onder meer haat zaaien, tot geweld oproepen en eetstoornissen aanmoedigen. Iedere onthulling uit de Facebook Papers blijkt een klap in het gezicht van Mark Zuckerberg.  \n  \nHet lijkt erop dat de zorgen over de macht van Facebook, die in Europa al langere tijd bestaan, nu ook grotere delen van de Verenigde Staten hebben bereikt. Elk nieuw detail uit de Facebook Papers leidt tot bezorgde krantenkoppen. Terwijl president 'Trump haat aanwakkerde' in het land, en 'Amerika in brand stond', keek 'Facebook toe', schrijven media. Voor steeds meer Amerikanen wordt duidelijk dat er een verschil is tussen wat Facebook zegt te doen en wat Facebook doet.  \n  \nNeem interne documenten uit 2018 die deze week naar buiten zijn gekomen. Een groep onderzoekers van het bedrijf concludeert daarin dat artikelen die tot veel boze reacties leiden prominenter aanwezig zijn op de site. Hoe negatiever het verhaal, hoe groter de kans dat de algoritmes van Facebook het promoten. Nieuwsorganisaties worden op deze manier aangespoord om 'duistere, verdeeldheid zaaiende inhoud' te produceren. 'Alsof je gebruikers fastfood te eten geeft', zei een van de onderzoekers.\n\nAlgoritmes\n\nFacebook-medewerkers delen hun zorgen intern, maar dat haalt niets uit. Door een recente wijziging waren sites met extreme ideologieën juist zichtbaarder geworden dan neutrale nieuwsbronnen, blijkt uit de gelekte documenten, ingezien door The Washington Post. Rond die periode had ceo en oprichter Zuckerberg beloofd dat de algoritmes de menselijke contacten zouden versterken, en de invloed van bedrijven, merken en media, zouden verzwakken.  \n  \nEn dan was er het nieuws over de like- and dislike-knoppen, ook deze week, waaruit blijkt dat Facebook negatieve emoji-reacties jarenlang vijf keer waardevoller maakte dan likes, 'omdat ze gebruikers langer op het platform vasthielden'. Zo werden negatieve posts onder een breder publiek verspreid.  \n  \nBoosheid over de werkwijze van Facebook nam nóg meer toe toen uit interne gesprekken bleek dat medewerkers al ver voor de Capitoolbestorming alarm hadden geslagen over opruiing via Facebook. Nadat Trump in november de verkiezingen had verloren, en beweerde dat die gestolen waren, zei een medewerker dat het platform 'desinformatie' verspreidde en 'versterkte'. Maatregelen die waren ingesteld om verspreiding van nepnieuws rond de verkiezingen tegen te gaan waren te snel opgeheven, is de kritiek.\n\nKlokkenluider\n\nDat alle drek er nu uit komt heeft alles te maken met Frances Haugen, de 37-jarige klokkenluider en oud-medewerker van het bedrijf die eerder deze maand Amerikaanse volksvertegenwoordigers liet weten dat Facebook winstmaximalisatie boven veiligheid plaatst. Ze nam bewijs mee: tienduizenden foto's van interne memo's, e-mails, strategieplannen en presentaties. Die worden nu door een aantal media doorgespit, waaronder The Wall Street Journal en The Washington Post.  \n  \n'We moeten naar Facebook kijken, zoals we naar autoritaire regimes kijken', schrijft Adrienne LaFrance in The Atlantic. Facebook is niet alleen een website, of platform, of uitgever, of sociaal netwerk, of een online wegwijzer of bedrijf. Het is ook een 'vijandige buitenlandse macht'. Facebook beïnvloedt verkiezingen en ontmantelt democratieën terwijl het de mond vol heeft van democratische waarden, schrijft ze. 'Het zou er niet om moeten gaan wat Facebook is, maar wat Facebook doet.'  \n  \nFacebook reageerde, zoals vaker, defensief. Over de meest recente aantijgingen zei Mark Zuckerberg maandag dat ze 'misleidend' zijn; een slechte weergave van het reilen en zeilen binnen het bedrijf. Alle kritiek die naar buiten komt, noemt hij een 'gecoördineerde poging om op selectieve wijze de gelekte documenten te gebruiken met als doel een verkeerd beeld van ons bedrijf te schetsen'. Ook zei hij dat 'polarisatie in de Verenigde Staten al groeiende was' voordat hij was geboren.  \n  \nLangzamerhand ligt de 37-jarige Mark Zuckerberg zelf ook steeds meer onder vuur. Is het niet tijd voor een nieuwe ceo?, vroeg Kara Swisher zich dinsdag af in een opiniestuk in The New York Times. Iemand van buiten zijn kring van mensen die het voortdurend met elkaar eens zijn, schrijft ze. 'Maar ik betwijfel of Zuckerberg het zou kunnen tolereren.'","intensity":1,"negativity":2,"cluster_id":44,"similar_texts":"text418"},{"id":"47","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=0af3385d290e2f667e58#/pages/8","title":"Facebook wordt ’Meta’","text":"Facebook wordt ’Meta’\n\nMark Zuckerberg\n\ndoor Wouter van Bergen\n\nAmsterdam Het bedrijf achter het social mediumplatform Facebook, Instagram en WhatsApp verandert zijn naam in Meta.\n\nDat heeft topman en oprichter Mark Zuckerberg donderdagavond bekendgemaakt tijdens een presentatie van Facebooks toekomstplannen. De techgigant die sinds zijn oprichting eerst als The Facebook, maar sindsdien als Facebook door het leven gaat, wil daarmee uitdrukken dat het zich de komende jaren veel meer gaat richten op virtual reality. \n\nZuckerberg wil tientallen miljarden investeren in wat hij ziet als de opvolger van het huidige internet, de metaverse. In deze ‘evolutie van social networking’, zoals Facebook dat zelf noemt, wordt veel meer gebruik gemaakt van virtual en augmented realitybrillen. \n\nDinsdag maakte Zuckerberg al bekend de bekende apps waar Facebook groot is geworden, apart te zetten van activiteiten die gericht zijn op die metaverse.Critici beschuldigen hem ervan met deze aankondiging de aandacht af te leiden van de zware kritiek waaraan het bedrijf de laatste tijd is blootgesteld.","intensity":0,"negativity":0,"cluster_id":19,"similar_texts":"text220"},{"id":"48","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/17/2","title":"Fransen en Britten voeren zeeslag rond Kanaal","text":"Frankrijk en Groot-Brittannië hebben slaande ruzie gekregen over hun vissers. De Fransen gaan vanaf volgende week alle Britse vissers weren uit havens aan de Franse westkust.   \n  \nFrank Renout  \n  \nLonden/Parijs  \n  \nDe Britten mogen daar geen vis meer afzetten en verkopen. De Fransen gaan verder Britse goederen die via schepen en vrachtwagens worden vervoerd, 'systematisch controleren'. Londen noemt de maatregelen 'buitensporig en teleurstellend' en zint nu op tegenacties.  \n  \nEergisteren nam Parijs al een voorschot op de aangekondigde maatregelen. Voor de kust van Le Havre werden twee Britse vissers onverwachts gecontroleerd. Eén van hen zou daar illegaal vissen. Het betrof een Schots schip met de Nederlandse naam Cornelis Gert Jan. De visser moest op last van de 'gendarmes op zee' uitwijken naar Le Havre. ,,Mogelijk nemen we de vis aan boord in beslag. De kapitein kan strafrechtelijk worden vervolgd'', zei minister Annick Girardin van Maritieme Zaken in een verklaring.  \n  \nAanleiding voor het incident is de al maanden slepende ruzie tussen de twee landen over de visserijrechten. Bij de brexit werd een akkoord gesloten waarin staat dat vissers uit Europese landen voorlopig mogen blijven vissen in Britse wateren. Ook rond de Kanaaleilanden Jersey en Guernsey mag worden gevist. Daarvoor werden wel vergunningen uitgegeven. ,,Van de 2127 aanvragen vanuit Europa zijn er 1913 gehonoreerd'', aldus minister Girardin. ,,En wie kregen er geen vergunningen? De Fransen en een paar Belgen.''  \n  \nVolgens Parijs houdt Londen zich niet aan de brexitafspraken. Aan oproepen om méér vergunningen af te geven, hebben de Britten de afgelopen maanden slechts mondjesmaat gehoor gegeven. Ruim tweehonderd Franse vissers zijn daardoor al tien maanden niet welkom in Britse wateren en lopen sindsdien hun inkomsten mis.\n\nSancties\n\nDaarom gaan de Fransen nu over tot sancties. Die gaan dinsdag 2 november in, als de Britten voor die tijd geen concessies hebben gedaan. Frankrijk gaat systematisch en doelgericht boten en vrachtwagens controleren die het Kanaal oversteken. Girardin liet er geen misverstand over bestaan dat dit vooral bedoeld is als 'obstructie'. ,,We gaan alles controleren wat we maar kunnen controleren. De veiligheid. De uitlaatgassen. De diploma's van de bemanning.'' En de zes Franse havens waar Britse vissers nu hun vangst aan wal mogen brengen en verkopen, gaan voor ze op slot. ,,We zijn er klaar mee, de tijd dat we begrip hadden is voorbij'', aldus staatssecretaris Clément Beaune van Europese Zaken.  \n  \nIn een reactie liet de Britse regering weten de ontwikkelingen nauwlettend te volgen rond de Cornelis Gert Jan die in Le Havre ligt.","intensity":0,"negativity":0,"cluster_id":3,"similar_texts":"text654"},{"id":"49","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/7/1","title":"Gebrek aan buffers nekt kleine energiebedrijven","text":"De Autoriteit Consument en Markt (ACM) heeft de vergunning van energiemaatschappij Welkom Energie ingetrokken, omdat het bedrijf niet langer energie kan leveren aan klanten. Ruim 90.000 huishoudens worden daarom overgenomen door Eneco en moeten hoe dan ook fors meer gaan betalen. Betaalde voorschotten en beloofde welkomstpremies worden waarschijnlijk niet terugbetaald.\n\nKennelijk heeft Welkom Energie zich onvoldoende ingedekt tegen de hoge gasprijzen van nu, kan dat zomaar?\n\nIeder energiebedrijf moet een vergunning aanvragen om energie te mogen leveren, zegt Tjitte Mastenbroek, woordvoerder van toezichthouder ACM. \"Bij het afgeven van een vergunning controleren we of een energieleverancier financieel, technisch en organisatorisch stabiel genoeg is om de levering van gas en elektriciteit aan consumenten te kunnen garanderen. Welkom Energie voldeed aan die regels\", legt hij uit.  \n  \nDe toezichthouder blijft bedrijven ook na het verlenen van een vergunning in de gaten houden. Onder meer door te kijken naar de liquiditeitsprognose, de inkoopstrategie en het aantal klanten. \"Welkom Energie kwam zelf naar ons toe met het bericht dat het op 1 november geen leveringszekerheid meer kan bieden, dus hebben we de vergunning ingetrokken\", zegt Mastenbroek.\n\nZijn de regels voor zo'n vergunning dan wel streng genoeg?\n\nDat is een vraag aan de politiek, zegt de ACM. \"De regels voor een vergunning zijn in de wet vastgelegd\", zegt Mastenbroek. \"Wij zien erop toe dat consumenten nooit zonder energie komen te zitten. Maar we kunnen niet voorkomen dat bedrijven in de financiële problemen komen door hun eigen keuzes. We mogen namelijk niet ingrijpen in hun bedrijfsvoering.\"  \n  \nVolgens de Consumentenbond is onduidelijk of het bij Welkom Energie lag aan slechte bedrijfsvoering of aan deze bizarre tijd met extreem hoge gasprijzen. \"Welkom Energie is zeker niet de enige die met aanbiedingen heeft gestunt voordat de gasprijs omhoog ging. Het probleem is alleen dat de kleine en nieuwe spelers minder vet op de botten hebben om deze klappen op te vangen. Dat neemt natuurlijk niet weg dat je voor dit soort prijsschommelingen een buffer moet inbouwen\", zegt een woordvoerder van de Consumentenbond.\n\nStaan er meer energiebedrijven op omvallen?\n\nHet Duitse energiebedrijf Enstroga, met een paar duizend klanten in Nederland, zegt volgens de Consumentenbond tegen de eigen klanten dat het vreest failliet te gaan. Het bedrijf probeerde eerder al meerjarige contracten van klanten open te breken om de tarieven te kunnen verhogen, zegt een woordvoerder van de bond. \"Het openbreken van vaste contracten mag niet. Zowel wij als de ACM hebben het bedrijf daarop aangesproken.\"  \n  \nVolgens de Consumentenbond stuurt Enstroga nu brieven naar klanten met de oproep om hogere prijzen te accepteren of over te stappen naar een andere leverancier, omdat het bedrijf anders failliet gaat.  \n  \nOok energieleverancier DGB Energie (ongeveer 30.000 particuliere klanten in Nederland) zit in de problemen, weet de Consumentenbond. Het bedrijf heeft veel contracten voor een periode van vijf jaar verkocht. Het wil die contracten nu opzeggen, volgens de bond met allerlei drogredenen. Zo zouden klanten die niet via een automatische incasso betalen zich niet meer aan de voorwaarden houden, wat reden is om hun contract op te zeggen. DGB laat klanten nu ook weten hen te willen helpen met het zoeken naar een andere leverancier. Onzin, vindt de Consumentenbond. \"Klanten zouden bij hen onder dezelfde voorwaarden (dus tegen het afgesproken vaste tarief) moeten kunnen blijven.\"  \n  \n\"Er zijn daarnaast veel kleinere leveranciers die hun variabele tarieven al hebben verhoogd, zoals Om nieuwe energie, Pure Energie, Vrij op naam en Vandebron. Dat is niet tegen de regels\", laat de woordvoerder van de consumentenbond weten.\n\nWat kunnen mensen doen die zich zorgen maken over een hoge energierekening?\n\nRustig blijven, adviseert de Consumentenbond. \"De meeste mensen gaan pas op 1 januari meer betalen. Variabele tarieven worden namelijk twee keer per jaar aangepast: op 1 januari en op 1 juli.\"  \n  \nEen nieuw contract met een lange looptijd afsluiten is nu niet verstandig, volgens de bond, want de contracten zijn op dit moment heel duur. \"Maar Rusland heeft net nog laten weten de gaskraan naar Europa open te draaien. Daardoor zullen de prijzen weer dalen. Dus de wereld kan er op 1 januari weer heel anders uit zien. En als je nu je maandbedrag heel hoog hebt staan, schroef dat dan terug naar wat je daadwerkelijk verbruikt. Zo voorkom je dat je onnodig veel geld kwijt bent als je energieleverancier failliet gaat.\"  \n  \n'Ik verwacht een dubbel zo hoge rekening'  \n  \nBas van der Ham uit Haarlem is klant bij Welkom Energie. \"Ik kijk altijd naar de beste deals. Welkom Energie kreeg goede recensies.\" Deze week kreeg hij een mail dat het bedrijf niet meer kan leveren, en dat Eneco zijn contract overneemt. \"Ik heb geen idee wat ik straks ga betalen. Ik ben bang dat het aanbod van Eneco niet coulant zal zijn.\"  \n  \nHij houdt rekening met een dubbel zo hoge rekening. \"Nu betaal ik 250 euro, dat kan wel eens 500 euro worden.\" Hij en zijn gezin komen daardoor niet in de problemen. \"Leuk is anders, maar we hebben goede banen. Ik mag niet klagen.\"  \n  \nOok kan hij nog binnen een maand overstappen naar een andere leverancier. \"Maar ik verwacht nu nergens goedkoop uit te zijn.\"","intensity":0,"negativity":1,"cluster_id":53,"similar_texts":"text99"},{"id":"50","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=17f8513c0b22736e67ee#/pages/12-13","title":"Groter deel stroomnet Noord-Holland op slot","text":"Groter deel stroomnet Noord-Holland op slot\n\nTwee grote elektriciteitsstations in Noord-Holland hebben hun maximale capaciteit bereikt. \n\nfoto anp/hh\n\nVooral grootverbruikers in gebied boven Amsterdam dupe\n\ndoor Mirjam van der Puijl\n\nAmsterdam Opnieuw gaat een deel van het elektriciteitsnetwerk in Noord-Holland op slot. In een flink gebied tussen Purmerend, Amsterdam-Noord en Alkmaar krijgen grote verbruikers voorlopig geen nieuwe elektriciteitsaansluiting, maakt netbeheerder Liander bekend.\n\nTwee grote elektriciteitsstations in Noord-Holland hebben hun maximale capaciteit bereikt. De stations bedienen delen van de gemeenten Uitgeest, Beemster, Koggenland, Edam-Volendam, Waterland, Purmerend, Landsmeer, Wormerland, Zaanstad, Castricum, Alkmaar en Oostzaan. Al eerder zag Liander zich genoodzaakt om het stroomnetwerk rond Alkmaar, Schagen en de noordkant van Texel te sluiten voor nieuwkomers.\n\nNieuwe ’grootverbruikers’ van energie, zoals supermarkten, scholen of bedrijfsgebouwen, kunnen in dat gebied daarom voorlopig niet op het elektriciteitsnetwerk terecht. Bestaande grootverbruikers kunnen hun aansluiting niet uitbreiden.\n\nReeds gedane aanvragen zal Liander nog honoreren. Ook heeft de netbeheerder ruimte gereserveerd voor geplande woningbouwprojecten. Andere partijen komen op een wachtlijst. Gewone consumenten die een nieuwe aansluiting willen, bijvoorbeeld na een verhuizing, treft de maatregel niet. De maatregel moet ervoor zorgen dat het netwerk betrouwbaar blijft voor de drie miljoen bestaande klanten. Al te grote drukte op het stroomnet zou anders op piekmomenten kunnen zorgen voor uitval.\n\nVooralsnog geldt de beperking alleen voor afnemers. Terugleveranciers van energie, bijvoorbeeld door zonneweides of windmolens, kunnen nog wel een aansluiting krijgen.\n\nAlleen op het zogenaamde ’middenspanningsnet’ gaat nu een slot. Een gemiddeld huishouden zit op het laagspanningsnet; grote ’hyperscale’ datacenters op het hoogspanningsnet, dat TenneT beheert.\n\nEen optelsom van ontwikkelingen ligt ten grondslag aan de verstoppingen, zegt woordvoerder Peter Hofland van Liander. „Veel bedrijven breiden enorm uit, Nederland digitaliseert, transport gaat elektrisch – vooral bij bussen gaat het snel. Alle woningen die nu gebouwd worden zijn duurzaam en verbruiken drie tot vier keer zoveel stroom.” \n\nHet tempo van al die ontwikkelingen ligt hoog.\n\nIn de nieuwe ’congestiegebieden’, zoals Liander de knelpunten noemt, onderzoekt de netbeheerder nog of bedrijven wellicht te bewegen zijn hun stroomgebruik te verminderen. Door dit ’congestiemanagement’ komt er mogelijk weer ruimte vrij. Als dat niet mogelijk blijkt, blijft het netwerk gesloten voor nieuwkomers tot permanente uitbreiding klaar is. Dat zal volgens de netbeheerder op z’n vroegst in 2025 zijn.\n\nKleine lichtpuntjes zijn er wel, zegt Hofland. „We hebben dit jaren geleden al aangekondigd. Op plekken waar de capaciteit beperkt is, zie je dat partijen elkaar opzoeken om dit samen op te lossen. Daar ontstaat veel creativiteit, mensen zoeken samen oplossingen om het elektriciteitsnet efficiënter te gebruiken.”\n\nHet Nederlandse elektriciteitsnetwerk kent drie spanningen. Huizen zitten op het laagspanningsnet. Van het middenspanningsnet maken grotere bedrijven, scholen en bijvoorbeeld kleinere datacentra gebruik. Het hoogspanningsnet is voor bijvoorbeeld grote industrie, datacenters en grootschalige windparken.\n\nHet hoog- en middenspanningsnet zijn met elkaar verbonden door onderstations, vergelijkbaar met verkeersknooppunten. Transformatorhuisjes vormen de verbinding tussen het midden- en laagspanningsnet.\n\nSupermarkten, scholen\n\nen bedrijven voorlopig niet aangesloten","intensity":0,"negativity":0,"cluster_id":38,"similar_texts":"text374"},{"id":"51","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/13/1","title":"Het is 'game on' voor Biden, met als inzet een socialer Amerika","text":"Sinds zijn aantreden als president van de VS probeert Joe Biden een aantal - naar Amerikaanse maatstaven revolutionaire - economische plannen door het Huis van Afgevaardigden en de Senaat te loodsen die zijn land socialer moeten maken, iets meer naar Europese snit. Zijn plannen zouden de krakkemikkige fysieke infrastructuur én de karige sociale infrastructuur verbeteren. Dus enerzijds betere bruggen, wegen, vliegvelden, water en internet, en anderzijds een sterkere positie van de lagere en middenklassen, minder armoede en aanpassing aan de gevolgen van klimaatverandering. In totaal zouden de pakketten omgerekend 4.000 miljard euro gaan kosten: 1.000 miljard voor de fysieke infrastructuur en 3.000 miljard voor het sociale vangnet.  \n  \nOm tegenstanders die dat te duur vinden tegemoet te komen, liet Biden donderdag weten dat hij zijn sociale plannen met 1.580 miljard euro wil gaan uitvoeren. 'Het zal het leven van miljoenen Amerikanen fundamenteel verbeteren', zei hij in het Witte Huis. Waarschijnlijk zal er na de onderhandelingen van de 3.000 miljard rond de 1.580 miljard overblijven. Dat is het bedrag dat Biden donderdag aan zijn partijgenoten heeft voorgelegd. Biden heeft haast. Hij hoopt voor zijn vertrek naar de klimaattop in Glasgow dit weekeinde, een deal te hebben bereikt. Bij het sluiten van de krant was dat nog niet het geval.  \n  \nVolgens Biden, en veel economen, zijn de sociale hervormingen hard nodig om de groeiende ongelijkheid in het land tegen te gaan. Het sociale vangnet van Amerika kan al decennialang een upgrade gebruiken. De laatste stamt uit de jaren zestig, toen mensen minder oud werden dan nu en er veel minder vrouwen werkten. De vrijemarkteconomie van de VS heeft geleid tot enorme inkomensongelijkheid. 20 procent van de Amerikaanse kinderen groeit op in armoede.  \n  \nBidens voorstellen moeten het leven van gezinnen makkelijker maken en ertoe leiden dat kinderen uit armere gezinnen niet óók in armoede vervallen. Het idee is dat Amerikanen van de wieg tot het graf op de overheid kunnen rekenen. En dat vrouwen die willen werken of studeren dat ook kunnen doen.  \n  \nHet gaat bijvoorbeeld om ouderschapsverlof, gratis kinderopvang, gratis peuterschool en kinderbijslag. Ook moeten medicijnen goedkoper worden, moet meer geld beschikbaar komen voor ouderenzorg, en toegang tot universiteiten voor studenten uit arme families makkelijker worden. Een deel van deze voorstellen is tijdens de onderhandelingen al gesneuveld.  \n  \nDat geldt ook voor de ambitieuze klimaatplannen: Biden wil kolen- en gascentrales vervangen door kerncentrales, zonne- en windenergie. Zijn programma voor schone elektriciteit moet meer dan 100 miljard euro kosten en zou energiebedrijven die overstappen op duurzame energie belonen en vervuilers bestraffen. Mogelijk zal het plan voor schone elektriciteit dat gericht is op het vervangen van kolen- en gasgestookte centrales door zonne-, kern- en windenergie, sneuvelen. In plaats daarvan wordt er nu onderhandeld over een mogelijke belasting op CO2-vervuiling.  \n  \nOok al stond een meerderheid van de bevolking volgens peilingen achter Bidens oorspronkelijke plannen - de Amerikaanse politiek werkt niet zo simpel. Onderweg naar zijn einddoel vindt Biden zowel blokkades als krachten die hem vooruit helpen. Welkom in Bidens Build Back Better Bordspel.\n\nStruikelblok 1: de Republikeinen\n\nDe Republikeinen willen deze vernieuwingen niet. Zij willen de overheid klein houden en zijn bang dat veel van hun kiezers naar de Democraten zullen overlopen als die kiezers er de komende jaren financieel op vooruit gaan. De Democraten hebben een kleine meerderheid in de Senaat, dankzij de beslissende stem van vicepresident Kamala Harris, maar dat is onvoldoende om de wet te kunnen aannemen. Republikeinen zullen de wet tegenhouden door een filibuster in te zetten. Dat is een truc waarbij senatoren de stemming over een wetsvoorstel kunnen blokkeren door uren- of zelfs dagenlang het woord te nemen. Alleen 60 van de 100 senatoren kunnen hier een eind aan maken. De truc heeft zich in de loop der jaren zo ontwikkeld dat zelfs de dreiging dat een senator de filibuster gaat inzetten, genoeg is om voor een wetsvoorstel op zoek te gaan naar de steun van minimaal 60 van de 100 senatoren. De Democraten hebben de Republikeinen dus nodig.\n\nVleugelJoker 1: Republikeinen verleiden\n\nBiden besloot daarom eerst een wet te presenteren met daarin alleen de plannen die ook bij Republikeinen goed liggen. Wetten die zijn bedoeld om de verouderde infrastructuur van het land te verbeteren - wegen, bruggen, vliegvelden te moderniseren. Deze wet is op 10 augustus door de Senaat aangenomen, met steun van Democraten én 19 gematigde Republikeinen. Het gaat om een investering van rond de 1.000 miljard, die mogelijk tot miljoenen banen leidt. Biden kwam met deze breed gesteunde wet een ministapje dichterbij zijn socialere Amerika. Bovendien zijn al die andere, nog veel grotere plannen - die nog veel meer kosten - niet in deze bill meegenomen.\n\nVleugelJoker 2: Progressieve Democraten\n\nOm toch iets meer voor elkaar te krijgen, kwamen progressieve Democraten in het Huis van Afgevaardigden met een idee, of eigenlijk een eis. Want ook het Huis van Afgevaardigden moet de plannen goedkeuren. Wij stemmen alleen vóór de Infrastructuurwet, zeiden ze, als we ook over al die andere sociaal-economische plannen mogen stemmen: de Sociale Infrastructuurwet. Via een een proces dat budget reconciliation heet mag het Witte Huis af en toe met begrotingsvoorstellen komen die slechts door een gewone, minimale meerderheid in de Senaat aangenomen hoeven te worden. Zo'n voorstel kan dus niet worden tegengehouden door een filibuster. De wetsvoorstellen uit de Build Back Better-doctrine zijn daarom zo geschreven dat ze door kunnen als begrotingsvoorstellen.  \n  \nNu hebben de Democraten dus alleen de steun van hun eigen partijleden nodig. Hoe fijn het voor Biden ook is dat de linkerflank van zijn partij een manier heeft gevonden om de sociale hervormingen aan het Congres voor te leggen, hij is er nog nog lang niet.\n\nStruikelblok 2: Democraten Joe Manchin en Kyrsten Sinema\n\nOm de Sociale Infrastructuurwet werkelijkheid te laten worden, heeft Biden in de Senaat dus geen steun nodig van de Republikeinen, maar wel van álle Democraten. Probleem: niet alle Democratische senatoren zijn blij met dit plan. Zeker Joe Manchin uit West Virginia en Kyrsten Sinema uit Arizona niet. In zekere zin hebben die twee nu dus meer macht dan de president. Lobbygroepen en farmaceutische bedrijven zetten alles op alles om via dit duo zoveel mogelijk van Bidens plannen tegen te houden.  \n  \nManchin komt uit een staat met veel kolenmijnen en wil klimaatinvesteringen tegenhouden. Mogelijk speelt mee dat hij er zelf aan verdient, zo'n 400 duizend euro per jaar, aan dividend uit aandelen in een kolenbedrijf.  \n  \nManchin is ook tegen andere onderdelen uit de Sociale Infrastructuurwet, zoals hogere kinderbijslag. Paradoxaal keerde hij zich woensdag ook tegen een miljardairsbelasting die een deel van de plannen zou moeten bekostigen (overigens lijken ook andere Democraten, zoals partijleider Nancy Pelosi, daar weinig enthousiast over te zijn).  \n  \nKyrsten Sinema uit Arizona is juist voorstander van bijna alle klimaatplannen. Het is niet helemaal duidelijk wat háár bezwaren zijn - maar de verhoging van de vennootschapsbelasting heeft er vrijwel zeker mee te maken. Opvallend, want ze was een felle tegenstander van Donald Trumps verlaging van de vennootschapsbelasting. Bijgenaamd 'farmafavoriet' zou Sinema daarnaast veel donaties hebben ontvangen uit de farmaceutische industrie. Biden is al een tijd in gesprek met Manchin en Sinema. Om op z'n minst halverwege zijn einddoel te komen, moet hij compromissen sluiten met deze twee Democratische dwarsliggers. Met een stok achter de deur: straks vinden de progressieve Democraten in het Huis van Afgevaardigden die compromissen zo slap dat ze niet alleen daartegen stemmen maar óók nog eens tegen de al door de Senaat aangenomen Infrastructuurwet.\n\nStruikelblok 3: de grote bedrijven\n\nSinds Biden zijn plannen bekend heeft gemaakt, is er paniek uitgebroken in het bedrijfsleven. Het Witte Huis wil het liefst 3.000 miljard euro uitgeven aan nieuwe voorzieningen door de vennootschapsbelastingen te verhogen van 21 naar 28 procent. De meeste Amerikanen staan achter die verhoging, maar veel bedrijven niet. Het betekent dat zij voor de kosten van de Build Back Better-plannen moeten opdraaien. Onder Bidens voorganger Trump hadden ze juist een belastingverláging gekregen.  \n  \nGrote bedrijven en lobbygroepen hebben honderden miljoenen geïnvesteerd in advertentiecampagnes die beweren dat de 'Democraten met hun hoge overheidsuitgaven het land failliet zullen laten gaan'. Olie- en gasbedrijven maken zich zorgen over Bidens wensen voor schone energie. Met onder meer socialemediacampagnes proberen ze Bidens klimaatplannen te dwarsbomen. Onderzoek toont overigens aan dat Bidens plannen, waaronder de investeringen in het onderwijs, tot een productievere arbeidsbevolking zullen leiden, wat juist goed is voor de economie.\n\nKanskaart: de bevolking\n\nOnderweg naar de finish, als Biden soms denkt dat het hem misschien toch niet gaat lukken, kan hij aan het volk denken. Onder de meeste kiezers, ook de Republikeinse, zijn zijn plannen namelijk populair. De meeste Amerikanen willen betere toegang tot hoger onderwijs, een hoger minimumloon, gratis peuterschool voor hun kinderen. De meeste 65-plussers willen dat ze een nieuw gebit kunnen krijgen zonder daar meer dan duizend dollar aan te moeten uitgeven.  \n  \nOverigens zijn veel Amerikanen die een aantal jaar geleden nog tegen al te veel staatssteun waren, als gevolg van de coronapandemie toch anders gaan denken over de rol die overheid kan spelen in hun leven. Zonder staatssteun hadden veel meer Amerikanen de pandemie niet overleefd en hadden miljoenen mensen dakloos kunnen raken. En de vrijemarkteconomie stelde teleur: er was niet genoeg beademingsapparatuur, er waren te weinig sneltesten. Al heeft het land de afgelopen jaren meer crises meegemaakt: een opiatencrisis, klimaatcrisis, ongelijkheidscrisis. Burgers zijn zich machteloos gaan voelen tegenover de grote bedrijven en willen hiertegen beschermd worden. Onderweg naar de finish kunnen Amerikanen Biden een duw in de rug geven.\n\nDe finish: Is Bidens plan geslaagd?\n\nAls Biden bij de finish is aangekomen, is zijn plan sterk afgezwakt en is een aantal voorstellen eruit gesloopt. De goedkopere medicijnen zijn al van de baan, net als het plan om community college (vergelijkbaar met de roc's in Nederland) de eerste twee jaar gratis te maken. Ook het ouderschapsverlof, kinderbijslag en cruciale onderdelen van de voorgestelde klimaatplannen liggen op het hakblok. Waarschijnlijk zal er na de onderhandelingen van de 3.000 miljard euro rond de 1.580 miljard euro overblijven, het bedrag dat Biden donderdag aan zijn partijgenoten heeft voorgelegd. Voorzieningen die voor tien jaar waren bedoeld, zullen er misschien maar twee of drie jaar zijn. Van de beoogde langetermijneffecten van het Build Back Better-plan, zal een deel van de Amerikanen dus niet zoveel merken.  \n  \nLichtpuntje voor president Biden: hoewel hij de VS niet zal kunnen voorzien van een vangnet zoals dat in Europese landen bestaat, zullen straks wel meer Amerikanen van een socialere samenleving hebben geproefd. Wie weet vragen ze dan later naar meer.","intensity":0,"negativity":0,"cluster_id":55,"similar_texts":"text652"},{"id":"52","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/10/7","title":"Het is volledig op het conto van González Pérez te schrijven dat de toeslagenaffaire boven tafel kwam","text":"Jury van de RoeteRing\n\nvan de Landelijke Cliëntenraad, die opkomt voor de belangen van mensen met een uitkering, over de toekenning aan advocaat Eva González Pérez","intensity":2,"negativity":0,"cluster_id":16,"similar_texts":"text651"},{"id":"53","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/34/2","title":"Het laatste beetje krediet was nu echt op","text":"### Voorzitter Laporta zag van begin af aan al in de trainer Koeman niet de koning die hij als speler bij FC Barcelona was\n\nDe koning is dood, leve de koning. De spreuk bestaat, in een variant, ook in het Spaans: dode koning, nieuwe koning. Snel, heel snel probeerde FC Barcelona gisteren dat gebruik uit de monarchie toe te passen. Nog geen 24 uur nadat Ronald Koeman was ontslagen, was er al een principeakkoord gesloten met Xavi Hernández en diens club, Al-Sadd in Qatar, om de Nederlander op te volgen.  \n  \nKoeman, de koning van het Barcelona van 1992, de held van Wembley, toen hij de club naar de eerste Europa Cup I in de geschiedenis schoot. En Xavi, een van de drie koningen van het Barça van deze eeuw, samen met Messi en Iniesta, immens populair onder vooral de jongere generatie supporters, zij voor wie de beelden van Koeman en zijn vrije trap in de finale van 1992 een soort zwartwit-beelden zijn.  \n  \nOp die heldenrol zou hij als trainer niet kunnen teren, daar was Koeman zich van bewust. ,,Als de resultaten slecht zijn, is dat krediet van vroeger snel weg'', zei hij eerder. Een krediet dat hij van aanvang al nauwelijks had bij voorzitter Joan Laporta, in maart dit jaar nieuw gekozen. Ook de preses prees het verleden van de Nederlander bij de club, maar zag in hem als trainer niet de koning die hij als speler was.  \n  \nSinds 25 mei dit jaar wist de geboren Zaandammer dat de dag van gisteren vroeg of laat eens zou komen. Die voorjaarsdag, na afloop van zijn eerste seizoen, zonder publiek en met één troostprijs, de Spaanse beker, vroeg Laporta hem om tijd. Tijd om een andere, betere trainer te vinden. Zou hij die niet vinden, dan mocht Koeman blijven.\n\nDoodsteek\n\nDat was eigenlijk al de doodsteek voor Koeman, die daarmee onder anderen autoriteit tegenover zijn spelers verloor. Spelers die hij regelmatig in een 3-5-2-opstelling, met drie centrale verdedigers, liet voetballen, iets wat Laporta verafschuwde omdat dat tegen de 4-3-3-cultuur van de club ingaat. Spelers ook, vooral jongeren als Pedri en Nico González, die Koeman gisteren trouwens via sociale media bedankten voor de kans die hij hen gaf om te debuteren in het eerste elftal. Ervaren krachten als Gerard Piqué en Sergio Busquets bedankten hem eveneens voor zijn werk.  \n  \nDit seizoen was het vanaf het eerste moment onrustig. Elke week weer kreeg de Nederlander vragen over zijn nakende ontslag, vooral na de dubbele 3-0 nederlaag in de Champions League tegen Bayern München en Benfica. Maar de druppel was de nederlaag tegen een, in theorie, veel mindere tegenstander, al staat Rayo Vallecano nu verrassend vijfde in de competitie.  \n  \nVoor de zoveelste keer dit seizoen was Laporta woensdagavond meer verontwaardigd dan teleurgesteld. De analyses van de trainer overtuigden hem ook niet. Net als na het duel met Real Madrid zei Koeman dat zijn ploeg beter had gespeeld en meer had verdiend. Hij zag nog altijd toekomst in het 'goede spel' van zijn ploeg. ,,Maar in Spanje telt dat niet'', zei Koeman gefrustreerd.  \n  \nVijf overwinningen, vijf nederlagen en drie gelijke spelen is zijn zeer magere balans met Barça dit seizoen. En, erger nog: meer doelpunten tegen (17) dan vóór (16). Negende in de La Liga, op zes punten van de vier koplopers, en in de Champions League is kwalificatie voor de knock-outfase nog heel ver weg. Voor Laporta was het tijd om in te grijpen, en hij deed dat onmiddellijk, zonder overleg.  \n  \nKort na de wedstrijd was hij al zeker van zijn besluit om Koeman eindelijk te ontslaan. In de korte vlucht terug naar Barcelona werd dat ontslag bekrachtigd, en pas bij thuiskomst ging de preses thuis in conclaaf met zijn naaste raadgevers om zo snel mogelijk een vervanger aan te trekken. Over de naam twijfelde hij niet meer - hij heeft een onomstreden Xavi nodig om alle mogelijke kritiek te pareren en te proberen de apathische ploeg nieuw leven in te blazen.  \n  \nKoeman koos de dag na zijn ontslag voor rust, wilde niet in de media verschijnen. Tegen middernacht had hij na aankomst al afscheid van zijn spelers genomen, wreed wakker geschud uit de droom die hem in augustus vorig jaar naar Barcelona deed komen, Oranje achter zich latend. Over de ongeveer 13 miljoen euro die Barça hem zou moeten betalen, zal de komende dagen worden onderhandeld. Dat is geen extra ontslagvergoeding, maar gewoon zijn resterende salaris plus zo'n 5 miljoen euro die hij uit eigen zak betaalde om zich vrij te kopen bij de KNVB.","intensity":1,"negativity":0,"cluster_id":42,"similar_texts":"text510"},{"id":"54","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/23/1","title":"Het mag iets minder sentimenteel, maar Ed Sheeran overtuigt wel","text":"Ed Sheeran behoort sinds dit jaar tot de 30'ers en dat is goed terug te horen op zijn vierde studioalbum. Net als bij de voorgangers gaf hij dat als titel een rekenkundig symbool (in dit geval =) mee, uit te spreken als Equals. De Britse singer-songwriter is naar eigen zeggen trotser op het resultaat dan hij was bij, in chronologische volgorde, +, x en ÷.   \n  \nEquals is zijn meest persoonlijke album en staat in het teken van wat Sheeran de afgelopen jaren meemaakte. Hij trouwde (2018), werd vader van dochter Lyra (2020) en verloor in maart als prille 30'er zijn beste vriend, de Australische muziekpromotor Michael Gudinski. Al die ervaringen had Sheeran voor het eerst (hij maakte er het lieve liedje First times over) en dat bracht hem tot nieuwe inzichten over het leven. In het kort: zo leuk was dat uitgaan nou ook weer niet (vaderschap), zijn vrouw is zijn betere helft (huwelijk) en leef het leven nu, want morgen is niet vanzelfsprekend (verlies van zijn vriend).\n\nEenheid\n\nEén ding is Sheeran alvast gelukt op dit album: er een eenheid van maken. Mede te danken aan het scherpe gehoor van zijn echtgenote Cherry, die er volgens Ed tijdens een vroege luistersessie een vrolijk popliedje tussenuit plukte dat ze niet op het album vond passen. Dat haalde de eindstreep dan ook niet. Wat er wel op het album staat: een aantal typische Ed Sheeran-songs. Goed in het gehoor liggende en slim geproduceerde popliedjes, volledig geschikt voor de radio. Hoe leuk die nummers (onder meer Bad habits, Love in slow motion, Stop the rain) ook zijn; hoor je er te veel, dan wordt het schouderophaalmuziek.De pareltjes op Equals zijn toch de liedjes die Sheeran iets minder op het veilige middenpad houden. Zoals de kale pianoballade The joker and the queen, waarin dat kwetsbare, roodharige jongetje van vroeger tevoorschijnt komt dat zich afvraagt waarom die mooie vrouw uitgerekend voor hem heeft gekozen. Visiting hours, over het verlies van Gudinski, komt hoorbaar recht uit het hart. Ook Tides, Collide en Be right now zijn muzikaal net wat pittiger en steken er daarom net zo goed bovenuit.  \n  \nKritiekpunt is wel dat het hier en daar oversentimenteel wordt. Bijvoorbeeld als Sheeran in Visiting hours wenst dat zijn overleden vriend zijn dochtertje nog had kunnen zien. En daarover gesproken: de jonge vader Sheeran die smelt voor zijn baby spuit op volle kracht de speakers uit in Sandman, een lied van gekromde tenen dat wordt afgesloten met de onvermijdelijke speeldoos.  \n  \nNiettemin kan Ed Sheeran tevreden zijn over wat hij met Equals heeft neergezet. De Brit verlengt moeiteloos zijn lidmaatschap van de Champions League van Spotify en komt met dit nieuwe materiaal volgend jaar zonder twijfel goed voor de dag tijdens zijn Europese tournee, waarin hij ook de Johan Cruijff Arena aandoet.  \n  \nAlexander van Eenennaam","intensity":0,"negativity":3,"cluster_id":22,"similar_texts":"text250"},{"id":"55","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/het-voorspelde-einde-van-de-onmogelijke-opdracht-van-ronald-koeman-in-barcelona-a4063434#20211029-79886-101","title":"Het voorspelde einde van de onmogelijke opdracht van Ronald Koeman in Barcelona","text":"FC Barcelona Na maanden van onzekerheid werd Ronald Koeman ontslagen als trainer van FC Barcelona. Een verrassing is dat allerminst. ,FC Barcelona en Ronald Koeman. Het was de afgelopen maanden een kroniek van een aangekondigde dood. Voorzitter Joan Laporta liet zijn coach een tijdje bungelen voordat er na een nederlaag tegen het kleine Rayo Vallecano (1-0) niets anders op zat dan de 58-jarige Nederlander te ontslaan. Al zag Koeman dat zelf – zoals zo vaak – anders: „We hebben goed gespeeld, alleen hebben we niet gescoord. Maar ik weet dat dit in Spanje niet telt”, waren zijn laatste woorden in dienst van de Catalaanse topclub. Sergi Barjuán neemt voorlopig zijn taken waar, totdat oud-speler Xavi Hernández over kan komen vanuit Qatar. Het ontslag van Koeman lekte al tijdens de nachtvlucht terug naar Barcelona uit via de krant Sport en werd om 00.20 uur, nog voor de landing van het toestel, bevestigd. Maar een verrassing kon dit allang niet meer zijn voor Koeman die op donderdag afscheid nam van zijn spelersgroep. En van zijn droombaan. Ter compensatie staat er een afkoopsom van 12 miljoen euro in zijn contract dat tot medio 2022 liep zodat de schuld van het noodlijdende FC Barcelona weer wat verder oploopt. Maar met een lening van anderhalf miljard euro voor de verbouwing van Camp Nou maakte de club eerder deze maand al een vlucht naar voren.Koeman wist als trainer van FC Barcelona nooit de magie op te roepen die hem dertig jaar geleden als speler zo geliefd had gemaakt. Door zijn ‘gouden goal’ op Wembley in 1992 had ‘sneeuwvlokje’ wel het benodigde krediet toen toenmalig voorzitter Josep Maria Bartoméu hem in de zomer van 2020 losweekte van Oranje en hem aanstelde als ‘puinruimer’. Als opvolger van Quique Setién – wiens afkoopsom nog altijd niet zou zijn voldaan – kreeg Koeman een vrijwel onmogelijke opdracht: met minder middelen beter presteren.KredietHet krediet van Koeman slonk echter als sneeuw voor de zon toen hij Luis Suárez via de telefoon diens vertrek aanzegde en hij het beproefde 4-3-3-systeem verliet om met weinig overtuigend voetbal aan een nieuwe periode van FC Barcelona te beginnen. Glorieus werd het nooit. Koeman hield stand door bestuursperikelen, een gebrek aan financiële middelen om hem te kunnen ontslaan en het ontbreken van het kritische publiek tijdens de coronapandemie. De nieuw verkozen voorzitter Laporta ging tegen wil en dank door met Koeman. Ze wonnen samen de Spaanse beker.Bij dat succesje bleef het tijdens veertien maanden Koeman waarin Barcelona maar liefst 21 keer verloor. Laporta ging aan het einde van het afgelopen seizoen opzichtig op zoek naar een alternatief, maar besloot toch door te gaan met het ‘verstandshuwelijk’. Na een onverwacht en gedwongen vertrek van sterspeler Lionel Messi – Barcelona kon zijn salaris niet meer binnen de regels van La Liga betalen – werd de opdracht voor Koeman alleen nog maar lastiger. Het aantrekken van Eric Garcia, Kun Aguëro en Memphis Depay was onvoldoende om het gemis van Messi te verbloemen. Koeman maakte een grote inschattingsfout door vlak voor het sluiten van de transfermarkt Luuk de Jong aan te wijzen als vervanger voor de aan Atlético Madrid uitgeleende Antoine Griezmann. Luuk de Jong groeide de voorbije maanden uit tot het symbool van een fantasieloze ploeg. In de selectie met ervaren topspelers als Marc-André ter Stegen, Gerard Piqué, Frenkie de Jong en Memphis naast jonge talenten als Ansu Fati, Pedri, Gavi en Nico ontbrak het niet aan kwaliteit. Wel aan samenhang en vertrouwen. En dat is Koeman aan te rekenen. De ploeg werd in de Champions League vernederd door Bayern München en Benfica en liep in de nationale competitie in korte tijd drie keer tegen een nederlaag op.Openlijke kritiekKoeman groef als coach zijn eigen graf door na iedere tegenvaller met zijn vinger naar een ander te wijzen. Zo uitte hij in de documentaire Força Koeman openlijk kritiek op Laporta, brandde hij na nederlagen meerdere keren zijn eigen spelers af of legde de schuld bij de scheidsrechter neer. Ook streek hij de clubleiding en de persafdeling tegen de haren in met het oplezen van een verklaring waarin hij om steun vroeg in een sportief en financieel moeilijke periode. Die steun kreeg hij. Maar na kansloze nederlagen tegen Atlético Madrid en Real Madrid was het verlies tegen het Madrileense arbeidersclubje Rayo Vallecano de doodsteek voor Koeman. De trotse Catalaanse clubleiding legde nu liever de schuld bij de trainer voordat de socios zich tegen hen zouden richten. Xavi is nu de beoogde verlosser van de club waar Jordi Cruijff liever als technisch adviseur op de achtergrond blijft.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":1,"cluster_id":50,"similar_texts":"text657"},{"id":"56","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/8/1","title":"In Den Haag heeft klimaat nog steeds geen prioriteit","text":"Niet voor het eerst stelt het Planbureau voor de Leefomgeving (PBL) vast dat Nederland fors meer moet doen om de klimaatdoelen te halen. Het PBL verwacht dat de CO2-reductie in 2030 uitkomt tussen de 38 en 48 procent ten opzichte van 1990. Het kabinet streeft nu nog naar 49 procent. Maar de Green Deal van de Europese Commissie verplicht de lidstaten tot 55 procent minder uitstoot. \"Nederland staat voor een forse opgave\", zegt Pieter Hamming van het PBL.  \n  \nDe doelen uit de klimaatwet raken uit zicht, concludeert ook de Raad van State, die deze wet uit 2019 jaarlijks toetst. Vicepresident Thom de Graaf: \"We roepen op met spoed extra maatregelen te nemen, onafhankelijk van wat er besproken wordt in de formatie. Wat er nu gedaan wordt, is absoluut onvoldoende.\"  \n  \nUit de PBL-berekeningen blijkt dat vooral de doelen voor het klimaatneutraal maken van woningen en kantoren en voor de landbouw uit zicht raken. In het klimaatakkoord staat dat er dit jaar al zo'n 100 à 200.000 woningen van het gas gehaald moeten worden.  \n  \nTot nu toe is de cv-ketel slechts uit zo'n 2000 woningen verdwenen. Het elektrificeren van huizen kost meer geld dan gedacht en de benodigde afspraken met woningcorporaties zijn nog niet gemaakt.  \n  \nVolgens het planbureau is er in de landbouw nog niet veel gebeurd. Tijdens de onderhandelingen over het klimaatakkoord besloot de landbouwsector zelf dat die nog 1,5 megaton CO2 extra kon besparen, bovenop de gestelde eis. Maar voorlopig blijft de sector achter.  \n  \nOok het schoner maken van het wegverkeer loopt niet op schema. Toch heeft het demissionaire kabinet besloten pas in 2024 te beslissen over extra maatregelen, omdat sommige technieken en innovaties dan verbeterd zijn.  \n  \nHet verduurzamen van de elektriciteitsvoorziening en de industrie gaat wél voortvarend, vooral dankzij de snelle toename van het aantal windparken. In de industrie worden de komende jaren flinke besparingen verwacht, door ondergrondse CO2-opslag en doordat de CO2-heffing resultaat gaat opleveren.  \n  \nMaar om te voldoen aan de Europese 55 procent is veel meer nodig. Tekenend is dat het kabinet dit jaar waarschijnlijk het Urgenda-vonnis niet haalt, dat de staat verplicht om de CO2-uitstoot per 2020 met een kwart terug te brengen. Vorig jaar haalde Nederland dit met de hakken over de sloot, vooral dankzij de coronacrisis.  \n  \nHet nieuwe Europese doel stelt het kabinet voor nog grotere uitdagingen. Voor een deel dwingt de Europese Commissie de industrie en elektriciteitssector tot verduurzaming, door het CO2-emissiehandelssysteem ETS aan te scherpen. Daarnaast krijgt Nederland doelen opgelegd voor het wegverkeer, de gebouwde omgeving en de landbouw.  \n  \nNederland zal zo'n vijftien megaton moeten besparen, zegt Pieter Hamming van het PBL. \"Dat is best veel, maar in de ordergrootte van wat we al doen, niet enorm. Het lastige is vooral dat Nederland om dit voor elkaar te krijgen snel forse investeringen zal moeten doen om het elektriciteitsnet uit te breiden. Het zal heel moeilijk worden om die capaciteit snel op te hogen.\" De aanleg van een hoogspanningsleiding kan tien jaar duren.  \n  \nIn een reactie op de PBL-cijfers schrijft staatssecretaris van klimaat Dilan Yesilgöz dat extra maatregelen nodig zijn om de klimaatambities te halen. Ze wijst op de zeven miljard aan extra klimaatgeld die het kabinet tijdens Prinsjesdag uittrok. Die heeft het PBL nog niet kunnen doorrekenen in de nieuwe verkenning. Ook laat ze opnieuw weten dat het kabinet49dit jaar waarschijnlijk 'Urgenda' niet haalt, en dat ze de komende jaren 'een vinger aan de pols' wil houden. Het uitwerken van maatregelen om aan de nieuwe Europese norm te voldoen is volgens haar aan een volgend kabinet.  \n  \nEerder liet het demissionaire kabinet doorschemeren dat het mogelijk genoegen neemt met een CO2-besparing van 52 procent in 2030, als de nieuwe Europese eis zich in de Nederlandse situatie naar dat percentage vertaalt. De Raad van State noemt die instelling een schande. \"Nederland heeft lang gelobbyd voor de ophoging van het Europese doel. De ambitie die je in Brussel toont, moet je ook in Nederland tonen.\"  \n  \nOok pleit het belangrijkste adviesorgaan van het kabinet ervoor om in het volgende kabinet een minister aan te stellen die zich exclusief bezighoudt met het klimaat.  \n  \nDie minister zou moeten kunnen meekijken bij besluiten op andere ministeries, en erop moeten toezien dat nieuwe wetten in lijn zijn met de klimaatambities.","intensity":0,"negativity":0,"cluster_id":35,"similar_texts":"text509"},{"id":"57","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/19/1","title":"Inflatie binnen eurozone loopt op naar hoogste niveau sinds 2008","text":"De inflatie in de eurozone is deze maand toegenomen tot 4,1 procent op jaarbasis, meldt het Europees statistiekbureau Eurostat op basis van voorlopige cijfers.  \n  \nSinds juli 2008 was de geldontwaarding niet meer zo hoog. De sterk gestegen energieprijzen zijn de belangrijkste oorzaak van de hogere inflatie. Ten opzichte van vorig jaar oktober werd energie 23,5 procent duurder. Vooral de gasprijs is de afgelopen maanden flink gestegen.  \n  \nNiet alleen energie werd duurder. Bedrijven hebben al een tijd last van hogere prijzen voor grondstoffen als hout, staal en cement. Ook grondstoffen voor voedsel zijn flink in prijs gestegen. Die prijsstijgingen gaan fabrikanten steeds vaker doorberekenen aan de klant, vaak de consument. Unilever gaf eerder deze maand al aan de prijzen te verhogen. Ook bouwers rekenen de hoge grondstofprijzen door, waardoor verbouwingen en nieuwbouw duurder worden.\n\nSchaarste\n\nEr zijn verschillende oorzakenvoor de prijsstijgingen. De belangrijkste is schaarste. Tijdens de coronapandemie hebben veel bedrijven hun productie teruggeschroefd. Er was immers minder vraag naar hun producten. Nu de meeste landen weer open zijn, groeit de economie weer en daarmee de vraag naar grondstoffen en halffabricaten als chips. Producenten kunnen de vraag echter niet bijbenen en dat maakt producten en grondstoffen schaars en dus duur.  \n  \nDaarnaast speelt de enorme prijsexplosie van transporttarieven mee. Vooral vervoer per zeecontainer is enorm in prijs gestegen, en heel veel producten komen via de boot uit China naar Europa. Die kosten worden ook doorberekend aan de klanten.  \n  \nDe verwachting is dat de schaarste en daarmee de hoge prijzen nog wel even aanhouden. Pas in de loop van 2022 zijn de problemen voorbij en zullen de prijzen niet langer door het dak gaan, is de verwachting.\n\nLoon-prijsspiraal\n\nMaar onder economen is ook ongerustheid dat de inflatie hardnekkiger zal blijken. En dan is de kans groot dat werknemers hogere lonen gaan eisen om het verlies aan koopkracht te compenseren. Hogere lonen betekent hogere kosten voor de bedrijven en dus hogere prijzen voor de producten. Dat leidt dan weer tot hogere lonen; zo komt de gevreesde loon-prijsspiraal op gang. Uiteindelijk leidt dat tot een economische recessie.  \n  \nDe ontwikkeling van de inflatie wordt daarom met argusogen bekeken door de Europese Centrale Bank (ECB). Als de inflatie maar tijdelijk is hoeft de ECB niets te doen. Maar als de inflatie hardnekkig wordt moet de ECB ingrijpen en de rente verhogen. Een hogere rente zorgt voor minder economische groei en remt dus de vraag naar producten.  \n  \nDe ECB houdt de rente nu juist laag om de economische groei te stimuleren. Te snel ingrijpen betekent de groei onterecht afknijpen. Te laat ingrijpen betekent dat de inflatie uit de hand loopt en leidt tot een recessie. Vooralsnog verwacht de ECB dat de inflatie maar tijdelijk zo hoog zal zijn en blijft de rente laag.  \n  \nPeet Vogels","intensity":0,"negativity":1,"cluster_id":28,"similar_texts":"text729"},{"id":"58","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/14/2","title":"Kabinet geeft onderzoek evacuatiedrama in handen oud-Defensieminister De Grave","text":"Derk Boswijk (CDA), met Kati Piri (PvdA) mede-indiener van de motie waarin om het onderzoek werd gevraagd, reageerde geprikkeld op Twitter. 'Gaat nergens over als dit idd zo is' en: 'Dit lijkt mij niet echt onafhankelijk. Daarbij moeten wij als Kamer eerst de onderzoeksopdracht zien.' Vrijdag zei Boswijk dat hij in het weekend gaat nadenken over het kabinetsbesluit. Salima Belhaj (D66) was niet bereikbaar voor commentaar over deze kwestie.  \n  \nDe linkse oppositie maakt gehakt van het besluit. 'Ongelooflijk', zegt Piri, die eerder nog hoopte dat het kabinet op zijn schreden zou terugkeren. 'Ik vind de arrogantie van het kabinet echt stuitend. Voor veel partijen in de Kamer valt De Grave niet onder de definitie 'extern en onafhankelijk'. De Grave is oud-minister van Defensie en prominent VVD'er. 'Als je onder meer de rol van staatssecretaris Broekers-Knol en minister van Buitenlandse Zaken Blok moet onderzoeken, wil je niet de suggestie wekken dat daar door een partijpolitieke bril naar is gekeken.'\n\nWc-eend\n\n'WC-eend kan hier nog een puntje aan zuigen', twitterde Jasper van Dijk (SP) . Hij maakt zich boos over het feit dat het nieuws eerst bij journalisten terechtkwam in plaats van bij de Kamer, die in grote meerderheid om het onderzoek had gevraagd. Wat hem betreft, breekt nu de tijd aan voor parlementaire ondervraging onder ede van de hoofdrolspelers - een plan dat eerder werd voorgesteld door Pieter Omtzigt en Chris Stoffer (SGP). Van Dijk: 'Als je de regering de regie laat houden, loop je altijd achter de feiten aan.'  \n  \nOok Omtzigt is ontstemd. 'De voorgestelde aanpak, Frank de Grave als voorzitter en de Kamer die wordt geïnformeerd over de opdracht als het al besloten is - het getuigt noch van een nieuwe bestuurscultuur, noch van een echt extern onafhankelijk onderzoek.'  \n  \nBuiten de politiek is ook verbaasd gereageerd op de keuze voor De Grave, die van 1998 tot april 2002 diende als minister van Defensie en dus direct betrokken was bij de beginfase van de missie in Afghanistan. Generaal b.d. Hans Damen reageert op Twitter: 'Kijk, Frank de Grave is natuurlijk zeeer bekwaam, maar het is niet handig om een oud-minister van Defensie de evacuatie-operatie uit Afghanistan te laten evalueren. Wijs gewoon een (politiek) onafhankelijke onderzoeker aan.'  \n  \nHet kabinet meldt dat De Grave de komende weken een onderzoekscommissie zal samenstellen. Behalve de evacuatie-operatie zal het onderzoek ook - conform de wens van de Kamer - ingaan op onder meer de Nederlandse inlichtingenpositie, de voorbereidende evacuatieplannen, de uitvoering van de Kamermoties en de samenwerking tussen de ministeries. De Kamer wil de betrokken ministers dinsdag al op het matje roepen over het besluit.","intensity":0,"negativity":0,"cluster_id":57,"similar_texts":"text721"},{"id":"59","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/37/1","title":"Kamminga in topvorm voor EK","text":"Arno Kamminga heeft zijn blakende vorm weer eens onderstreept met een Nederlands record op de 100 meter schoolslag. De winnaar van twee zilveren medailles op de Spelen van Tokio afgelopen zomer tikte bij wereldbekerwedstrijden kortebaan in de Russische stad Kazan aan na 55,82 seconden, de vijfde tijd ooit gezwommen op dit nummer. Hij was 17 honderdsten sneller dan zijn oude toptijd van 55,99, die hij in juli in Amsterdam noteerde. Kamminga werd met zijn tijd ook eerste in Kazan. \"Ik merk dat er steeds meer controle is en het daarom beter gaat. En dan zwem je een week voordat de Europese kampioenschappen hier beginnen een Nederlands record'', zei de opgetogen Kamminga (26). \"Het bad ligt er mooi bij en het niveau is er. Ik merk dat ik erin groei. Het is volop genieten.''","intensity":0,"negativity":0,"cluster_id":52,"similar_texts":"text406"},{"id":"60","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/22/2","title":"Kamminga naar record op 100 meter schoolslag","text":"ZwemmenArno Kamminga heeft zijn vorm onderstreept met een Nederlands record op de 100 meter schoolslag. De winnaar van twee zilveren medailles op de Spelen van Tokio tikte bij wereldbekerwedstrijden kortebaan in de Russische stad Kazan aan na 55,82 seconden. Daarmee was hij 17 honderdsten sneller dan zijn oude toptijd van 55,99, die hij in juli in Amsterdam zwom. Kamminga werd met zijn tijd ook eerste in Kazan. Verder was er Nederlands succes voor Kira Toussaint. Zij won de 50 meter rugslag. Jesse Puts eindigde als derde op de 50 meter vrije slag.","intensity":0,"negativity":1,"cluster_id":52,"similar_texts":"text636"},{"id":"61","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=b8fe1590d57eaf46d524#/pages/34-35","title":"Kamminga toont topvorm voor EK kortebaan","text":"Kamminga toont topvorm voor EK kortebaan\n\nZwemmen\n\nArno Kamminga heeft zijn blakende vorm maar weer eens onderstreept met een Nederlands record op de 100 meter schoolslag. De winnaar van twee zilveren medailles op de Spelen van Tokio tikte bij wereldbekerwedstrijden kortebaan in de Russische stad Kazan aan na 55,82 seconden. Daarmee was hij 0,17 sneller dan zijn oude toptijd van 55,99, die hij in juli in Amsterdam zwom. Kamminga werd met zijn tijd ook eerste in Kazan. Verder was er Nederlands succes voor Kira Toussaint, die goud won op de 50 meter rugslag in 25,87. Jesse Puts eindigde als derde op de 50 meter vrije slag in 21,08. Volgende week zijn de EK kortebaan in Kazan.","intensity":0,"negativity":0,"cluster_id":40,"similar_texts":"text406"},{"id":"62","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/67/2","title":"Kritische Schmidt moet viertal voorlopig missen bij PSV","text":"Of er veel extra druk is bij PSV, nu de resultaten momenteel tegenvallen? ,,Nee\", antwoordde trainer Roger Schmidt gisteren kort, maar niet al te krachtig. ,,Als wij de afgelopen wedstrijden hadden gewonnen, was er ook druk geweest om tegen FC Twente te winnen.\"  \n  \nDat PSV vandaag tegen de Tukkers iets goed te maken heeft, beseft de Duitse coach natuurlijk ook wel. De manier waarop de ploeg vorige week tegen Ajax uit elkaar viel, was wel heel uitzonderlijk. ,,Ik vond ook ons eerste uur niet zo goed. We hebben te passief gespeeld en eigenlijk precies zoals Ajax het vooraf gewenst zou hebben. Over ons spel was ik helemaal niet tevreden en dat gold niet alleen voor onze spitsen, maar bijna alle spelers. Voor onze aanvallers geldt dat ze de kansen moeten benutten, want er waren mogelijkheden om te scoren.\"  \n  \nPSV mist voorlopig nog Cody Gakpo, Noni Madueke, Ritsu Doan en Ryan Thomas. Met de kritiek op Vinícius en Zahavi lijkt het logisch dat Schmidt teruggrijpt op zijn 4-2-3-1-systeem, met Eran Zahavi in de punt van de aanval. Aan de zijkanten lonken daardoor kansen voor Armindo Bruma en Yorbe Vertessen, die vorige week inviel. Dat laatste betekende dat Carlos Vinícius kon beginnen, maar na tien wedstrijden in het shirt van PSV heeft de Braziliaan nog steeds geen goal gemaakt. Ook bij Zahavi hapert de motor momenteel.  \n  \nDe ploeg van Schmidt heeft niet alleen moeite met scoren, maar krijgt ook nogal wat tegen. Met 17 tegentreffers is de 'oogst' tot nog toe veel te hoog, vindt ook Schmidt. ,,Daarbij gaat het om individuele fouten, waarbij we soms verkeerd staan of niet geconcentreerd zijn. Het is altijd iets van het hele team.\"  \n  \nRik Elfrink","intensity":0,"negativity":1,"cluster_id":30,"similar_texts":"text287"},{"id":"63","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=750b79058c4608f5a838#/pages/8","title":"Labyad verdachte van mishandeling","text":"Labyad verdachte van mishandeling\n\nAjax-voetballer Zakaria Labyad en zijn aannemer beschuldigen elkaar van strafbare feiten. \n\nFoto ANP/HH \n\nConflict Ajacied en aannemer loopt hoog op \n\ndoor John van den Heuvel en  Mick van Wely\n\nAMSTERDAM Politie en justitie onderzoeken een geweldsincident tussen een aannemer, Ajax-voetballer Zakaria Labyad en diens familie. De aannemer en de profvoetballer beschuldigen elkaar over en weer van strafbare feiten. Labyad is inmiddels door de recherche verhoord als verdachte van mishandeling. De voetballer heeft zich vrijdagmiddag afgemeld voor de training.\n\nHet incident waarnaar de politie onderzoek doet, speelde zich af op 5 juli 2020 en vormde een escalatie van een al langer sluimerend zakelijk conflict tussen de aannemer – stucadoorsbedrijf H.Z. uit Haarlemmermeer – en de Ajax-voetballer. Eerstgenoemde voerde werkzaamheden uit in en aan de villa van Labyad in het Gooi. Over de geleverde kwaliteit van het werk ontstond een ruzie. Labyad was niet tevreden en weigerde een deel van de afgesproken factuur te betalen. De aannemer bestreed dat sprake was van slecht werk en eiste het volledige bedrag. Volgens de aannemer probeerde hij meerdere keren een afspraak te makenmaar probeerde Labyad daar met smoezen onderuit te komen.\n\nOp de bewuste avond op 5 juli 2020 liep het geschil totaal uit de hand. Volgens de aannemer meldde hij zich bij de villa voor een gesprek over hoe het resterende deel van het geld te incasseren. Labyad stelt dat hij zich bedreigd voelde toen de aannemer op ramen en deuren begon te bonken. \n\nDe aannemer zegt dat hij plotseling werd geconfronteerd met kennelijk opgeroepen familieleden van Labyad, onder wie diens vader. Er zouden klappen zijn gevallen en de aannemer spreekt zelfs van dreiging met een vuurwapen. Volgens Labyad is daarentegen sprake van huisvredebreuk en bedreiging door de aannemer.\n\nBij de politie kwamen meerdere 112-meldingen binnen. Agenten kalmeerden de boel maar verrichten geen arrestaties. Zowel de aannemer als de Ajax-voetballer deed later aangifte.\n\nDeurwaarder\n\nLos van het strafrechtelijk onderzoek schakelde de aannemer ook een deurwaarder in, onder andere om in een civiele procedure geleden schade en de nog verschuldigde aanneemsom te incasseren. De deurwaarder vorderde de beelden op van beveiligingscamera’s aan het huis van Labyad, waarop het geweldsincident was te zien. De voetballer weigerde de beelden af te staan maar een civiele rechter gaf de deurwaarder toestemming het beeldmateriaal in beslag te nemen. De bewakingsvideo’s gingen conform richtlijnen naar een onafhankelijke bewaarder, die het bewijsmateriaal om onopgehelderde redenen kwijtraakte. Recent doken de video’s van het incident echter toch weer op. De politie en het Openbaar Ministerie van Midden-Nederland bevestigen de zaak te onderzoeken maar doen verder geen mededelingen.\n\nDe advocaat van Labyad, mr. Mariëlle van Essen, zegt: „Cliënt betreurt het dat de aannemer de media opzoekt voor een geschil dat reeds in onderzoek is bij het Openbaar Ministerie en de rechtspraak, ook wat betreft de rol van de aannemer zelf waartegen een aangifte loopt. De heer heeft hiermee kennelijk geen ander doel dan het beschadigen van de eer en goede naam van cliënt. Wij laten de inhoudelijke discussie graag waar deze hoort en dat is niet in de media maar bij het Openbaar Ministerie en de rechtspraak.”\n\nDe juridisch adviseur van het stucadoorsbedrijf, mr. Karim Aachboun, verklaart namens zijn cliënt: „Ik kan bevestigen dat mijn cliënt, op basis van het advies van zijn voormalige advocaat, aangifte tegen de heer Labyad en zijn vader heeft gedaan wegens onder meer zware mishandeling. Ik zal op korte termijn hierover ook contact gaan leggen met Ajax. Voor het overige zie ik thans geen aanleiding om op de inhoudsloze reactie van de advocaat van de heer Labyad te reageren.”\n\nOok Ajax is om een reactie gevraagd. „De kwestie is bij ons bekend maar we gaan er niet op reageren”, aldus zegsman Miel Brinkhuis, die de vraag of de club maatregelen tegen Labyad zal nemen onbeantwoord laat.\n\nOntevreden \n\nover werk \n\naan villa \n\nin het Gooi","intensity":0,"negativity":0,"cluster_id":25,"similar_texts":"text275"},{"id":"64","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=990f2f52208f5e686a38#/pages/6","title":"Leerling moet zich vooral goed voelen","text":"Leerling moet zich vooral goed voelen\n\nJe leert altijd nog het beste lezen in de klas (archiefbeeld).\n\nfoto ANP/hh\n\nCorona-achterstand groot, maar focus ligt op welzijn\n\ndoor Niels Rigter\n\nDen Haag Voor het eerst heeft het ministerie van Onderwijs de leervertraging tijdens de coronasluiting concreet gemaakt; met lezen lopen leerlingen gemiddeld 27 schoolweken achter.\n\nIn de miljardenoperatie om de achterstanden in te lopen, kiezen scholen veelal voor programma’s die leerlingen blijer moeten maken, bij uitstek een doel dat amper meetbaar is. Is dat erg? Juist niet, vindt onderwijsminister Arie Slob. \n\nEen heel schooljaar. Dat is de vertraging die leerlingen van de onderbouw van het vmbo gemiddeld hebben opgelopen bij Nederlandse leesvaardigheid tijdens de schoolsluiting. Bij rekenen gaat het om zestien schoolweken. \n\nNetflix-effect\n\nBij de onderbouw van het vwo is die vertraging aanmerkelijk minder: gemiddeld negen weken bij leesvaardigheid en vijf weken bij rekenen. Op basisscholen hebben de resultaten van de leerlingen ook flink te lijden gehad onder de schoolsluiting. Op het vlak van rekenen gaat het om een vertraging van gemiddeld tien weken en zeven schoolweken met begrijpend lezen. \n\nHet gaat om gemiddelden, waarbij geldt: hoe lager het opleidingsniveau van de ouders, hoe groter de vertraging bij leerlingen. Ook scholieren uit gezinnen met lage inkomens, met maar één ouder en bij grote gezinnen is naar verhouding meer vertraging. \n\nOpvallend is dat middelbare scholieren tijdens de coronaperiode wel meer vooruit zijn gegaan met Engelse woordenschat. Leraren verklaren dat uit de extra Engelstalige series die tijdens de lockdown zijn gekeken, zeg maar het ’Netflix-effect’. \n\nHet blijkt uit een analyse van toetsresultaten en gesprekken met schoolleiders. Zij maken zich zorgen over de ontwikkeling van hun leerlingen, over hun vermogens om te kunnen leren, zoals hun motivatie en het kunnen plannen. Bovenal zijn schoolleiders bezorgd om het welbevinden van hun leerlingen, vooral bij hen met een ’kwetsbare thuissituatie’, bij wie thuis een andere taal dan Nederlands wordt gesproken of die thuis minder worden gestimuleerd. \n\nSinds het begin van de coronapandemie half maart 2020 zijn lagere scholen dertien weken dicht geweest, waarvan vier gedeeltelijk. Middelbare scholen waren 19 weken gesloten en nog eens 19 weken gedeeltelijk. De vertragingen die dat tot gevolg heeft gehad, zijn nu voor ’t eerst in schoolweken uitgedrukt. „Het zijn heftige tegenvallers”, zegt minister Arie Slob, die voor de komende 2,5 jaar jaar in totaal 8,5 miljard euro heeft gereserveerd in het Nationaal Programma Onderwijs om de vertragingen in te lopen. „Gelukkig staan de weken vertraging niet gelijk aan de weken die nodig zijn om ze weer in te lopen.” \n\nScholen kregen van het ministerie een ’menukaart’ aangeboden met potentiële programma’s om leerlingen bij te spijkeren, bijvoorbeeld met extra onderwijsassistenten en instructeurs voor werken in kleine groepen en persoonlijke lessen. In het voortgezet onderwijs kiezen scholen vooral voor programma’s die zijn gericht op het welbevinden van leerlingen, zoals depressiepreventie door het Trimbos-instituut, extra sport of psychologische ondersteuning. Over de effectiviteit van alle programma’s waarvoor scholen plannen hebben gemaakt, verwacht het ministerie pas komend voorjaar iets te kunnen zeggen. \n\nDat de aanpak ook voor een groot deel is gericht op het mentale welzijn van leerlingen, is typisch Nederlands en ’heel waardevol’, zegt Slob trots. „In de meeste andere landen zijn de programma’s vooral gericht op kennis. Maar kinderen hebben er ook een leven omheen dat maakt dat ze kúnnen leren.” \n\nVertrouwen\n\nOf de focus op welbevinden in plaats van kennis geen probleem oplevert in de manier waarop scholen hun uitgaven verantwoorden? Slob denkt van niet. De Algemene Rekenkamer waarschuwde in mei voor het risico dat er miljarden worden uitgegeven aan het wegwerken van onderwijsachterstanden zonder te weten of die investering het gewenste effect heeft. „Een bijzondere waarschuwing”, vindt Slob. \n\nVolgens de CU-bewindsman is scholen bewust niet ’de allerhoogste verantwoordingslast opgelegd’. „En het klopt dat verbetering van sociaal welbevinden minder meetbaar is. Het is ook niet zo dat het Nationaal Programma Onderwijs pas geslaagd is als alles is weggewerkt. Ik heb vertrouwen in de onderwijsprofessionals. Dat is in de coronaperiode niet beschaamd.” \n\nMet lezen zo’n \n\n27 weken achter","intensity":1,"negativity":0,"cluster_id":9,"similar_texts":"text132"},{"id":"65","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=30f157f847dc81e446a5#/pages/10","title":"Mea culpa ambtenaren","text":"Mea culpa ambtenaren\n\nDuizenden mensen werden de voorbije jaren ten onrechte door de Belastingdienst afgewezen voor een schuldsanering. Grote zorgen, financiële problemen en bijvoorbeeld de voedselbank waren hun deel. \n\nFoto ANP/HH\n\nZwarte lijst Belastingdienst onrechtmatig \n\nVan onze parlementaire redactie\n\nDen Haag De Belastingdienst heeft in de afgelopen jaren 15.000 mensen ten onrechte afgewezen voor een schuldsanering, bijvoorbeeld omdat ze op een dubieuze ’zwarte lijst’ stonden die de fiscus jarenlang bijhield.\n\nDat zeggen ambtenaren van het ministerie van Financiën in een uitleg over die zwarte lijst, de Fraude Signalering Voorziening (FSV). Daarin stonden de gegevens van honderdduizenden mensen over wie de fiscus ooit een ’signaal’ had gekregen, zonder dat er per se sprake was van fraude of een strafbaar feit. Wie op de lijst stond, kon daar flink hinder van ondervinden. \n\nSchuldsanering\n\nZo werden mensen door de fiscus afgewezen voor een betalingsregeling of schuldsanering als ze in het krijt stonden bij de fiscus, leggen de ambtenaren uit. Ook kregen ze onterecht boetes of kwamen ze zonder reden onder verscherpt toezicht te staan. „Dat hadden we niet mogen doen”, concludeert een van de ambtenaren nu. \n\nHet gaat om grote aantallen mensen. Zo stonden op de FSV zo’n 240.000 burgers en nog eens 85.000 zogeheten ’rechtspersonen’ (zoals bedrijven of ondernemers). De ambtenaren hebben nog niet alle gevolgen in beeld, maar weten bijvoorbeeld wel dat 15.000 mensen met belastingschulden onterecht werden afgewezen voor een schuldsanering. \n\nDe Belastingdienst moest het systeem, na onthullingen door Trouw en RTL Nieuws, uit de lucht halen. Het bleek onder meer in strijd met privacywetgeving, te veel medewerkers bij de fiscus hadden toegang tot de lijst, die bovendien niet vaak genoeg opgeschoond werd. Daardoor stonden veel mensen onterecht als een soort fraudeur gelabeld. \n\nDe Belastingdienst werkt daarom aan een compensatie voor gedupeerden op de lijst. De ambtenaren twijfelen nog hoe ze daar vorm aan moeten geven, leggen ze uit aan de Tweede Kamer. Als er een collectieve regeling komt, krijgen veel mensen te weinig. Maar bij maatwerk kan het weer lang duren voor iedereen is gecompenseerd.","intensity":0,"negativity":0,"cluster_id":13,"similar_texts":"text434"},{"id":"66","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/11/6","title":"Medewerkers van ambulance zwaar mishandeld","text":"### Geweld\n\nTwee ambulancemedewerkers zijn zwaar mishandeld op een vakantiepark in Biddinghuizen. De twee hebben gebroken ledematen en gezichtsbreuken, aldus GGD Flevoland. Er is bij de politie aangifte gedaan van de mishandeling. De ambulance reed naar het vakantiepark na een melding. Na onderzoek van de patiënt en overleg met een arts werd besloten dat het niet nodig was om de patiënt naar het ziekenhuis te brengen. Toeschouwers begonnen daarop te schelden en gingen de twee medewerkers te lijf.","intensity":0,"negativity":1,"cluster_id":51,"similar_texts":"text576"},{"id":"67","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/1/1","title":"Middelbare scholieren in zak en as na lockdown","text":"Grote monden, hangen in de stoel, continu in discussie: het verschil tussen haar leerlingen vóór en na de lockdowns is volgens Angelica Ettema, docent aan het Yuverta vmbo in Montfoort, 'immens'. \"In leerjaar drie, bij de leerlingen die twee schooljaren een lockdown hebben meegemaakt, is het gedrag het moeilijkst. Maar eigenlijk geldt voor 60 procent van al onze leerlingen dat ze anders werken, anders denken en anders doen.\"  \n  \nMiddelbare scholieren hebben zwaarder geleden onder de lockdowns dan basisscholieren. Ze zaten bijna 40 weken in hele of gedeeltelijke lockdown. Wat dat heeft gekost, blijkt uit de eerste voortgangsrapportage van het Nationaal Programma Onderwijs (NPO), die minister Slob van onderwijs gisteren naar de Tweede Kamer stuurde. De grootste zorg voor scholen blijkt nu: hoe zetten we leerlingen weer 'aan'? Hun motivatie is verdwenen, ze hebben niet leren plannen, kunnen moeilijk samenwerken en de aandacht vasthouden. Bovendien lijden ze onder depressies en blijken ze moeilijk handelbaar.  \n  \nHet welzijn mag dan de grootste zorg zijn van schoolleiders, de leervertraging blijkt ook allesbehalve mee te vallen. Vmbo'ers lopen op het gebied van lezen een heel schooljaar achter op het niveau van leerlingen vóór corona. Voor vwo'ers is die achterstand beperkter, maar gemiddeld over vmbo, havo en vwo is de vertraging 27 schoolweken bij lezen en 14 weken bij rekenen. Ettema noemt de eerste toetsresultaten op haar vmbo in leerjaar 3 'schokkend'. Minister Slob verwacht wel dat je een vertraging van tientallen weken in een veel kortere periode kunt inhalen.  \n  \nMaar leren gaat pas goed als een leerling lekker in zijn vel zit. In het praktijkonderwijs maakt 62 procent van de schoolleiders zich hier 'ernstige zorgen' over, in het vwo 23 procent. Leerlingen zelf geven bij de Onderwijsinspectie ook aan minder zin in leren te hebben, minder hun best te doen en lagere cijfers te halen. Maar liefst 92 procent van de middelbare scholen is met NPO-geld projecten gestart om het welbevinden van leerlingen te verbeteren.  \n  \nOp Yuverta vmbo in Montfoort is ook geld aangevraagd. Maar misschien hadden ze, met de kennis van nu, andere keuzes gemaakt. Volgens Ettema zijn de problemen zo praktisch dat de NPO-programma's van het ministerie niet altijd soelaas bieden. \"Het gaat om dingen als: geef eens normaal antwoord, toon eens respect voor de docent. Waarschijnlijk zou het het beste werken als je er consequent bovenop zou zitten en leerlingen er telkens uit zou sturen. Maar dan houd ik niemand in de klas meer over.\"  \n  \nMinister Slob is blij dat in het Nationaal Programma Onderwijs ook geld is uitgetrokken voor sociaal-emotionele problemen. \"Dat is in andere landen niet zo. Het NPO kan ook op het gebied van welbevinden een impuls geven aan kennis over wetenschappelijk erkende lesprogramma's op scholen.\"  \n  \nMaar niet alleen scholen zouden er verantwoordelijk voor moeten zijn dat leerlingen zich beter gaan voelen en beter gaan leren, vindt Kamerlid Lisa Westerveld (GroenLinks). Zij ziet een belangrijke rol weggelegd voor gemeenten en jeugdzorg. \"Goed dat scholen aandacht hebben voor het welbevinden van hun leerlingen en een deel van het NPO-geld hiervoor gebruiken. Het is wel belangrijk dat de hele samenleving op jongeren blijft letten. Dat zou niet primair bij het onderwijs moeten liggen.\"  \n  \nEen positieve noot in het rapport is er ook. Middelbare scholieren blijken er wat betreft hun Engelse woordenschat op vooruit te zijn gegaan tijdens de lockdowns. Hoe dat komt? Leraren hoeven daar niet lang over na te denken: hun leerlingen keken al die maanden uren naar Engelstalige series.  \n  \nIn het kort  \n  \nMiddelbare scholieren leden zwaar onder de lockdowns, blijkt uit een nieuw rapport  \n  \nDe leervertraging is gemiddeld 27 schoolweken bij lezen en 14 bij rekenen  \n  \nDe motivatie en het welzijn zijn flink gedaald","intensity":0,"negativity":1,"cluster_id":9,"similar_texts":"text673"},{"id":"68","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/96/1","title":"Mijn moeder schreef al snel: Goedemorgen lieve zoon","text":"Als jong meisje was Sam Bettens een tomboy en droeg hij de kleren van zijn twee grote broers. Bij zijn sekse stelde hij zich geen vragen, van het woord transgender had hij nooit gehoord. 'Ik was een meisje en kreeg borsten, die realiteit aanvaardde ik.'  \n  \nIn de zomer van 2018 begon Bettens te begrijpen wat het knagende gevoel dat hij al jarenlang had nou precies betekende. 'Ik zag een foto van het kind van vrienden dat was geboren als meisje maar zodra hij kon praten riep dat hij een jongetje was. Zo ging hij ook naar school. Ik dacht terug aan de afschuwelijke rokken die ik op mijn katholieke school moest dragen en voelde een steek van jaloezie.' Niet lang daarna kreeg zijn vrouw Stef borstkanker en moest zij een dubbele borstamputatie ondergaan. 'Dat riep bij mij de wrange gedachte op dat ik het juist fijn zou vinden als ik geen borsten meer had.'  \n  \nNa lange gesprekken met een transgendervriend, zijn vrouw en een therapeut besefte hij dat hij als man door het leven wilde. Dankzij hormoontherapie en een borstoperatie werd hij definitief Sam.  \n  \nOver zijn transitie sprak Bettens openhartig in interviews en vlogs. Maar hoe bekend hij ook werd onder zijn vroegere naam, net als veel andere transgenders gebruikt hij die liever niet meer. De cover van George Michaels Freedom door zijn band Rex Rebel, was een kwinkslag: in de videoclip zien we Bettens de ene na de andere mannenoutfit aantrekken, onderzoekend wie hij wil zijn. In de clip bij de nieuwe single Body loopt hij rond in blote bast. Voor mannen die als man zijn geboren is dat niets bijzonders, voor Bettens als transman ligt dat gevoelig.  \n  \nWaarom wilde je dit graag, jezelf tonen met ontbloot bovenlijf?  \n  \n'Het nummer Body gaat over jezelf durven laten zien zoals je bent, dat gaat niet alleen over transgender zijn. Het onderwerp is universeel, want we verlangen er allemaal naar gewoon onszelf te kunnen zijn. Toen we bezig waren met de clip dacht ik ineens: dit is misschien wel hét moment om te laten zien hoe ik er als transman uitzie, een jaar na mijn borstoperatie. Juist omdat ik bevoorrecht ben en weinig last heb van negatieve reacties, voel ik de verantwoordelijkheid iets te betekenen voor al die mensen die wél met oordelen te maken krijgen. Mijn transitie heb ik toch al niet anoniem en ongemerkt kunnen doormaken, dan kan ik mijn bekendheid beter benutten om bij te dragen aan meer openheid en begrip.'\n\nOok omdat je zelf een voorbeeld hebt gemist?\n\n'Jazeker. Als tiener wist ik niet dat er zoiets bestond als genderdysforie, waarbij het geslacht waarmee je geboren bent niet overeenkomt met wie je je voelt. Was ik vandaag twaalf geweest, dan had de wereld er anders voor me uitgezien. Het engste en moeilijkste gedeelte van het hele proces waren niet de operatie en hormoontherapie, maar de vragen en de onzekerheid vooraf: wás ik wel trans- gender? Was het geen midlifecrisis? Ik was midden veertig en had een geweldige vrouw en kinderen, een mooie carrière, ik was niet suïcidaal - had ik het recht méér te willen? Dat vond ik het ingewikkeldst. Ik wist dat mijn keuze voor een transitie niet slachtofferloos zou zijn; het zou moeilijk worden voor iedereen om me heen, voor mijn gezin, mijn ouders.Ook was ik bang dat ik misschien niet meer zou kunnen zingen en niet meer voor mijn gezin zou kunnen zorgen. Gelukkig reageerde Stef begripvol; ze vond mijn mannelijke kant altijd al aantrekkelijk. Ook mijn bandleden zeiden dat ik voor mijn geluk moest kiezen. En mijn transgendervriend zei: je hoeft niet eerst op het randje van een brug te staan om je leven te kunnen leiden zoals jij dat wilt. Die bemoediging had ik nodig, en hoop ik anderen te kunnen geven. Ik besef maar al te goed hoeveel geluk ik heb gehad - sommige transgenders verliezen hun partner, vrienden of baan. Maar hoe dan ook, je bent niemand iets verschuldigd. Ieder mens heeft het recht zichzelf te zijn.'\n\nHoop je dat de videoclip iets verandert?\n\n'Ik hoop dat het mensen minder bang maakt voor alles wat anders is. Veel mensen hebben mij jarenlang gekend als vrouw; nu zijn mijn borsten weg en dat is misschien even raar. Maar het is niet mijn bedoeling te choqueren; ik wil laten zien dat het uiteindelijk níét zo vreemd of eng is als je misschien dacht. Ik vond het superspannend. Thuis in Californië loop ik geregeld zonder T-shirt. Daar voel ik me intussen prima bij, maar in de studio voelde dat heel kwetsbaar. Niet eens zozeer vanwege mijn borstkas, want daar ben ik heel tevreden mee. Maar ik blijf altijd details zien aan mijn lichaam die minder vrouwelijk zijn; zo is mijn bekken toch net iets breder dan bij mannen die als man zijn geboren. Door open te zijn over mijn onzekerheden, hoop ik anderen een hart onder de riem te steken. De clip en foto's moesten er dan ook niet te sexy uit komen te zien - het gaat erom dat ik er tevreden en blij uitzie. Ik ben veel gelukkiger dan drie jaar geleden. Dát is wat ik wil delen.'\n\nWat is er in die drie jaar veranderd?\n\n'In mijn gedrag en uiterlijk zocht ik altijd de grenzen op: kan dit nog of is dit raar voor een vrouw? Mijn haar werd steeds ietsje korter, mijn kleding mannelijker. Met een binder drukte ik mijn borsten plat omdat ik die steeds slechter kon verdragen. Nu klopt mijn uiterlijk eindelijk met wie ik me vanbinnen voel. Dat geeft rust. Als mijn kinderen me plagen dat ik oud word, kan ik daar, in tegenstelling tot een paar jaar geleden, hartelijk om lachen. Dat mijn zoon en mijn dochter papa tegen me zeggen, dat mijn vrouw het heeft over haar husband... wat dat doet, is bijna niet uit te leggen. Ik kon me mezelf ook nooit voorstellen als oma. Maar opa - no problem.'\n\nHoe was het om jezelf de eerste keer in de spiegel te zien na de operatie?\n\n'Ik had de dagen tot de ingreep afgeteld, zó graag wilde ik het. Vier dagen later mocht het verband eraf. Mijn vrouw was erbij toen ik in de badkamer de windsels verwijderde. Ik was bang dat ik te emotioneel zou worden en in huilen zou uitbarsten. Maar het verrassende was: toen ik mezelf zonder borsten zag, was dat dus juist niet verrassend. Mijn huid was natuurlijk nog gezwollen en rood, toch dacht ik: ja, nu klopt het.'\n\nGeen tranen?\n\n'Nee, opluchting: zo hoort het. De hele week nadat de drains waren verwijderd, liep ik thuis zonder shirt rond, of ik het nou koud had of warm. Ik wil mezelf nooit meer verbergen.'\n\nHoe reageert de buitenwereld?\n\n'Voor vrienden in Amerika die ik elke week zie is het makkelijker om me Sam te noemen dan voor ooms en tantes die mij mijn hele leven hebben gekend als vrouw. Dat heeft tijd nodig. Mijn stem is lager dan voorheen, maar als iemand me aanspreekt als vrouw, bekruipt me het gevoel dat ik nog een lange weg heb te gaan. Bij iemand van mijn leeftijd verloopt dit proces trager en moeilijker dan bij jongeren.  \n  \nDe eerste keer dat ik in mijn zwembroek op het strand liep, zal ik nooit vergeten. Ik wandelde langs een groepje voetballende jongens en hoorde: Hé, toffe tatoeage. Ik voelde me fantastisch: in de ogen van die jonge gasten was ik gewoon een kerel met een tattoo. Het riep ook verdriet op omdat ik nooit een jongen van 22 ben geweest. Dat gemis van wat ik nooit heb kunnen zijn, is een rouwproces. Die tijd ben ik aan het inhalen. Van andere transmannen - we vormen een Facebookgroepje - hoor ik dat ze blij zijn dat ze nu eindelijk een stropdas kunnen omdoen. Ikzelf koop graag mannendeodorant, mannenshampoo, mannendouchegel. En ik sport veel. Het is niet aantrekkelijk om als man van 49 nog ijdel te zijn maar dat probeer ik mezelf maar te vergeven - dat wordt vast vanzelf minder.'\n\nWat was voor jou de grootste erkenning?\n\n'Mijn moeder noemde vroeger niet vaak mijn naam; ik heb oudere broers en ze noemde me altijd 'zusje'. In haar e-mails schreef ze al snel: 'dag Sam' of 'goedemorgen lieve zoon'. Dat deed ze heel bewust. Sommige vrienden spreken me aan met brother. En vanochtend vroeg een vriend waarom ik nog wakker was om half drie 's nachts. Ik antwoordde dat ik zijn appje had gezien toen ik moest plassen. 'Ja, wij oude mannen moeten er 's nachts steeds vaker uit, hè,' zei hij. Dat lijken kleine opmerkingen, maar ze zijn onbetaalbaar.'\n\nSAM BETTENS\n\nGeboren Kapellen, België, 23 september 1972 Opleiding Fotografie (niet afgemaakt vanwege doorbraak met K's Choice) Loopbaan Begon begin jaren negentig als zanger en gitarist in de band The Basement Plugs. Samen met broer Gert vormde hij The Choice, later K's Choice, dat in 1995 een wereldhit scoorde met Not an Addict. Bettens trad ook solo op, schreef titelsongs voor de films Zus & Zo en Leef! en werkte samen met onder anderen Bløf en Ozark Henry. In februari vorig jaar bracht hij met Rex Rebel het album Run uit. In 2019 maakte hij bekend dat hij transgender is. Getrouwd met Stef Kramer; twee stiefkinderen, twee adoptiekinderen Woont in Palm Desert in de VS.","intensity":0,"negativity":0,"cluster_id":49,"similar_texts":"text787"},{"id":"69","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/92/1","title":"Moeder is er niet meer","text":"Ik stap voor het eerst het huis binnen van Jo van Overdijk-van de Ven. Ik heb haar nooit gekend. Een maand geleden is ze op negentigjarige leeftijd in haar geboorteplaats Oirschot overleden. Op de rouwkaart heb ik haar foto gezien, en ik heb de videoregistratie van haar uitvaartmis bekeken. Ik zag haar zeven kinderen en de familie afscheid nemen.  \n  \nJo was binnen een week na haar dood begraven. De afwikkeling van haar nalatenschap vergt maanden. Al jaren fascineert me die fase waarin levens en spullen worden herijkt. Waarom wordt die tijd doorgaans doodgezwegen? Te privé?  \n  \nDe kinderen van Jo van Overdijk-van de Ven gaven me toestemming dat tweede afscheid te volgen. Het inventariseren van Jo's inboedel. Het verdelen van haar spullen. Gaan ze er nog spijt van krijgen dat ze een pottenkijker binnenlaten? De afwikkeling van de nalatenschap van je laatste ouder is een emotionele achtbaan en zet de familieverhoudingen op scherp.  \n  \nIk hang mijn jas in de hal aan de kapstok en kijk in de ronde spiegel die boven een trapnaaimachine hangt. Op het houten blad van de naaimachine staat een schilderijtje van viooltjes, gesigneerd Jo v.d. Ven. Ernaast een bus haarlak en een grote zwarte kam. Jo's haarlak en kam. Achter me de trap naar boven en de traplift.  \n  \nAarzelend loop ik de woonkamer in en neem plaats in een grote leren leunstoel midden in een overvolle ruimte. 'Dat is de stoel van moeder,' zegt Antoinette, de oudste dochter. Ontzet spring ik op. Jo's cognackleurige relaxfauteuil. Draaibaar, met een ronde metalen schaalvoet. 'Ga maar lekker zitten,' maant Antoinette. 'Ze is er toch niet meer.'  \n  \nWe zitten in de tussenwoning aan De Korenaar in Oirschot, waar haar moeder de laatste 32 jaar heeft gewoond. Antoinette heeft de tafel ingericht als gedenkplaats. Jo van Overdijk lacht me vanuit een zilverkleurige fotolijst toe.  \n  \nAan weerszijden staan vaasjes met bloemen. Tegen een van die vaasjes een ansichtkaart van een tropisch vakantieoord die Jo bij leven niet meer bereikte. Voor de foto een glazen pot met krammetjes die ze overhield aan een operatie aan een vernauwde beenslagader. Ze had het plan de krammetjes in een schilderij te verwerken, vertelt Antoinette, maar dat stelde ze eindeloos uit. Zolang dat schilderij niet afkwam, kon zij niet sterven. Moeder was daar heilig van overtuigd.  \n  \nDe gedenktafel maakt dat Antoinette zich niet moederziel alleen voelt als ze in dit lege huis komt. 'Hoi moeder,' roept ze al in de deurpost. Ze wacht nog elke keer op haar stem.  \n  \nHoe vaak is ze hier sinds haar moeders overlijden geweest, vraag ik Antoinette. Twee dagen na de begrafenis was ze hier voor het eerst, vertelt Antoinette. Die keer heeft ze alleen maar in de kamer gezeten. De dag daarna kwam de gemeente het bed ophalen dat moeder had mogen gebruiken. De keer erop draaide ze een wasje en gaf ze de planten water. Pas een week later begon ze met het inventariseren van moeders bezittingen. Schoorvoetend. In een huis vol spullen. Dat doet ze nu bijna iedere dag. Steeds een uur of drie.  \n  \nZe wijst naar de hoek van de woonkamer waar ze volstrekt willekeurig is begonnen. Dat is de hoek waar de betegelde bar de woonkamer scheidt van de open keuken aan de voorkant van het huis. In een oranje schrift noteerde ze als eerste de twee sepiakleurige portretten van oma en opa, de ouders van haar moeder, daar hangend aan de muur.  \n  \nAntoinette praat aan één stuk door. Het lijkt of ze niet kan stoppen. 'Net als ons moeder,' zegt ze. Woorden die in Brabant algauw versmelten tot 'smoeder'. Soms klinkt dat liefkozend uit de mond van Antoinette. 'Smoeder.' Soms spuwt ze het als een scheldwoord uit.  \n  \nAls Antoinette even stilvalt, zet ze koffie. In de keuken plukt ze een blaadje van de scheurkalender. Er staat een citaat op van Jeroen Brouwers: Geluk is wat men voelt als men een ogenblik niet aan de dood denkt.  \n  \nZe leidt me rond. In het voorschuurtje naast de hal staan een rolstoel en rollator geparkeerd. Op de eerste verdieping is moeders slaapkamer, de badkamer, een logeerkamer en een kamer met een zonnebank. Op de grote, betimmerde zolder prijkt in een hoek de wasmachine, de volautomaat waarmee Jo zo verguld was omdat ze voortaan de was niet meer apart hoefde te centrifugeren. Naast de wasmachine de stoel, waarop moeder verzaligd naar het ronddraaiende sop zat te kijken, alsof het een mooie film was. Die omschrijving is van Antoinette.  \n  \nIeder mens die sterft, is een museum dat brandt, nog zo'n tegeltjeswijsheid. Opgegaan in rook: alle kennis die Jo van Overdijk in haar lange leven heeft vergaard. Volgens Antoinette was moeder van de meest uiteenlopende zaken op de hoogte en had ze over alles een mening. Voetbal en tennis. Ruimtevaart en politiek. Ieder mens die sterft, is een museum dat brandt. En ieder huis dat na een dood wordt ontmanteld, is een heiligdom dat wordt platgebombardeerd. Erfgoed dat voorgoed verloren gaat.  \n  \nWas moeder beroemd geweest, dan had de gemeente haar woonkamer allang verzegeld. Ze hadden haar bestaan in een tijdcapsule proberen te conserveren. Naast de voordeur zou een bordje hebben gehangen: Jo van Overdijk-van de Ven (1926-2017) heeft hier geleefd.  \n  \nNog steeds wekt het huis de indruk dat het erbij ligt zoals moeder het verliet. Schone schijn. Het grote ordenen is al begonnen. Jo zou het in één oogopslag zien.  \n  \nIn de hoek van de woonkamer waar ze tot haar sterfdag in een leenbed sliep, schoof Antoinette de eikenhouten tafel om ruimte te scheppen. En daar op die beige bank, waar vroeger het bezoek zat, zetelt nu een kleurig gezelschap van knuffels. Een eland, een kuiken, Ernie van Sesamstraat, een stel beertjes. Toen moeder nog leefde, lag op die bank alleen een bruine beer, met strik. Die andere knuffels vond Antoinette in een schoenendoos in de kelderkast. Ze zette hen bij die bruine beer. Dan voelt hij zich niet zo alleen.  \n  \nAntoinette doet haar best haar moeders huis zoveel mogelijk moeders huis te laten blijven. Maar die kruiden in de keukenkast kon ze toch onmogelijk laten staan. Moeder had er plichtsgetrouw een aankoopdatum op gezet, maar weggooien ho maar. Sommige potjes stamden uit 'het jaar stillekes', zoals Antoinette dat noemt. Sommige waren meer dan vijftien jaar oud. Ze heeft de rest van de keukenkastjes ook maar geordend.  \n  \nOok het ronde spanen doosje met Hindelooper schilderwerk is leeggeschud. Moeder gooide er bijeen geveegde kruimels in en de eeltresten van haar voeten. Plus het gezichtshaar dat ze met behulp van spiegel en pincet zorgvuldig verwijderde. De papieren zakdoekjes die moeder altijd in een vouw van haar relaxfauteuil moffelde zijn in de afvalbak gegooid. En dat is pas het begin.  \n  \nAntoinette dacht dat ze de weg kende in het huis omdat ze hier de laatste anderhalf jaar van haar moeders leven bijna elke dag kwam. Ze meende dat ze zicht had op moeders spullen, dat ze wist waar alles lag. Het bleek een misvatting. Rondkijkend in dit huis viel ze van de ene in de andere verbazing. Als ze een kastdeur opentrok waarachter ze nooit eerder een blik had geworpen. Als ze een laatje inspecteerde waarvan ze de inhoud nooit had gezien.  \n  \nPas nu beseft ze dat ze maar een beperkt deel van moeders huis kende. Dat ze sommige kamers zelden bezocht. Op de zolder kwam ze alleen voor de was. Wat moeder allemaal had vergaard en zorgvuldig weggeborgen - Antoinette had geen flauw benul.  \n  \nWat doen we met de spullen? Een portret van Nederland in één nalatenschap verschijnt op Allerzielen, 2 november, bij De Correspondent € 22,50.","intensity":0,"negativity":0,"cluster_id":34,"similar_texts":"text329"},{"id":"70","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=883e6b92cf5d08703bbe#/pages/6","title":"Moordverdachte in cel","text":"Moordverdachte in cel\n\nOorlogsmisdrijven Suriname\n\nAMSTERDAM De politie heeft dinsdag in Amsterdam een 55-jarige man aangehouden die wordt verdacht van het plegen van moorden tijdens de Binnenlandse Oorlog in Suriname, een burgeroorlog in de periode 1986-1992. \n\nHet Openbaar Ministerie beschuldigt de man – een in Suriname geboren Nederlander – van oorlogsmisdrijven. Hij zou in 1987 meerdere burgers hebben vermoord. De man is vrijdag voorgeleid aan de rechter-commissaris, die besloot zijn voorarrest met veertien dagen te verlengen.\n\nTijdens de Binnenlandse Oorlog vocht het door Desi Bouterse geleide Surinaamse Nationaal Leger tegen het Junglecommando van Ronnie Brunswijk. Honderden burgers werden gedood, tienduizenden sloegen op de vlucht.","intensity":0,"negativity":0,"cluster_id":46,"similar_texts":"text461"},{"id":"71","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/34/2","title":"Na zeven jaar krijgt het Noord Nederlands Orkest weer een chef-dirigent","text":"Na zeven jaar zonder te hebben gezeten, kan het Noord Nederlands Orkest vandaag eindelijk een nieuwe chef-dirigent presenteren. De Noor Eivind Gullberg Jensen (49) begint volgend seizoen bij het orkest in Groningen. Door de benoeming op relatief korte termijn (in de klassieke muziek wordt doorgaans meerdere seizoenen vooruit gepland), werkt hij in zijn eerste seizoen zes weken met de Groningers.  \n  \nVoor het Noord Nederlands Orkest is het de tweede benoeming in korte tijd: eerder deze maand wist het al Hartmut Haenchen (78) aan zich te binden als vaste gastdirigent. Haenchen maakte naam als dirigent van De Nederlandse Opera. Gullberg Jensen zal zijn 'chefschap' combineren met de leiding over het operahuis van Bergen in Noorwegen.  \n  \n'Ik vond Groningen meteen heel mooi', zegt de Noor. 'Ik maak na een concert altijd een lange wandeling. Wat me opviel, was hoe bruisend de stad was door de vele studenten. Ik hoop dat we hen ook meer naar de zaal kunnen lokken, daar wil ik mijn best voor doen. Als wij hen voor ons kunnen winnen, bepaalt dat of er later überhaupt een cultureel leven is.'  \n  \nDe dirigent werkte voor het eerst met het orkest in 2018. Hij dirigeerde toen het Requiem van Verdi. Er volgden nog twee gezamenlijke projecten, de laatste in september dit jaar. Onlangs konden de orkestleden over de dirigent stemmen. 'Daaruit bleek dat het draagvlak voor Eivind waanzinnig groot was', zegt artistiek leider Marcel Mandos.  \n  \nMet de benoeming komt een einde aan een lange zoektocht. Na het vertrek van Stefan Asbury in 2015 leek Mandos soms bijna een opvolger binnen te hebben, maar dirigenten die hij had uitgenodigd voor een gastdirectie, bleken net bij een ander orkest te hebben getekend. 'We zijn niet stuurloos geweest', benadrukt Mandos. 'In mijn beleving heeft onze gastdirigent Antony Hermus de rol van chef op zich genomen. Ik had hem ook gevraagd of hij officieel chef wilde worden, maar hij wilde zijn vrijheid behouden.'  \n  \nHoe zou hij Gullberg Jensen kenschetsen? 'Hij is een dirigent die het orkest echt meeneemt, hij heeft een uitstekende slag. Hij kan duidelijk overbrengen hoe hij het wil. Ik hoor ons orkest bijna dagelijks en met hem merkte ik dat het anders klonk: transparanter, opener, de klank fonkelde meer. En hij geeft ruimte aan de musici. Hij is een innemend en plezierig mens, dat is ook belangrijk.'  \n  \nDe eerste kans om Gullberg Jensen te zien, is op 27 januari in De Oosterpoort in Groningen. Daarna zijn er concerten in Assen (De Nieuwe Kolk) en Amsterdam (het Concertgebouw).","intensity":0,"negativity":0,"cluster_id":44,"similar_texts":"text706"},{"id":"72","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/nederlandse-apneupatienten-stellen-philips-aansprakelijk-a4063452#20211029-79886-301","title":"Nederlandse apneupatiënten stellen Philips aansprakelijk ","text":"Rechtszaak Nederlandse patiënten vrezen dat hun klachten verband houden met de slaapapneu-apparatuur van Philips.,Advocatenkantoor SAP, dat gespecialiseerd is in letselschade, stelt Philips aansprakelijk voor problemen met zijn slaapapneu-apparaten. Het advocatenkantoor uit Amersfoort wil dat op kosten van Philips onderzocht wordt of de apparaten bij gebruikers gezondheidsschade hebben veroorzaakt.In juni waarschuwde Philips al voor problemen met de apparaten van zijn Dreamstation-lijn. Die blazen via een masker zuurstof in de mond of neus van apneupatiënten, die daardoor minder last hebben van ademstops tijdens hun slaap. Van het geluiddempende polyester-polyurethaanschuim in de machine kunnen echter deeltjes loskomen, of gassen. Die kunnen de luchtweg irriteren, en zijn mogelijk zelfs kankerverwekkend.\n\nLees ook: De onzekerheid over de risico’s van de apneu-apparaten van Philips blijft nog wel even voor de gebruikers\n\nSAP treedt vooralsnog op namens vier gebruikers. Zij hebben last van klachten zoals duizeligheid, kaakholte-ontstekingen en longkanker en vragen zich af of die verband houden met de apparaten. „Onze cliënten zijn erg bezorgd, omdat ze jarenlang elke nacht aan deze apparaten hebben gelegen”, zegt advocaat Mark de Hek. „Ze geven aan dat het zeer confronterend is om na zo'n lange periode te horen dat ze risico lopen.”TerugroepactieHet advocatenkantoor wil nu dat Philips de machines van deze mensen onderzoekt. Ook wil het dat Philips zijn onderzoeksdata over dit probleem deelt met de gebruikers van de apparaten. Ook roept SAP andere gebruikers op om zich bij het kantoor te melden. Zo’n vijftigduizend Nederlanders gebruiken de gewraakte Philips-apparaten, wereldwijd zijn dat drie tot vier miljoen mensen. Het bedrijf is momenteel bezig de apparaten te vervangen of te repareren. Die operatie duurt een jaar. Philips heeft er een half miljard euro voor uitgetrokken – exclusief eventuele juridische kosten. Voor zover bekend is het de eerste zaak in Nederland tegen Philips naar aanleiding van de terugroepactie. In de VS zijn een kleine honderd rechtszaken aangespannen tegen het bedrijf, die mogelijk worden gebundeld in een massaclaim.Philips merkte dat er vorig jaar een grote toename was in klachten over het apparaat, die vooral afkomstig waren uit de VS. Het bedrijf vermoedt dat er in dat land een verband bestaat met het gebruik van schoonmaakapparaten die met ozon werken. Het schuim gaat daarvan kapot. Ook een hoge luchtvochtigheid lijkt een rol te spelen bij de problemen met de apneumachines. Een woordvoerder van Philips zegt niet inhoudelijk te kunnen ingaan op de aansprakelijkstelling. Hij zegt dat het bedrijf het probleem zeer serieus neemt en ernaar streeft het zo goed en snel mogelijk op te lossen.\n\nLees ook: De onzekerheid over de risico's van de apneu-apparaten van Philips blijft nog wel even voor de gebruikers\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":1,"cluster_id":10,"similar_texts":"text187"},{"id":"73","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=a7f5e64478dfe45d93b3#/pages/22-23","title":"Nederlandse claim om Philips’ apneu-apparaat","text":"Nederlandse claim om Philips’ apneu-apparaat\n\nPhilips heeft al €500 miljoen uitgetrokken om het probleem met de Dreamstation I op te lossen.\n\nfoto Philips\n\ndoor Wouter van Bergen\n\nAmsterdam\n\nOok gebruikers van slaapapneu-apparaten in Nederland hebben een claim ingediend tegen Philips. Vier gebruikers van de Dreamstation I willen op kosten van Philips laten onderzoeken of hun gezondheid mogelijk schade heeft opgelopen door de apparaten waar het concern dit voorjaar voor waarschuwde.\n\nPhilips nam de stap nadat was gebleken dat, met name bij gebruik van verkeerde schoonmaakmiddelen, geluidswerend schuim in de apparaten kan afbrokkelen. Daarbij kunnen deeltjes in de luchtwegen van patiënten terechtkomen en kankerverwekkende gassen vrijkomen.\n\nVolgens Mark de Hek en Saskia de Groot van Sap Letselschade Advocaten, die de vier Nederlanders bijstaan, gaat het om mensen die klachten kregen nadat ze jarenlang gebruik hebben gemaakt van het apparaat, ’waarvan Philips nu aangeeft dat het ernstig levensbedreigend letsel kan veroorzaken’. Een van hen lijdt aan longkanker, terwijl de persoon nooit had gerookt, zegt De Hek. In Nederland maken volgens hen ongeveer 50.000 patiënten gebruik van de apparaten. \n\nDe vier patiënten hebben uiteenlopende klachten, die allemaal genoemd worden in de waarschuwing die is uitgegaan, vertelt De Hek. „We willen onafhankelijk onderzoek naar hun individuele apparaten om vast te kunnen stellen of die gebreken vertonen. Als dat zo is, kan dat een startpunt zijn om te onderzoeken of er een redelijk vermoeden kan bestaan dat hun klachten daarmee samenhangen.”\n\nEen woordvoerder van Philips kan niet inhoudelijk ingaan op de aansprakelijkstelling. De onderneming streeft ernaar het probleem zo goed en snel mogelijk op te lossen, aldus de zegsman.\n\nHet probleem met het afbrokkelend schuim zou zich vooral voordoen in de Verenigde Staten, waar - tegen de instructies van Philips in - weleens met ozon wordt gewerkt om apparaten schoon te maken. In Noord-Amerika hebben al eerder diverse partijen Philips aansprakelijk gesteld en claims ingediend. Philips is inmiddels een terugroepactie begonnen om apparaten te repareren of te vervangen. In totaal heeft het €500 miljoen opzij gezet om de problemen op te lossen.","intensity":0,"negativity":0,"cluster_id":10,"similar_texts":"text14"},{"id":"74","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/22/5","title":"Nederlandse vrouwen loten Zweden op EK","text":"VoetbalDe Nederlandse voetbalsters spelen tijdens het EK van 2022 in Engeland in de groepsfase tegen Zweden, Zwitserland en Rusland. Dat heeft de loting donderdag bepaald. Zweden is op dit moment de de nummer twee op de wereldranglijst. De Scandinavische ploeg was in Tokio goed voor olympisch zilver. Zwitserland staat op de twintigste plaats op de Fifa-ranking en Rusland op de 24ste plek. Nederland is de nummer 4 van de wereld. Het EK wordt gehouden van 6 tot en met 31 juli en omvat in totaal 31 wedstrijden door heel Engeland. Nederland is titelverdediger.","intensity":0,"negativity":0,"cluster_id":18,"similar_texts":"text341"},{"id":"75","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/13/1","title":"Niet alleen Shell is traag in klimaattransitie","text":"### Klimaatverandering - Analyse - Aandelen van activisme\n\nToen een collega-ceo uit de energiewereld Ben van Beurden eens vroeg hoe hij dacht dat zijn kleinkinderen later zouden denken over zijn klimaathandelen, reageerde de baas van Shell naar verluidt als door een wesp gestoken. Begrijpelijk wellicht, want in de vraag ligt het antwoord besloten: de koers die Van Beurden met zijn energieconcern vaart is vooral bedoeld om zoveel mogelijk geld te verdienen ten koste van verwoestende klimaatontwrichting. Leg daar maar eens verantwoording over af aan toekomstige generaties.  \n  \nEr is weinig dat Ben van Beurden en Shell goed kunnen doen, soms tot verbazing van de ceo. In een interview eerder dit jaar met de Volkskrant zei hij dat zijn onderneming maar weinig krediet krijgt voor de inspanningen die het bedrijf zich getroost om het klimaatprobleem te temperen.  \n  \nIn hetzelfde interview zei de Shell-topman dat uit eigen onderzoek bleek dat slechts een klein deel (9 procent) van de Nederlanders weinig vertrouwen in het concern heeft terwijl Shell bij een kwart van de bevolking juist veel vertrouwen inboezemt. Die kleine groep tegenstanders is lawaaiig en krijgt onevenredig veel aandacht, was zijn klacht.\n\nScrupules\n\nHet is de vraag of Van Beurden er nu nog hetzelfde over denkt. Deze week verloor hij namelijk een van zijn belangrijkste medestanders, ABP. Het grootste pensioenfonds van Europa, en een van de grootste ter wereld, kondigde deze week aan dat het zijn beleggingen in fossiele energie (ter waarde van 15 miljard euro, waarvan een kleine half miljard in Shell) van de hand doet. De reden is eenvoudig, stelde bestuursvoorzitter Corien Wortmann: doorgaan op dezelfde weg is onverantwoord.  \n  \nTwee alarmerende rapporten van klimaatpanel IPCC en energiedenktank IEA vormden volgens Wortmann de directe aanleiding voor ABP om te stoppen met fossiel. Ook de groeiende druk vanuit de achterban heeft een rol gespeeld.  \n  \nLange tijd zei ABP juist in Shell te blijven beleggen omdat het fonds als gezaghebbende belegger dan invloed had op de koers van het energieconcern. Maar daar steunde ABP als enige grote Nederlandse belegger Shells eigen klimaatresolutie, die veel minder ver ging dan die van beleggersclub Follow This. Veel andere grote beleggers steunden die alternatieve resolutie wel.  \n  \nMaar onlangs ging het roer kennelijk om. 'We zien dat het niet lukt onze invloed aan te wenden', zei Wortmann in een interview met de Volkskrant. Met andere woorden, Shell doet te weinig aan klimaatbescherming. Van Beurden reageerde donderdag (toen het concern aankondigde een grotere CO2-besparing te doen dan de rechter vereist) afwijzend op het besluit van ABP. 'Symboolpolitiek', oordeelde hij.  \n  \nHedgefondsen met een stuk minder scrupules dan het keurige ABP staan te trappelen om de stukken over te nemen, lieten ze laatst weten aan de Financial Times. Ze hebben de afgelopen maanden alvast een mooi 'ritje omhoog' gemaakt met aandelen waar klimaatbewuste beleggers vanaf wilden. Nu de wereldeconomie opveert en energie snel duurder is geworden, is ook de waarde van olieconcerns gestegen, en daarmee die van hun aandelen. Zij maken dus mooie winsten met de stukken die Nederlandse pensioenfondsen (eerder stapte ook metaalelektrofonds PME uit) op de markt zullen brengen. Daarmee is het middel mogelijk erger dan de kwaal en is ABP zijn invloed ook nog eens kwijt. Daar schiet het klimaat niets mee op, lijkt het ook oordeel van Van Beurden.  \n  \nHet vertrek van ABP is een klaroenstoot die vooral in pr-opzicht schadelijk is voor Shell, dat langzaam in de hoek gedreven wordt waar ook sigarettenfabrikanten zitten te mokken. De groeiende druk vanuit de samenleving, vanuit beleggers en vanuit de rechterlijke macht, zal het energieconcern uiteindelijk dwingen een duurzamer koers te gaan varen. Maar Shell voelt zich gevangen tussen twee vuren. Het verdient nog altijd miljarden met het fossiele spel van exploratie, winning, handel en chemie. In duurzame opwekking renderen de investeringen veel minder, een van de redenen waarom het concern hier relatief weinig geld in steekt.\n\nTraag\n\nDat kun je cynisch noemen. Als je elk kwartaal miljarden overhoudt, zou Shell makkelijk meer geld in duurzame opwekking kunnen steken. Van Beurden zegt het zelf ook: hij heeft zijn oude fossiele ('legacy') onderdelen nodig om de eigen energietransitie te betalen.  \n  \nMaar juist van dit laatste blijkt zo weinig. Er zijn wat duurzame initiatieven; er is sinds deze week de belofte (nog geen concreet voorstel) om de uitstoot van de eigen fabrieken, raffinaderijen en kantoren met netto de helft te verminderen (en die van klanten ook). Maar aan de echte bulk - de verkoop van benzine, diesel en kerosine - gebeurt nagenoeg niets. En juist hier lijdt het klimaat.  \n  \nEr gaapt nog altijd een enorm gat tussen wat landen beloven te investeren in duurzame opwekking en wat er nodig is om de opwarming van de aarde tot anderhalve graad te beperken, zo bleek deze week opnieuw uit diverse rapporten van gezaghebbende klimaatinstanties.  \n  \nDit gat is niet zomaar te dichten. De aanleg van een windpark op zee kost zeven jaar en vooral vergunningen vergen een eeuwigheid. Burgers stribbelen tegen als er hoogspanningsverbindingen aangelegd moeten worden of windparken op land verschijnen. Dat de energietransitie traag gaat, is niet alleen de schuld van Shell. Het komt ook door overheden die te traag reageren met het aanpassen van regelgeving. En van ons burgers.  \n  \nDus dat Van Beurden boos reageert als je hem vraagt wat zijn kleinkinderen zullen vinden, is begrijpelijk. En tegelijk is er die andere realiteit. Namelijk dat zijn concern, dat de kennis en het geld heeft om de energietransitie sneller in gang te zetten, weinig haast lijkt te hebben.","intensity":0,"negativity":1,"cluster_id":58,"similar_texts":"text575"},{"id":"76","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=75f8e4160f6f3e11edef#/pages/46-47","title":"Noord aan max met capaciteit","text":"Noord aan max met capaciteit\n\nLiander meldt dat grootgebruikers geen nieuwe elektriciteitsaansluiting kunnen krijgen. \n\nAMSTERDAM Twee elektriciteitsstations in Noord-Holland hebben hun maximale capaciteit bereikt. Voor Amsterdam-Noord geldt dat ’grootgebruikers’ voorlopig geen nieuwe elektriciteitsaansluiting kunnen krijgen, meldt Liander.\n\nSupermarkten, scholen of bedrijfsgebouwen kunnen in dat gebied daarom voorlopig niet op het elektriciteitsnetwerk terecht. Bestaande grootverbruikers kunnen hun aansluiting niet uitbreiden.\n\nReeds gedane aanvragen zal Liander nog honoreren. Ook heeft de netbeheerder ruimte gereserveerd voor geplande woningbouwprojecten. Andere partijen komen op een wachtlijst. Gewone consumenten die een nieuwe aansluiting willen, bijvoorbeeld na een verhuizing, treft de maatregel niet.","intensity":0,"negativity":0,"cluster_id":38,"similar_texts":"text677"},{"id":"77","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=0b401c19d0ba2f151024#/pages/50-51","title":"Opgegraven geitenskelet kost ook Rijswijkse hockeyclub geld","text":"Opgegraven geitenskelet kost ook Rijswijkse hockeyclub geld\n\nRIJSWIJK De opgraving van het geitenskelet in Rijswijk heeft niet alleen de gemeente een flinke duit gekost, maar ook de Rijswijkse Hockey Club (RHC).\n\nVolgens Koen Caminada van RHC heeft de langdurige archeologische opgraving op het hockeycomplex aan de Lange Kleiweg de aanleg van een nieuw hockeyveld vertraagd. ,,Dit heeft gezorgd tot hogere kosten en omdat dreigde dat de planning niet werd gehaald is er door de aannemer ook ingeleverd op de kwaliteit. We hebben er écht last van gehad, zeker omdat we ook nog eens tot vier keer toe de trainingen voor onze ruim 1100 leden moesten omgooien”, aldus Caminada, die eraan toevoegt dat haast juist geboden was vanwege de start van de competitie. \n\nHet 3,5 ton kostende archeologische bodemonderzoek ging vooraf aan de aanleg van het nieuwe sportcomplex Elzenburg. Deze week ontstond ophef over de peperdure opgraving. De vondst kwam bij toeval naar buiten, toen de fractie Rijswijks Belang kritische vragen stelde over de overschrijding van de archeologische kosten.","intensity":0,"negativity":0,"cluster_id":5,"similar_texts":"text628"},{"id":"78","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/29/opsplitsen-is-volgens-top-van-shell-geen-oplossing-a4063511#20211029-79886-302","title":"Opsplitsen is volgens top van Shell  ‘geen oplossing’  ","text":"Kwartaalcijfers Zowel hedgefonds Third Point als pensioenfonds ABP zit Shells groene plannen in de weg, zegt topman Ben van Beurden.,Je kunt je zo voorstellen dat de bestuursvoorzitter van Shell donderdag, bij de presentatie van de kwartaalcijfers, wat langer had willen doorpraten over het eigen plan om de eigen CO2-uitstoot met 50 procent te verlagen in 2030. Maar in plaats daarvan moest topman Ben van Beurden in de tegenaanval, nadat Shell in het vizier was gekomen van activistisch aandeelhouder Daniel Loeb. Woensdag lekte uit dat Loeb, oprichter van hedgefonds Third Point, wil dat Shell opgesplitst wordt: in een fossiele divisie en een voor hernieuwbare energie.Geen goed idee, herhaalden Van Beurden en financieel topvrouw Jessica Uhl verschillende keren na vragen van journalisten. De uiteenlopende activiteiten van Shell zijn volgens beiden juist een meerwaarde bij de omschakeling naar hernieuwbare energie. Shell heeft „de netwerken, de middelen en de mensen”, zei Uhl. Opsplitsen zou „financieel aantrekkelijk” kunnen zijn, zei ze, maar is „geen oplossing” voor de energietransitie. Van Beurden vulde aan dat „een groot deel” van die transitie, die grote investeringen vergt, juist gefinancierd wordt door de olietak.De topman haalde daarnaast uit naar pensioenfonds ABP, dat dinsdag bekendmaakte alle beleggingen in fossiele industrieën te verkopen. Hij deed de stap van het grootste pensioenfonds van Nederland af als „symboolpolitiek”. De overgang op hernieuwbare energie is niet geholpen door het „vervangen van langetermijninvesteerders in, zeg, hedgefondsen”, aldus Van Beurden – impliciet verwijzend naar Third Point. Dan was er ook nog het nieuws dat Shell zelf naar buiten bracht: een nettowinst van 4,1 miljard dollar (ruim 3,5 miljard euro), exclusief eenmalige lasten. Flink meer dan de 955 miljoen van vorig jaar. En Shell sprak de – ietwat ondergesneeuwde – ambitie uit om de CO2-uitstoot van de ‘eigen activiteiten’ in 2030 met de helft te reduceren ten opzichte van 2016.Dat plan volgt na het opzienbarende vonnis dat de rechtbank in Den Haag afgelopen mei wees, die Shell opdroeg zijn uitstoot van broeikasgassen sneller naar beneden te brengen. „Wij geloven niet dat dit een effectieve manier is om tegen klimaatverandering te strijden”, zei Van Beurden, verwijzend naar de rechtszaak die aangespannen werd door Milieudefensie. Shell kondigde na het vonnis aan in hoger beroep te gaan, maar moet in de tussentijd wel actie ondernemen van de rechter. „We nemen de uitdaging aan”, zei Van Beurden erover. „We zijn volledig van plan om aan alle eisen van het vonnis te voldoen.” Dat Shells ambities voor 2030 alleen de uitstoot beslaan die het bedrijf zelf direct veroorzaakt – zoals bij het verwerken van ruwe olie – en niet de (veel grotere) uitstoot die bijvoorbeeld vrijkomt nadat consumenten hun auto volgetankt hebben, zorgde donderdag voor kritiek van organisaties als Milieudefensie. „Uiteindelijk komt het erop neer dat Shell slechts 2,4 procent van zijn totale CO2-uitstoot vermindert in 2030”, zei directeur Donald Pols in een reactie tegen persbureau ANP.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":0,"cluster_id":45,"similar_texts":"text84"},{"id":"79","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=7f05e9168e046d38dd9b#/pages/32","title":"Oranje treft Zwitserland, Zweden en Rusland op EK","text":"Oranje treft Zwitserland, Zweden en Rusland op EK\n\nDe Oranje Leeuwinnen nemen het komende zomer in de groepsfase van het EK op tegen het sterke Zweden, de verliezend finalist van de Olympische Spelen in Tokio. De ploeg van de nieuwe bondscoach Mark Parsons werd tijdens de loting in Manchester ook gekoppeld aan Zwitserland en Rusland. Samen vormen de vier landen groep C.\n\nSarina Wiegman, tegenwoordig aan het roer als bondscoach van de Engelse nationale ploeg, wacht wedstrijden tegen tweevoudig Europees kampioen Noorwegen, Oostenrijk en Noord-Ierland.\n\nHet door de coronacrisis uitgestelde EK begint op 6 juli, de finale is op 31 juli.","intensity":0,"negativity":0,"cluster_id":8,"similar_texts":"text599"},{"id":"80","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/1/1","title":"Pandemie zet vmbo'ers bij Nederlands lezen op vol jaar achterstand","text":"Ook het rekenonderwijs liep vertragingen van vele weken op. De Engelse woordenschat groeide juist, volgens leraren doordat thuis vaker naar Engelstalige series werd gekeken.  \n  \nEen en ander blijkt uit een voortgangsreportage over achterstanden na corona van het ministerie van Onderwijs, die gisteren naar de Tweede Kamer is gestuurd. Op verzoek van het departement hebben scholen geïnventariseerd waar leerlingen de grootste vertragingen opliepen. Ook zijn doorstroom- en toetsresultaten geanalyseerd. Van de 8,5 miljard euro die in februari in het Nationaal Programma Onderwijs in het vooruitzicht werd gesteld, is 5,8 miljard euro bestemd voor het basis- en voortgezet onderwijs.  \n  \nMiddelbare scholen waren negentien weken dicht en gaven daarna nog negentien weken hybride onderwijs. Scholen in het primair onderwijs waren dertien weken dicht en vier weken gedeeltelijk. Op basisscholen is de leervertraging bij rekenen het grootst, gemiddeld tien weken. Schoolleiders blijken over de hele linie bezorgd over het 'welbevinden' van leerlingen en over de ontwikkeling van 'executieve vaardigheden' als motivatie, werkhouding en volgehouden aandacht.  \n  \nLeerlingen van wie de ouders een laag opleidingsniveau hebben, kampen vaker met leervertragingen. Andere factoren die daartoe kunnen leiden, zijn een niet-westerse migratieachtergrond en het opgroeien in een eenoudergezin of in een gezin met meer dan drie kinderen. Het ministerie heeft extra geld uitgetrokken voor scholen met veel kwetsbare leerlingen. Ook kan het onderwijspersoneel op achterstandsscholen een toeslag van 8 procent op het salaris tegemoet zien.  \n  \nDe aankondiging van het Nationaal Programma Onderwijs leverde begin dit jaar gemengde reacties op. Daarbij klonken ook waarschuwingen. De PO-Raad, de vereniging van schoolbesturen in het basisonderwijs, en de Onderwijsraad spraken de vrees uit dat het geld de concurrentie tussen scholen rond het lerarentekort zou vergroten, omdat zij met salarissen tegen elkaar kunnen gaan opbieden.  \n  \nIn de Tweede Kamer was er onvrede over de periode van twee jaar om het geld te besteden. Volgens de Kamer moet na het schooljaar 2022-'23 het programma verlengd kunnen worden. De Algemene Rekenkamer schreef eind maart aan de nieuw aangetreden volksvertegenwoordiging dat het zaak was de extra geldstroom goed te volgen.  \n  \nDemissionair minister Arie Slob (basis- en voortgezet onderwijs, ChristenUnie) zei in een toelichting geen behoefte te voelen de 'bijzondere waarschuwing' van de Rekenkamer met terugwerkende kracht te recenseren. Hij benadrukte dat het nooit de bedoeling is geweest ongeclausuleerd geld over te maken en wees op de 'menukaart' die door zijn ministerie is opgesteld. Daarop staan 'bewezen effectieve interventies' waaruit scholen een keuze kunnen maken, zoals instructie (direct onderwijs) in kleine groepen. 'Ons doel is dat leerlingen opgelopen vertragingen niet nog eens jaren meeslepen', aldus Slob.  \n  \nVoor een andere vrees van de Kamer, dat het geld zou opgaan aan commerciële bureaus die tijdelijk personeel leveren voor bijvoorbeeld huiswerkbegeleiding, lijkt enige grond. Een voorlopige 'belronde' onder twintig schoolleiders wijst daarop, al zeggen zij het geld ook in te zetten voor onderwijsassistenten en externe medewerkers voor sport- en cultuuronderwijs.","intensity":0,"negativity":2,"cluster_id":15,"similar_texts":"text96"},{"id":"81","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/6/2","title":"Partijen willen actie na bedreiging van advocaten MH17","text":"Volgens RTL Nieuws zijn verschillende advocaten de afgelopen maanden onder meer door auto's gevolgd tot aan hun woning. Acht van hen spraken vorige maand met de Nationaal Coördinator Terrorismebestrijding en Veiligheid (NCTV). Die stelde toen dat Rusland op verschillende manieren heeft geprobeerd de advocaten te hinderen en te intimideren, aldus RTL Nieuws. Er zouden vier voorvallen zijn gemeld.  \n  \nKamerlid Sjoerd Sjoerdsma van D66 wil dat de Russische ambassadeur op het matje wordt geroepen en dat alle betrokken personen worden uitgezet. VVD'er Jeroen van Wijngaarden spreekt van een 'grof schandaal' en vindt ook dat de ambassadeur ontboden moet worden. Tom van der Lee (GroenLinks) noemt het bericht 'zeer ernstig'. 'Het kabinet dient te reageren met adequate bescherming voor advocaten, maar ook met een stevige reactie richting én zo nodig met additionele sancties tegen Rusland', twitterde hij. ,,Dit lijkt een nieuw dieptepunt in de MH17-zaak en de rol van Rusland daarin'', zegt Hilde Palland-Mulder (CDA). Zij wil een nadere toelichting van het kabinet.  \n  \nDe NCTV laat weten dat de dienst er alert op is dat het MH17- proces veilig en ongestoord kan verlopen. ,,Daarbij behoort het ook tot de taken van de NCTV om betrokken partijen te informeren. In algemene zin zijn alle betrokken organisaties rond het proces zich bewust van (digitale) dreigingen.'' Op het RTL Nieuws-bericht gaat de NCTV niet in.  \n  \nDe advocaten van de nabestaanden zijn verenigd in het rechtsbijstandsteam. ,,Wij geven geen enkel commentaar'', laat Sander de Lang van dit team weten.  \n  \nDoor de ramp met vlucht MH17 op 17 juli 2014 kwamen alle 298 inzittenden om het leven, onder hen 196 Nederlanders. Het strafproces tegen vier verdachten gaat maandag verder.","intensity":0,"negativity":2,"cluster_id":36,"similar_texts":"text348"},{"id":"82","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/pbl-terugdringen-broeikasgassen-gaat-niet-snel-genoeg-a4063417#20211029-79886-101","title":"PBL: terugdringen broeikasgassen gaat niet snel genoeg","text":"Duurzaamheid Het Nederlandse klimaatbeleid is volgens het Planbureau voor de Leefomgeving niet effectief genoeg. „De doelen raken uit zicht”, zegt de Raad van State.,De terugdringing van de uitstoot van broeikasgassen gaat niet snel genoeg. De beoogde reductie van 49 procent in 2030 wordt met het huidige beleid niet gehaald. Verder blijft dit jaar het zogeheten Urgenda-doel van 25 procent reductie zeer waarschijnlijk buiten bereik.„Nederland staat voor een forse opgave”, concludeert het Planbureau voor de Leefomgeving (PBL) in zijn jaarlijkse Klimaat- en Energieverkenning die deze donderdag is verschenen. Daarin berekent het planbureau of Nederland de doelen voor broeikasgasreductie, energiebesparing en hernieuwbare energie haalt. Deze inspanningen zijn noodzakelijk om de ingezette klimaatverandering zoveel mogelijk tegen te gaan. De uitstoot van broeikasgassen komt met het huidige beleid in 2030 tussen de 38 en 48 procent (ten opzichte van 1990) lager uit. Het streefcijfer in de nationale Klimaatwet, die Nederland in 2050 klimaatneutraal moet maken, ligt op 49 procent. Om dat in negen jaar te halen, moet de uitstoot 3 tot 25 miljoen ton (megaton) CO2 extra dalen. Vorig jaar bedroeg de uitstoot 166 megaton.De bandbreedte is vanwege de vele onzekerheden erg ruim. Het weer, de economische groei, de in- en uitvoer van elektriciteit en ook de acceptatie van het klimaatbeleid door burgers zijn belangrijke en moeilijk voorspelbare factoren. Alleen als al die onzekerheden gunstig uitvallen, is het doel van 49 procent in zicht. Maar, waarschuwt het PBL, daar kan „gezien de weerbarstige praktijk” niet op worden gerekend. Extra maatregelenDe komende jaren zijn volgens het PBL veel extra maatregelen nodig, zeker ook omdat de Europese Unie voor 2030 streeft naar een reductie van 55 procent. De precieze uitwerking voor Nederland is nog niet duidelijk, maar het komt naar verwachting neer op een reductie van 52 procent in 2030. Dat lijkt niet veel meer dan 49 procent, maar met name landbouw, verkeer en ‘gebouwde omgeving’ moeten rekenen op veel extra maatregelen. In die sectoren is de uitstoot te weinig gedaald, en worden de Europese eisen de komende jaren aangescherpt. Een jaar geleden waren de prognoses van het PBL aanzienlijk slechter. Toen werd een reductie van 30 tot 40 procent voorspeld. Vooral dankzij de invoering van de CO2-heffing voor de industrie en ruimere toegang tot subsidies verbeteren de verwachtingen. Ook spelen een, verwachte, lagere export van elektriciteit en groter verbruik van biobrandstoffen in het verkeer een rol. Slechtste scenarioToch noemt de Raad van State de gepubliceerde berekeningen „verontrustend”. De Raad heeft de wettelijke taak elk jaar te toetsen of regering en parlement zich aan de Klimaatwet houden. „De doelen raken uit zicht,” zegt vicepresident Thom de Graaf. „We komen niet bij het doel voor 2030, laat staan voor 2050, laat staan dat de inspanningen genoeg zijn om aan de Europese doelen tegemoet te komen.” Volgens de Raad van State kunnen nieuwe maatregelen niet wachten op een nieuw kabinet en is de demissionaire status geen excuus om niets meer te doen. „De klimaatcrisis is al volop aan de gang. Dat had parlement en regering allang wakker moeten schudden”, aldus De Graaf.De Raad adviseert het kabinet uit te gaan van het slechtste scenario, een reductie van 38 procent, en op basis daarvan met voldoende maatregelen te komen. De Raad van State wil zelfs dat de doelstelling in de Klimaatwet wordt bijgesteld. De beoogde reductie moet van 49 naar 55 procent, vindt staatsraad Sylvia Wortmann: „Nederland lobbyde in Europa om het doel te verhogen naar 55 procent. Dan is het toch een schande als Nederland zich daar zelf niet aan houdt?” Van het gasHet kabinet geeft in een reactie op de analyse van het PBL toe dat het aanvullende maatregelen moet nemen „om het klimaatdoel voor 2030 in zicht te houden”. In zijn zogeheten Klimaatnota 2021 geeft het wel aan dat de in september aangekondigde investeringen van 6,8 miljard euro nog niet zijn meegenomen in de PBL-berekeningen. Maar ook met die investeringen „is het nog niet zeker dat het doel ook daadwerkelijk wordt gehaald”.Het in 2019 bereikte Klimaatakkoord moet leiden tot de CO2-reductie van 49 procent, waarbij sectoren als verkeer, industrie en landbouw elk hun eigen doelen hebben. Volgens het PBL zijn sommige sectoren, zoals de industrie en de elektriciteitssector, goed op weg om hun doelen te halen. Met name in de landbouw en in de gebouwde omgeving – huizen, kantoren en openbare gebouwen – is „slechts beperkt voortgang” geboekt. De doelstelling om anderhalf miljoen huizen van het gas te halen – en bijvoorbeeld aan te sluiten op een warmtenet – noemt het PBL „niet meer realistisch”. Zelfs als de bestaande plannen worden uitgevoerd, komen de doelen voor verkeer en landbouw niet binnen bereik.Ook het Urgenda-doel, afgedwongen door een uitspraak van de Hoge Raad in 2019, blijft in elk geval dit jaar buiten bereik. In plaats van de benodigde 25 procent reductie komt Nederland in het slechtste scenario uit op een teruggang van slechts 19 procent in vergelijking met 1990. De meest optimistische prognose is een reductie van 24,5 procent. Voor 2020 komt de CO2-reductie, mede als gevolg van corona, vermoedelijk op 25 procent uit. Dat komt inderdaad deels door de coronacrisis, geeft het kabinet in een reactie toe, „daarom blijft het noodzakelijk om de vinger aan de pols te houden”. Volgens het PBL is het tot en met 2025 mogelijk dat het Urgenda-doel niet wordt gehaald. Het risico wordt wel „steeds kleiner”.In een brief aan de informateurs hekelt oud-minister Ed Nijpels, verantwoordelijk voor de uitvoering van het Klimaatakkoord, de termen „haalbaar en betaalbaar” die het kabinet als voorwaarden stelde voor het klimaatbeleid. Met die termen gaat onder anderen premier Rutte volgens Nijpels voorbij aan de geldende wettelijke verplichting. Ook is volgens hem al lang duidelijk dat betaalbaarheid geen issue is. „Bovendien wijzen diverse studies uit dat de schade als gevolg van klimaatverandering de kosten van tijdig handelen ver overstijgen.”\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":1,"cluster_id":50,"similar_texts":"text98"},{"id":"83","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=a5bbcd9dfe77355a9d5f#/pages/4-5","title":"Politie heeft zaak van vermist meisje afgerond","text":"Politie heeft zaak van vermist meisje afgerond\n\nOpgenomen in ziekenhuis \n\nARNHEM Voor de politie is de zaak van de vermissing van het 17-jarige Arnhemse meisje donderdag afgerond. Het meisje is veilig teruggevonden, overgedragen aan hulpdiensten en er is geen sprake geweest van een misdrijf, zegt een woordvoerster. „Daarmee is onze taak afgerond en stopt het onderzoek.” \n\nOm die reden weet de politie volgens de woordvoerster vrijdag niet hoe het met het meisje gaat. Ze is donderdag opgenomen in het ziekenhuis en krijgt daar medische hulp. Er waren in de dagen dat zij zoek was, sinds maandag, grote zorgen over haar gezondheid, onder andere omdat ze erg vermagerd was en medicijnen gebruikte.","intensity":0,"negativity":1,"cluster_id":56,"similar_texts":"text671"},{"id":"84","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=a3e5d128e8119d76d3ee#/pages/48-49","title":"PSV nog zonder sterren","text":"PSV nog zonder sterren\n\nCody Gakpo en Noni Madueke ontbreken voorlopig bij PSV. Trainer Roger Schmidt mist beide aanvallers vandaag in het thuisduel met FC Twente. Ook de uitwedstrijden van volgende week tegen AS Monaco en Fortuna Sittard komen te vroeg voor het geblesseerde duo.\n\nZonder Gakpo en Madueke ging PSV afgelopen zondag hard onderuit bij Ajax (5-0). „We hebben een paar dagen nodig gehad om die teleurstelling te verwerken”, zei Schmidt. „Het enige dat we kunnen doen, is ervan leren. Dat hebben we gedaan”, aldus Schmidt, die voorlopig ook geen beroep kan doen op Ritsu Doan en Ryan Thomas.","intensity":0,"negativity":0,"cluster_id":30,"similar_texts":"text565"},{"id":"85","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/9/1","title":"Rabbijn onder vuur na vergelijking met Jodenvervolging","text":"Binnen Joodse kringen is met verbijstering gereageerd op een toespraak van rabbijn Tamarah Benima. In haar Rede van Fryslân maakte ze een vergelijking tussen de wijze waarop het naziregime 'Joden als gevaar voor de samenleving aanmerkte' en hoe nu ongevaccineerden worden weggezet 'als gevaar voor de volksgezondheid.'  \n  \nSebastiaan Quekel  \n  \nLeeuwarden  \n  \nDe 71-jarige Benima, rabbijn van de Liberaal Joodse Gemeente Noord-Nederland, mocht donderdag in Leeuwarden de jaarlijkse Rede van Fryslân uitspreken. Tegen het einde van haar toespraak, waarin ze onder meer waarschuwde voor het demoniseren van ongevaccineerden, haalde Benima uit naar het Nederlandse coronabeleid. ,,Ik zie die dwingelandij, dat totalitaire, om zich heen grijpen.'  \n  \nEr dreigt volgens Benima een kloof te ontstaan tussen gevaccineerden en mensen die uit principe een vaccin weigeren. Demissionair minister Hugo de Jonge heeft het beste met iedereen voor, maar vergroot die kloof, zegt Benina, omdat hij gevaccineerden als een 'gevaar voor de volksgezondheid zou zien'.  \n  \nDe opstelling van het kabinet doet Benima denken aan de Jodenvervolging in de Tweede Wereldoorlog. ,,Ik weet me ook, zeg ik als Jodin, gewaarschuwd door wat er in nazi-Duitsland plaatsvond. De beleidsmakers toen hadden het beste voor met iedereen. Ook toen ze Joden als 'een gevaar voor de volksgezondheid' aanmerkten. Ook toen ze een oorlog startten tegen het toenmalige 'virus'. Speel dus niet met vuur door mensen nu in onze samenleving weg te zetten als 'gevaar voor de volksgezondheid', zoals minister De Jonge doet.\"  \n  \nEen Nederlandse minister impliciet op dezelfde lijn plaatsen als een nazi, is beneden alle peil, zegt Ronny Naftaniel van het Centraal Joods Overleg. ,,Ik vind het onbestaanbaar dat nota bene een rabbijn dit niet begrijpt\", fulmineert Naftaniel. Het betoog van Benima is binnen Joodse organisaties als een mokerslag aangekomen, zegt hij. ,,Iedere vergelijking met de naziperiode vinden wij misplaatst. Daar ageren wij al langer tegen. Maar dit ging weer een stapje verder. Hier werden wij echt een beetje onpasselijk van. Kennelijk begrijpen mensen nog steeds niet dat er een enorm verschil is tussen een vrije keus, die niet-gevaccineerden hebben, en vermoord worden om wie je bent.\"  \n  \nIedere vergelijking tussen de Jodenvervolging en de behandeling van niet-gevaccineerden gaat mank, vindt ook Eddo Verdoner, Nationaal Coördinator Antisemitisme. ,,Er is in de verste verte geen verband. Door dat wel te leggen kwets je onnodig veel mensen. Ik krijg soms het idee dat mensen die vergelijking maken, omdat ze weten dat het voor boosheid in de samenleving zorgt. Hou op met deze onzin. Laat de Holocaust alsjeblieft met rust!\" zegt Verdoner.  \n  \nHet Cidi schaart zich achter die oproep. ,,Stop ermee, want het gelijkstellen van nazisme met de coronamaatregelen doet geen recht aan hoe de Holocaust werd uitgevoerd, hoeveel leed mensen toen is aangedaan\", verzucht antisemitisme-onderzoeker Aron Vrieler. ,,Joden, Roma en Sinti werden vermoord om wie ze waren, ze hadden geen keus. Nu is iedereen vrij zich te laten vaccineren of niet. Hoogstens moet je even extra moeite doen voor een test om een kroeg in te komen.\"  \n  \nBurgemeester Sybrand Buma van Leeuwarden noemt de vergelijking die Benima maakte 'stuitend, volstrekt stuitend.'   \n  \nBenima is voormalig hoofdredacteur van het Nieuw Israëlitisch Weekblad. Haar grootvader werd vermoord in vernietigingskamp Sobibór. Ze wil niet reageren op de ophef die is ontstaan of vragen van deze krant. ,,In mijn toespraak staan alle antwoorden op uw vragen.\"  \n  \nDe kritieken van de Joodse organisaties legt Benima naast zich neer. ,,Dat interesseert me echt helemaal niets.\"","intensity":0,"negativity":0,"cluster_id":47,"similar_texts":"text537"},{"id":"86","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/28/facebook-is-zich-bewust-van-problemen-maar-doet-er-niet-altijd-iets-aan-a4063437#20211029-79886-102","title":"Reusachtige omvang Facebook zorgt ook voor reusachtige problemen","text":"Facebook Facebook is nu Meta. De donderdag aangekondigde naamsverandering  kan wellicht de aandacht afleiden van de slepende nachtmerrie waarin het bedrijf is beland – door een stroom aan nieuwe onthullingen.,Ook de mooie winstcijfers van Facebook konden deze week de slepende nachtmerrie niet verdrijven, waar het socialemediaconcern al weken in verstrikt is. Een stortvloed aan nieuwe onthullingen op basis van gelekte documenten drijft het bedrijf steeds verder in het defensief.\n\nIn financieel opzicht lijkt Facebook (het moederbedrijf van Facebook, Instagram, WhatsApp en Messenger) in blakende gezondheid te verkeren. Over het derde kwartaal bedroeg de winst 9,2 miljard dollar (7,9 miljard euro), een stijging met zeventien procent in vergelijking met dezelfde periode in 2020.\n\nOok op technologisch vlak blijft Facebook ambitieus. Topman Mark Zuckerberg maakt duidelijk dat hij voorop wil lopen bij de ontwikkeling van de zogeheten ‘metaverse’, een driedimensionale werkelijkheid die de toekomst van het internet zou zijn.\n\nMaar de stroom van slechte publiciteit heeft het beeld van Facebook ernstig beschadigd – en dat kan op den duur ook gevolgen hebben voor de toekomst van het bedrijf. Tegen die achtergrond kondigde Facebook donderdagavond een nieuwe naam aan voor het moederconcern: Meta. Het sociale medium waar het allemaal mee begonnen is en de app met de blauwe F blijven wel gewoon Facebook heten.\n\nSteeds duidelijker wordt dat Facebook met zijn drie miljard gebruikers in meer dan honderd landen niet alleen een heel grote en complexe onderneming is, maar ook heel grote en complexe problemen met zich meebrengt. Facebook is zich daarvan bewust, tonen de interne documenten die klokkenluider Frances Haugen in de openbaarheid heeft gebracht. Maar het concern is niet altijd in staat of bereid er iets aan te doen.\n\nRadicalisering in India\n\nIn India waar Facebook, Instagram en WhatsApp samen 340 miljoen gebruikers hebben, blijkt hoe gevaarlijk het is dat het bedrijf zich bij de bestrijding van desinformatie en haatberichten vooral concentreert op de Verenigde Staten. Maar liefst 87 procent van het geld en de mankracht die Facebook besteedt aan controle en eventueel verwijdering van schadelijke berichten is bestemd voor de VS, slechts dertien procent voor de rest van wereld. Terwijl daar het overgrote deel van de gebruikers woont, deels in instabiele landen waar desinformatie een kwestie van leven en dood kan zijn.\n\nAls proef blijkt Facebook in 2019 een account aangemaakt te hebben voor een fictief persoon in India. Daarbij nam men drie weken lang alle aanbevelingen over die het algoritme van Facebook aan deze gebruiker voorstelde voor het volgen van groepen, het bekijken van video’s en het ontdekken van nieuwe Facebook-pagina’s.\n\nHet gevolg, schrijft The New York Times, was dat de gebruiker werd overspoeld met berichten vol haat tegen bevolkingsgroepen, onjuiste informatie en het toejuichen van geweld. „Ik heb via deze testgebruiker in drie weken meer beelden van dode mensen gezien dan in m’n hele leven”, schreef de Facebook-medewerker die de proef uitvoerde. Onderzoekers van Facebook halen hindoes en moslims in India aan die zeggen dat ze „op Facebook en WhatsApp worden blootgesteld aan een grote hoeveelheid berichten die conflict, haat en geweld aanmoedigen”.\n\nIn veel landen heeft Facebook niet genoeg, of zelfs helemaal geen mensen die de talen en dialecten beheersen, en de technologie die op die talen is ingesteld, om haatberichten te kunnen herkennen. Juist waar de politieke situatie licht ontvlambaar is, zoals in Ethiopië, Pakistan of Myanmar, brengt dat grote risico’s met zich mee. Bovendien ziet Facebook desinformatie van politici vaak door de vingers, om politieke problemen en ophef te vermijden.\n\nLees ook: ‘Eén tiener met een slechte ervaring op Instagram is er één te veel’\n\nBoze icoontjes\n\nEen heel ander probleem ontstond toen Facebook in 2016 gebruikers de mogelijkheid gaf om behalve het opgestoken duimpje (‘Vind ik leuk’) ook icoontjes te plaatsen die boosheid uitdrukten, verdriet, liefde, pret of verbazing. Het algoritme dat bepaalt wat mensen in hun tijdlijn te zien krijgen werd zo afgesteld dat berichten met veel ‘boze’ icoontjes meer verspreid werden – omdat gebruikers er meer op reageerden. En hoe langer gebruikers met Facebook in de weer zijn hoe beter voor het bedrijf, dat zijn geld verdient met het tonen van advertenties.\n\nJuist die veel verspreide berichtjes met veel boze gezichtjes bleken veel desinformatie en giftige teksten te bevatten, zaken die andere bedrijfsonderdelen van Facebook juist probeerden tegen te gaan. Uiteindelijk is het toekennen van extra gewicht aan de boze icoontjes afgeschaft.\n\nBestorming Capitool\n\nFacebook zegt in de Verenigde Staten veel aandacht te geven aan bestrijding van desinformatie en oproepen tot haat en geweld. Toch blijken na de presidentsverkiezingen van afgelopen november massaal valse berichten te zijn verspreid over de verkiezingen (die ‘gestolen’ zouden zijn) en ook aankondigingen van geweld. Medewerkers luidden daarover wel de noodklok binnen het bedrijf, maar nog tijdens de bestorming van het Capitool op 6 januari was er niet effectief tegen opgetreden.\n\nLees ook over de algoritmes van Facebook: Robot verwart aanslag met wasstraat\n\nEerdere onthullingen brachten onder meer aan het licht dat gebruikers met heel veel volgers of een grote naamsbekendheid het niet zo nauw hoeven te nemen met de regels van Facebook, omdat het bedrijf publicitair gedoe wil voorkomen. Ook bleek dat Facebook zich ervan bewust was dat gebruik van dochterbedrijf Instagram negatieve invloed kan hebben op het zelfbeeld van tienermeisjes. Dat mensenhandelaren hun duistere praktijken via Facebook kunnen uitvoeren. En dat een campagne van Facebook om vaccinatie tegen Covid aan te moedigen, ongewild juist tegenstanders een stem gaf.\n\nOpvallend is dat al deze informatie die afgelopen weken naar buiten is gekomen, afkomstig is uit interne communicatie van Facebook zelf. Het bedrijf is zich niet alleen bewust van de negatieve effecten van de manier waarop het functioneert, maar doet daar ook onderzoek naar. Bovendien wordt er intern fel over gediscussieerd, onder meer op Workplace, een soort Facebook in het klein bedoeld voor interne communicatie bij bedrijven en andere organisaties.\n\nVolgens Facebook zijn veel van de in de pers aangehaalde stukken, feiten en citaten uit hun verband gerukt. Een oud-medewerker wees er deze week op dat veel kritische citaten over Facebook-werknemers afkomstig zijn van Workplace. Daarop kunnen alle medewerkers hun zegje doen, ook over zaken die niet hun werkterrein zijn. De discussies die daardoor ontstaan hoeven dus niet alleen op verdeeldheid of zelfs een opstand binnen het bedrijf te wijzen. Het kan tegelijk ook een teken zijn van een bedrijfscultuur die openstaat voor debat, en dat zelfs aanmoedigt.\n\nNieuwsbrief\n\nNRC Future Affairs\n\nDe spannendste stukken over de toekomst van tech, economie, klimaat en megatrends\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":0,"cluster_id":44,"similar_texts":"text60"},{"id":"87","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/2/6","title":"RoeteRing voor González Pérez","text":"Advocaat Eva González Pérez is onderscheiden voor haar rol in het onthullen van de toeslagenaffaire. Van de Landelijke Cliëntenraad, die opkomt voor de belangen van mensen met een uitkering, heeft de advocate de eerste RoeteRing ontvangen. \"Het is volledig op het conto van González Pérez te schrijven dat het toeslagenschandaal boven tafel is gekomen\", aldus de jury. De RoeteRing is vernoemd naar Else Roetering, een van de oprichters van de Cliëntenraad. De prijs is onder meer voor 'mensen die opkomen voor de belangen van burgers'.","intensity":0,"negativity":0,"cluster_id":16,"similar_texts":"text202"},{"id":"88","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/13/2","title":"Ruzie Londen en Parijs over visserij loopt verder op","text":"Britse vissers zijn vanaf dinsdag niet langer welkom in Franse havens. De Franse regering wil Londen zo op de knieën dwingen in een ruzie rond visvergunningen die de Britten niet willen geven. Volgens de Fransen heeft Londen de helft van de Franse aanvragen om te vissen niet gehonoreerd sinds de brexit een feit is. \"Wij accepteren niet dat Londen zijn schoenzolen afveegt met de brexit-akkoorden\", zei een strijdlustige regeringswoordvoerder Gabriel Attal woensdag.  \n  \nAttal benadrukte dat alle documenten waar de Britse autoriteiten om vragen, zijn geleverd. Het gaat om vissers die toen het Verenigd Koninkrijk nog deel uitmaakte van de Europese Unie in de 'zes tot twaalf mijl zone' werkten, het water dichtbij de Britse kust en de Kanaaleilanden Jersey en Guernsey.  \n  \nVis was een van de twistpunten tijdens de onderhandelingen over de brexit. Net voor de ondertekening van de overeenkomst werd besloten dat 'de-zes-tot-twaalf-mijl-zone' toegankelijk blijft voor Franse vissers. De gedupeerden vissen nu elders, maar moeten het doen zonder de soorten die hen anders een hogere winstmarge bezorgen.  \n  \nVolgens de Fransen ontbraken op 29 september 75 van de 175 vergunningen die zijn aangevraagd bij de Britten en 105 van de 211 vergunningen die men verlangt van Jersey. Guernsey heeft 64 voorlopige vergunningen gegeven. De afgelopen weken zou de situatie iets zijn verbeterd. \"Maar we zijn er nog lang niet\", aldus Attal.  \n  \nIn de nacht van woensdag op donderdag zijn twee Engelse vissersboten beboet in de Seine-baai. Het eerste vaartuig had geen toestemming om in Franse wateren te vissen en werd aan de ketting gelegd, het tweede zou een controle hebben geweigerd.  \n  \nMaar vanaf dinsdag barst het offensief pas echt los. Britse vissers mogen dan niet meer aanmeren in de zes Franse havens waar zij gewoonlijk komen. Daarbij zullen er op zee strengere controles plaatsvinden op vangst-, milieu- en veiligheidscriteria. Ook vrachtwagens van en naar het VK krijgen te maken met een scherpe controle, wat hun lading ook is.  \n  \nVerandert de toestand ondanks deze maatregelen niet, dan verhoogt Parijs de tarieven van de stroom die Frankrijk via een kabel op de zeebodem levert aan de Kanaaleilanden. Eerder werd zelfs gerept over het afsluiten van deze toevoer, maar dat plan is nu van de baan.  \n  \nDe reacties van de tegenpartij waren evenzogoed bijzonder fel. Volgens Gregory Guida, minister van milieu van Jersey en lid van het Lagerhuis, worden de betwiste vergunningen terecht niet gegeven. \"Het gaat om vissers die nooit bij ons in de buurt zijn geweest\", verklaarde hij tegen de radiozender FranceInfo. \"Wij vragen of ze kunnen bewijzen dat ze in 2017, 2018 en 2019 elf dagen bij ons hebben gevist. Dat is niet moeilijk omdat alle vissers elke dag opschrijven wat ze doen en waar ze zijn. Maar ze krijgen het niet voor elkaar. Dat is toch curieus of niet?\"  \n  \n\"Het is onbegrijpelijk\" zegt visser Étienne Dachicourt, tevens voorzitter van een grote coöperatie in Boulogne sur Mer. \"Wij hebben daar altijd gevist en alle formulieren keurig ingevuld en opgestuurd. Het ligt niet aan ons. Laten we hopen dat de sancties helpen om dit snel in orde te maken.\"","intensity":0,"negativity":1,"cluster_id":3,"similar_texts":"text104"},{"id":"89","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/18/1","title":"Schiphol schroeft havengeld op met 37 procent","text":"Ondanks protesten van de luchtvaartmaatschappijen gaat Schiphol zijn havengelden de komende drie jaar stapsgewijs verhogen. Bedrijven als KLM zullen in 2024 uiteindelijk 37 procent meer betalen om te mogen opstijgen van de nationale luchthaven.  \n  \nMet de verhoging van de havengelden schuift Schiphol de rekening voor de coronacrisis voor een deel door naar het bordje van de luchtvaartmaatschappijen. De luchthaven liep vorig jaar bijna 1 miljard euro aan inkomsten mis en verwacht dit jaar 600 miljoen omzetverlies te lijden. Daarvan maken de verloren havengelden 1,2 miljard uit. 'Over drie jaar uitgesmeerd komt de bijdrage van de luchtvaartmaatschappijen neer op 318 miljoen', zegt financieel directeur Robert Carsouw.  \n  \nSchiphol kan de tarieven niet zomaar willekeurig verhogen. De Autoriteit Consument en Markt (ACM) moet ze goedkeuren. 'Het zijn in feite de kosten die we maken om vliegtuigen en passagiers af te handelen', aldus Carsouw.  \n  \nSchiphol wilde aanvankelijk ook de uit hand lopende uitgaven van de nieuwe A-Pier verdisconteren. 'We hebben nu besloten om de oorspronkelijk begrote kosten te berekenen.' Daarmee valt de verhoging lager uit dan de 42 procent die Schiphol eerder voor ogen had.  \n  \nMet de nieuwe tarieven is een luchtvaartmaatschappij in 2024 gemiddeld per vertrekkende passagier een tientje extra kwijt. Nu tikt een luchtvaartmaatschappij gemiddeld 28,29 euro af. 'Vergeleken met de luchthavens die er voor ons toe doen - Londen Heathrow, Frankfurt Main en Parijs Charles de Gaulle - zijn we de goedkoopste.' Omdat de Fransen van de samenwerking af willen gaat Schiphol het belang verkopen dat het jaren terug in de Parijse luchthavens heeft genomen. Dat was eerder dit jaar nog zo'n 640 miljoen euro waard. De luchtvaartmaatschappijen hebben geopperd dat de exploitant het gat in zijn begroting daarmee dicht, maar Carsouw wil daar niet aan. 'We weten niet wat het gaat opleveren, dus is het te vroeg om daar nu al over te denken.'","intensity":0,"negativity":0,"cluster_id":50,"similar_texts":"text439"},{"id":"90","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/59/1","title":"Senesi laat de tranen vloeien bij het zien van zijn docu 'El Gladiador'","text":"Na een roerige week met het bekendmaken van een miljoenenverlies en een vertrekkende algemeen directeur, sluit Feyenoord af met iets positievers. De aanhang kan de documentaire van Marcos Senesi (24) bekijken.  \n  \n  \n  \n  \nToen Marcos Senesi deze week met zijn ouders de door Feyenoord gemaakte documentaire El Gladiador keek, vloeiden er tranen. De verdediger van de Rotterdammers krijgt de laatste tijd wat kritiek omdat hij bij tegentreffers niet altijd handelend genoeg leek op te treden, maar de waardering voor de Argentijn is onverminderd groot in de Kuip. ,,Dat de club dit soort mooie dingen voor mij over heeft, zegt veel'', aldus Senesi. ,,Ik ben trots op de documentaire (die sinds gisteren te zien is bij Pathé en vanaf maandag op het YouTube- kanaal van de club, red.). Waarom ik emotioneel werd? Je ziet de weg die is afgelegd. Je denkt aan de jeugd en aan de familie. Dat wij onze vader niet zo vaak zagen omdat hij moest werken om zijn gezin te onderhouden. Dat mijn moeder alles voor ons over had. Dat doet iets.''  \n  \nSenesi voelt zich gewaardeerd in de Kuip, waar hij al onder drie trainers werkte: Jaap Stam, Dick Advocaat en Arne Slot. Sinds dit seizoen wordt er meer van hem gevraagd in balbezit, moet hij verder van het eigen doel verdedigen. ,,We spelen voetbal waar onze fans zich mee kunnen identificeren'', zegt Senesi. ,,Het is leuk om het uit te voeren.''  \n  \nDat de verdediger tegen Vitesse, RKC en afgelopen zondag tegen Cambuur er niet altijd uitzag als een nietsontziende Gladiador, baart hem geen zorgen. ,,Het is iets wat voetballers meemaken in een loopbaan'', zegt hij. ,,Dat er nu een documentaire over mij verschijnt, heeft geen enkele invloed gehad op mijn spel. Er zijn altijd mindere onderdelen in het spel die je zult moeten verbeteren om verder te komen.''  \n  \nDaar helpt vooral John de Wolf hem bij, zegt hij. De rechterhand van Arne Slot vindt dat Senesi weleens meedogenlozer moet zijn. Een vleugje meer Marco Materazzi in de Kuip, maar dan van Argentijnse komaf. ,,EL Gladiador staat in dit geval volgens mij vooral voor de weg die is afgelegd en dat ik nooit heb opgegeven. Doorgaan, altijd doorgaan. Dat is de voetballerij. John de Wolf helpt mij inderdaad met tips, dat neem ik allemaal mee.''  \n  \nNa een roerige week in de Kuip met het bekendmaken van een miljoenenverlies over het afgelopen boekjaar en het opstappen van algemeen directeur Mark Koevermans, moet Feyenoord de sportieve opmars gestalte blijven geven op Het Kasteel tegen Sparta. Als één ding duidelijk werd de afgelopen week, is dat technisch directeur Frank Arnesen een speler voor een miljoenenbedrag van de hand moet gaan doen komende winter of zomer. Senesi vertegenwoordigt een behoorlijke marktwaarde.   \n  \n,,Maar dat de club baat heeft bij een verkoop, legt geen extra druk op mij hoor'', zegt Senesi. ,,Ik geef alles en als er ooit een transfer zou komen en het is goed voor mij en voor de club, dan is dat mooi. Verder denk ik er helemaal niet aan. Ik ben bezig met de wedstrijden. Zondag Sparta, de club waar Lucas Pratto vorig seizoen tegen debuteerde. Ik spreek hem nog regelmatig, hij speelt weer en maakt minuten in het tweede elftal van Club Atlético Vélez Sarsfield. Het gaat goed met hem. En het gaat lekker met Feyenoord. We worden beter, we krijgen de speelstijl beter onder de knie. Dat willen we ook tegen Sparta laten zien.''","intensity":0,"negativity":1,"cluster_id":37,"similar_texts":"text92"},{"id":"91","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/8/1","title":"Shell schroeft uitstoot terug, althans: deels","text":"### Klimaattop Glasgow - 3 vragen - Shell en vergroening\n\n1\n\nBehalve kwartaalcijfers maakte Shell ook 'aangescherpte' klimaatambities bekend. Het concern wil de netto uitstoot van broeikasgassen in 2030 halveren. Is dat goed nieuws? De helft minder broeikasgassen in 2030 is immers meer dan de rechter vraagt.\n\nDat klopt. Toch kan de vlag niet uit voor het klimaat, omdat Shell alleen naar de eigen productieprocessen kijkt, en naar die van toeleveranciers. Maar de meeste pijn zit elders: bij zijn klanten. Dit maakt robuust beleid voor Shell lastig.  \n  \nAls het om het klimaat gaat, is Shell een bijzondere onderneming. Bij andere bedrijven leidt juist het productieproces tot CO2-uitstoot. Zoals bij cement- en kunststoffabrieken. Of neem een staalproducent: het vervaardigen van staal levert heel veel CO2 op. Maar eenmaal verworden tot eindproduct, vormt staal geen klimaatdreiging meer.  \n  \nBij Shell gaat het precies andersom. Bij de winning van olie en gas en tijdens de raffinage komt weliswaar veel CO2 vrij, maar veel minder dan bij gebruik van het eindproduct - de benzine, diesel en kerosine waarmee wij onze auto's, trucks, vliegtuigen en schepen voltanken.  \n  \nLange tijd heeft Shell gezegd dat het voor dit deel, scope 3 geheten, niet verantwoordelijk is. De belofte voor de helft minder gaat ook nu niet over deze categorie, maar over de winning en raffinage van fossiele brandstoffen.  \n  \n'Een reductie met de helft in dit deel betekent dat de totale afname slechts 2,4 procent is', zegt energiespecialist Nine de Pater van Milieudefensie, de organisatie die met succes bij de rechter afdwong dat Shell zich moet houden aan het klimaatakkoord van Parijs. 'Dat is wel wat anders dan de 50 procent waarvan Shell rept. Bovendien gaat het om ambities en zien we nog altijd weinig daden.'\n\n2\n\nDus het stelt niet zoveel voor?\n\nHet laffe antwoord: dat hangt af van hoe je ernaar kijkt. Met de blik op de rechterlijke uitspraak van mei is het best goed nieuws. De rechter oordeelde dat Shell verplicht is de eigen uitstoot (dus van Scope 1) met 45 procent te verlagen tot 2030. Shell gaat hier zelfs een beetje overheen, want 50 procent, al heeft het een ander ijkjaar (2016) dan de rechter (2019). Ook zegt het energieconcern de uitstoot van de fabrieken en installaties van zijn klanten mee te tellen. Dat is ook winst.  \n  \nMaar in zijn verklaring rept topman Ben van Beurden met geen woord over Scope 3 ('onze' diesel, benzine en kerosine). En precies om die laatste categorie zou het moeten draaien, omdat het zo'n enorm component is van Shells klimaatafdruk. Precies over dit deel zegt de rechter slechts dat Shell een zware 'inspanningsverplichting' heeft om die emissies te verminderen.  \n  \nOok Follow This is ontevreden. Deze beleggersorganisatie probeert al enkele jaren een groenere koers af te dwingen bij Shell, een die gesteund wordt door veel andere aandeelhouders. Alsof je als tabaksproducent belooft zelf minder te gaan roken, maar wel zo veel mogelijk sigaretten blijft verkopen, oordeelt Follow This over Shells klimaataanscherping.  \n  \nVooralsnog lijkt het energieconcern niet van plan veel te doen aan Scope 3, gezien de verklaring van Van Beurden, die zich louter richt op de eerste twee labels.\n\n3\n\nTopman Ben van Beurden had sowieso geen goede week, lijkt het?\n\nLeiding geven aan Shell is nooit saai, maar er wordt nu wel van erg veel kanten aan het energieconcern getrokken en geduwd. Sommigen vinden dat het veel te langzaam gaat met de klimaatambities, zoals milieuorganisaties. Deze week kregen zij steun uit onverwachte hoek. ABP, het op vijf na grootste pensioenfonds ter wereld, kondigde aan al zijn fossiele belangen af te stoten. Dat is bijzonder, omdat ABP tot voor kort vierkant achter Shell stond.  \n  \nMet het besluit ('symboolpolitiek', volgens Ben van Beurden donderdag) verliest het energieconcern een belangrijke steunpilaar. Van Beurden zei in een toelichting op de kwartaalcijfers dat hij liever met ABP in gesprek was gebleven. Shells beleid zal er in elk geval niet door veranderen, verkondigde de topman alvast.  \n  \nVan Beurden kreeg meer slecht nieuws te verwerken van zijn aandeelhouders. Woensdag moest hij uit de krant (de Financial Times) vernemen dat hedgefonds Third Point eist dat Shell zich opsplitst in een bedrijf voor traditionele olie- en gaswinning en een dat juist inzet op duurzame energie. Om iedereen tevreden te houden kwam Shell volgens deze activistische aandeelhouder de afgelopen maanden met een 'incoherente, tegenstrijdige verzameling van strategieën'.  \n  \nVan Beurden ziet niks in een opsplitsing. We hebben onze klassieke bedrijven nodig om de energietransitie te betalen, stelde hij. 'Als je ons daarvan uitsluit, zal het niet zo snel gaan als zou kunnen.'","intensity":0,"negativity":1,"cluster_id":58,"similar_texts":"text84"},{"id":"92","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=ae45650a9b9e821ad7e9#/pages/22-23","title":"Shell voelt niets voor opknippen","text":"Shell voelt niets voor opknippen\n\nVan Beurden over ABP: ’Teleurstellend’ en ’symboliek die niets bijdraagt’\n\nDe top van Shell voelt er helemaal niets voor om de olie- en gasreus op te knippen tot meerdere bedrijven, zoals een fossiel energiebedrijf en een duurzaam energiebedrijf. Activist Third Point eist dat, Shell veegt het idee van tafel in een toelichting op de derde kwartaalcijfers. Topman Ben van Beurden haalt ook hard uit naar langetermijnbelegger ABP, dat Shell in de steek laat. \n\nEdwin van der Schoot\n\nVolgens Van Beurden zijn er reeds gesprekken met de activistische belegger Daniel Loeb en zijn Third Point gevoerd, zoals met alle aandeelhouders wordt gesproken. Loeb vindt dat Shell onder meer moet worden gesplitst in een groen bedrijf met tankstations, laadpalen, vloeibaar gas (LNG) en stroomproductie, en daarnaast een fossiel bedrijf met de upstream olie- en gaswinning, chemie en raffinage.\n\nOpknippen\n\nMaar volgens de Shell-top, die in februari een herziene strategische koers uitzette, is het opknippen van Shell geen optie. Cfo Jessica Uhl: „De energietransitie moet gefinancierd, wij gebruiken een groot deel van onze upstream inkomsten daarvoor. Een investering in de raffinaderij in Pernis (waar Shell productie van biokerosine, waterstof en CO2-opslag wil realiseren, red) kan niet plaatsvinden door een handvol kleine bedrijven. We moeten in 10 tot 20 jaar nieuwe waardeketens creëren. De mensen die daar aan werken, moeten met zijn allen in een kamer zitten, en niet met elkaar moeten onderhandelen.” \n\nHet klinkt volgens de Shell-top misschien ’financieel aantrekkelijk en makkelijk om een pure play bedrijf te zijn’, maar, zegt Van Beurden, ’wij kunnen dingen die je niet kunt als je een kleiner bedrijf bent.’ „Schaal is belangrijk.”\n\nShell heeft zijn doelen voor het terugdringen van de eigen emissies (scope 1 en 2 in jargon) ietsje aangescherpt, tot min 50% in 2030. Dat gebeurt door minder gas af te fakkelen en olieplatforms te elektrificeren. De rechter veroordeelde Shell in mei tot -45%, maar dat was inclusief de inspanning om het verbruik van klanten zoals vliegmaatschappijen en automobilisten (scope 3 in jargon, goed voor bijna 90% van Shells uitstoot) ook terug te dringen. Afgelopen week verscheen dan ook een kritisch Australisch rapport, dat stelt dat de absolute uitstoot van Shell tot 2030 juist met 4,4% toeneemt. \n\nVan Beurden haalde ook uit naar ambtenarenpensioenfonds ABP, dat woensdag meldde al haar aandelen in fossiele bedrijven als Shell te verkopen. ’Teleurstellend’ en ’symboolpolitiek’ noemde hij dat. „Wegrennende langetermijnaandeelhouders zijn contraproductief voor de energietransitie.” Van Beurden gaf aan juist langetermijnbeleggers nodig te hebben, die het bedrijf steunen, in plaats van hedgefondsen. „80% van de energietransitie gaat niet over zon en wind, maar andere dingen, zoals kerosine of scheepvaartbrandstof. Daar kunnen wij met onze schaal een bijdrage leveren. Dan helpt het niet als langetermijnbeleggers ons buiten sluiten.”\n\nBeurs\n\nShell verloor donderdag ruim 3% op de beurs, nadat de winst van het bedrijf met ruim $4,1 miljard een miljard lager is uitgevallen dan verwacht. Uhl wees daarvoor onder meer naar de handelsvloer van Shell, die zelf ook gastekorten kende, en moest bijkopen op de markt terwijl de gasprijs torenhoog staat. Daarom kon Shell niet optimaal profiteren van de hoge prijzen. De vrije kasstroom was wel extreem fors, met $17,5 miljard. Shell betaalde ook ruim $8 miljard aan schulden af, waardoor er nog een kleine $58 miljard resteert, relatief weinig voor Shell. \n\nVoor Europa ziet Van Beurden nog geen eind aan hoge energieprijzen. „Er is zo’n 20% aan eigen gasproductie verdwenen. Ik hoop dat nu duidelijk is, dat de vraag naar gas omlaag gebracht moet worden, en niet het aanbod.”\n\nVan Beurden zegt zelf thuis al te zijn overgestapt op stroom en gas van Shell, nu toezichthouder ACM Shell een vergunning verschafte voor het leveren van stroom en gas aan particulieren. Hij verwacht dat eind dit jaar Shell zijn aanbod van scherpe gas- en stroomtarieven aan alle Nederlandse consumenten kan doen.\n\n’Transitie is veel meer dan zon \n\nen wind’","intensity":0,"negativity":0,"cluster_id":58,"similar_texts":"text687"},{"id":"93","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/126/1","title":"Spullen van ma","text":"### Reportage\n\nUitvaartbegeleider Lian van Meel aan de telefoon. Ze komt meteen ter zake. 'Ik denk dat ik een familie voor je heb.' Ik weet direct waar ze op doelt. Vijf jaar geleden vatte ik het plan op om over de afwikkeling van de nalatenschap van een laatste ouder te schrijven. Mij viel op dat het afscheid nemen van een vader of moeder binnen een week is bekeken, maar dat het ruimen van diens spullen vaak maanden vergt, soms jaren. En dat er zelden over die bewogen fase wordt gesproken. Alsof dat binnenskamers, binnen de familie hoort te blijven. Ik wilde in kaart brengen wat zich in die onderbelichte periode afspeelt, welke emoties ze oproept en hoe ze familieverhoudingen op scherp zet. Niet in het algemeen, maar aan de hand van één gezin.  \n  \nIk benaderde vijf uitvaartbegeleiders. Waren zij bereid als bemiddelaar te fungeren tussen mij en een familie die kort tevoren een laatste ouder had verloren? Ja, maar met de grootst mogelijke terughoudendheid, lieten ze weten. Zolang het geen inbreuk zou maken op het rouwproces. In de praktijk kwam dat neer op hoogst zelden. Ik had de hoop al bijna opgegeven. Tot dat telefoontje. 'Deze mevrouw is 90 geworden', zegt de uitvaartbegeleider. 'Ze laat zeven kinderen achter. Tot op het laatst heeft ze zelfstandig gewoond. Haar oudste zoon verwacht je telefoontje.'  \n  \nTwee dagen later zit ik in een verbouwde boerderij aan de keukentafel bij Toon van Overdijk, gepensioneerd leraar Engels, 64 jaar. Toon en ik, wij voeren een verkennend gesprek. Hij wil weten wat voor vlees hij in de kuip heeft. Hoe ik te werk ga? Wat mij voor ogen staat? Is de nagedachtenis van zijn moeder bij mij wel veilig? Leidt mijn aanwezigheid tot spanningen tussen broers en zussen?  \n  \nOok ik schat kansen en valkuilen in. Ik wil me een beeld proberen te vormen van zijn moeder en de tijd waarin ze leefde aan de hand van haar achtergelaten spullen. Hoe vrij kan ik me in haar huis bewegen? Mag ik overal bij zijn? Mag ik alles zien?  \n  \nToon en ik, wij durven het wel aan. Hij belt meteen naar Antoinette, de eerstgeborene van het gezin, om te regelen dat ik zo snel mogelijk kan langskomen in moeders huis. Zij bezocht haar moeder vrijwel dagelijks. Ze inventariseert nu in haar eentje de spullen van moeder. 'Zo wil Antoinette het', zegt Toon. 'Het helpt haar misschien afscheid te nemen van moeder. Uiteindelijk komt ze met een lijst van spullen. Dan volgt er een familiebijeenkomst om de spullen te verdelen. We hebben geen haast.'  \n  \nVier weken na de dood van Jo van Overdijk-Van de Ven stap ik in Oirschot het huis binnen waar ze de laatste tweeëndertig jaar heeft gewoond. Aarzelend loop ik de woonkamer in. Gedachteloos ga ik zitten in een grote leren leunstoel midden in een overvolle ruimte waar ik meteen niet weet waar ik moet kijken. 'Dat is de stoel van moeder', zegt Antoinette. Ik spring op. 'Ga maar lekker zitten', maant Antoinette. 'Ze is er toch niet meer.'  \n  \nAntoinette dacht dat ze de weg kende in dit huis. Ze meende dat ze wel zicht had op moeders spullen, dat ze ook wist waar alles lag. Dat bleek een vergissing. Eenmaal systematisch rondkijkend viel ze van de ene in de andere verbazing. Als ze een kastdeur opentrok waarachter ze nooit eerder een blik had geworpen. Als ze een laatje inspecteerde waarvan ze de inhoud nooit had gezien.  \n  \nMoeder bewaarde alles. Daar kwam Antoinette snel genoeg achter. Alle bankafschriften sinds 1959. Alle garantiebewijzen van alle apparaten die ze ooit kocht. Alle ansichtkaarten, felicitatiekaarten, rouwkaarten, vakantiekaarten en kerstkaarten die ze ooit had ontvangen. Daartussen zat ook een lichtblauwe omslag van de belasting waarop moeder in haar statige handschrift had geschreven: 'schoolgeld afbetaald'. Onder dat laatste woord twee strepen. En daaronder: ''t Laatste schoolgeld voor de jongste. Ook dat is voorbij.'  \n  \nBij het inventariseren houd ik Antoinette vaak gezelschap. Ik zie hoe ze worstelt met haar monumentale taak. Tien weken na de dood van haar moeder komt ze er opeens achter dat de koelkast nog leeg moet. Ze slaat zich voor het hoofd.  \n  \nZe somt op wat ze aantreft in de diepvries: zeven superkleine maaltijden, twee volledige maaltijden, vissticks, vier sneden brood, vier frikandellen, een bakje vanille-ijs. Moeder at steeds minder. Op het laatst kreeg ze zelfs vloeibaar voedsel met moeite verteerd. Antoinette vindt het zonde al dat goede eten weg te gooien. Dat geldt ook voor de etenswaar die ze in de koelkast aantreft: appelstroop, pindakaas, een ongeopend pak appelsap. Ze neemt straks alles mee naar huis. Haar voorschot op de erfenis.  \n  \nNaarmate het werk vordert, zie ik Antoinette steeds nijdiger worden. Op haar moeder. 'Ze gaf me altijd het idee dat het nooit goed was wat ik deed', moppert Antoinette. 'Dat ik nooit aan haar standaard van schoonmaken en ordenen voldeed. Blijkt dat ze er zelf een potje van heeft gemaakt. Niet alleen het laatste jaar, al veel eerder. Ik had nooit verwacht dat het hier zo'n rommeltje was.'  \n  \nDag na dag laat Antoinette moeders spullen door haar handen gaan. Een voor een noteert ze die in een schrift. Samen vormen ze een rouwstoet waar geen einde aan lijkt te komen. En ik realiseer me dat ieder mens die sterft, een museum is dat in de as wordt gelegd. En dat ieder huis dat na een overlijden wordt ontmanteld, een heiligdom is dat wordt gesloopt. Erfgoed dat voorgoed verloren gaat. Moeder Jo van Overdijk was mede wat ze bezat aan spullen. Haar spullen weerspiegelen haar bestaan.  \n  \nHet inventariseren is bijna voltooid. Al die tijd kom ik in moeders huis, los van Antoinette, alleen de oudste kinderen tegen. José fotografeert alle schilderijen die moeder ooit maakte. Toon zorgt voor het papierwerk als executeur-testamentair; de persoon die de nalatenschap ten uitvoer brengt. Hij beheert de nalatenschap namens de erfgenamen.  \n  \nWaar blijven Louis, Ben, Jack en Rob? Al die tijd heb ik de jongste vier kinderen niet in hun moeders huis gezien. Ze hebben het te druk met werk en gezin, vertellen hun zussen. 'Ze hebben mannenzaken aan hun hoofd.' Pas op een zondag in december komen alle zeven kinderen van Jo van Overdijk in haar huis bij elkaar, vermoedelijk voor de allerlaatste keer. Vandaag verdelen ze haar spullen. Nu kan de tombola dan eindelijk beginnen. Wie wil wat? Op de lijst van Antoinette staan 1.487 vermeldingen die naar schatting verwijzen naar tienduizend spullen.  \n  \nIn dit gezelschap is Antoinette duidelijk degene die zich het best heeft voorbereid. Ze stuurde me eerder haar verlanglijst voor deze verdeeldag. Ik weet dus dat ze 185 nummers van de inventarislijst heeft aangevinkt.  \n  \nVoor driekwart van moeders boeken heeft geen van de kinderen interesse. Die mogen naar de kringloop. Daar komt het meeste meubilair ook terecht. Zelfs de eethoek met uitschuiftafel en vier stoelen met biezen zitting, nog gemaakt door moeders vader en een paar van haar broers, wil niemand hebben. Hetzelfde geldt voor de bank en moeders relaxfauteuil.  \n  \nOm tientallen erfstukken wordt verhit gedobbeld. De stenen stuiteren van de salontafel regelmatig op de vloer. Vaders riem gaat naar Louis. José krijgt vaders paletstok. José wint bij het dobbelen het vaakst. De bijeenkomst loopt ten einde als ze moeders schilderijen verdelen. De kapel van de Heilige Eik die moeders rouwkaart sierde, gaat naar Louis. Jack krijgt een heidelandschap. Toon een wintertafereel. José viooltjes. Het laatste schilderij dat moeder nooit heeft voltooid, is voor Antoinette. Opeens heeft iedereen haast om weg te komen. Het is genoeg geweest, misschien zelfs te veel.  \n  \nDe uitvoerige verdeelsessie is sommige kinderen niet in de koude kleren gaan zitten, lees ik in een mail die José me nog dezelfde avond stuurt. 'Tuten de oortjes nog?', schrijft ze. 'Ik zag op tegen eventuele onderlinge onenigheid. Sommige familieleden begrijpen elkaar namelijk doorgaans niet zo goed. Daarom ben ik blij dat het achter de rug is', vervolgt ze.  \n  \n'Thuisgekomen ben ik afgeknapt. De spanning kwam eruit. Ook het besef dat moeder overleden is en niet terugkomt, begint nu pas echt door te dringen. Haar spulletjes, haar geur, alle dingen die haar zo eigen waren... weg.' Met een betraande smiley besluit José haar bericht.  \n  \nHet afwikkelen van de nalatenschap van een laatste ouder is een emotionele achtbaan van vasthouden en loslaten. Elke nabestaande beleeft dat op zijn eigen manier. Dat zie ik bij deze broers en zussen. Het ene kind heeft veel tijd nodig om aan de nieuwe werkelijkheid te wennen. Als alle spullen straks weg zijn, wat blijft er dan nog over van moeder? Het andere kind kan het ruimen niet snel genoeg gaan. Het leven moet verder. Voorbij is voorbij.  \n  \nBij het verdelen van de erfenis draait het zelden alleen om geld of spullen, schrijft gezinstherapeut Else-Marie van den Eerenbeemt in haar boek Wie krijgt de gouden armband van moeder? Volgens haar gaat het in de eerste plaats om 'liefdeskapitaal'. Alles wat er in het gezin is vergeven aan liefde, erkenning en waardering, wordt na het overlijden gewikt en gewogen. Elk kind maakt zijn eigen slotbalans op. Heeft hij of zij genoeg gegeven? Heeft hij of zij genoeg gekregen?  \n  \nDe balans tussen geven en nemen die elk kind onbewust bijhoudt, wordt volgens haar sterk beïnvloed door de betrekkingen die eventuele broers en zussen met de ouders hadden. Hoe ziet de balans bij hen eruit? Wat gaven en kregen zij? Het is afrekentijd.  \n  \nVerstoorde relaties kunnen volgens haar lang worden geloochend, genegeerd of uit de weg gegaan. Tot de dood van de laatste ouder. Dan is er geen ontkomen meer aan. Het definitieve afscheid roept een scala aan emoties en spanningen op, het afhandelen van de nalatenschap doet dat in versterkte mate. In die situatie vallen veel kinderen volgens Van den Eerenbeemt als vanzelf terug in de rol die ze kregen in hun jeugd. Gezinspatronen herhalen zich.  \n  \n'Terug naar vorige week zondag', schrijft José me na de verdeelbijeenkomst in een mail. 'Wat een uitputtingsslag. Zoals we zijn, zo waren we daar. Antoinette op het toppunt van gespannen zijn. Louis te laat. Toon rustig en joviaal naar iedereen die binnenkwam. Jack met een hoop gepraat, en komische onzin uitkramend. Ben zich ergerend omdat Louis te laat was, dat alles zo ongeregeld was in zijn ogen. Rob rustig, maar hij wilde het wel zo snel mogelijk achter de rug hebben. En ten slotte ik, zei de gek.'  \n  \nEn dan schrijft ze over moeders spulletjes die ze heeft bemachtigd en hoeveel plezier ze daaraan beleeft. 'Wat ben ik blij met het beeldje van Jozef met kind, de patroonheilige van mij en mijn vader. Zijn hoofd is al ooit opnieuw op zijn romp gezet en zijn wijsvinger is opnieuw gemodelleerd en aangezet. Alle tientallen keren dat ik hem afstofte, kreeg ik van moeder te horen dat ik voorzichtig moest zijn met het vingerke, omdat het er al ooit af was geweest.'  \n  \nZe vervolgt: 'Het ronde doosje uit de salontafella heeft moeder ooit zelf beschilderd in Hindelooper-stijl. Met vader is ze ooit in Hindeloopen op bezoek geweest. Moeder kocht daar een boekje. Vader heeft toen gezorgd dat moeder de geschikte verf kreeg en hielp haar met het mengen van de kleuren. Zij gebruikte dit doosje om kruimeltjes, haartjes, huidschilfers etc. in te doen die ze rondom haar stoel van de vloer raapte. Toen zij was overleden, zat dat er nog in. Antoinette heeft de inhoud weggegooid in haar vlijt. Gelukkig heb ik het doosje nu nog.'  \n  \nOok alle andere kinderen bewaren bij hun thuis een stukje moeder. Voor Antoinette is dat de secretaire en nog zoveel meer. Voor Toon de twee schilderijtjes die vader ooit maakte op boomschors, vanwege het liefdesverhaal dat daaraan is verbonden. Voor Louis het enige abstracte schilderij van moeder. Voor Ben een audiotoren en het monopolyspel. Voor Jack een kruisbeeld met de indigoblauwe tegels die heeroom ooit meebracht uit Mozambique. Voor Rob de speelgoed-buurtbus waar zijn zoon nooit mee mocht spelen. Al die stukjes samen vormen een portret van Jo van Overdijk.  \n  \nNa de afwikkeling van de nalatenschap van een laatste ouder, die onvermijdelijk rommelig en slopend is, vinden de meeste nabestaanden weer rust en evenwicht. De herinneringen blijven. Ook zij zijn deel van de erfenis.\n\n'Wat doen we met de spullen? Een portret van Nederland in één nalatenschap' door Dick Wittenberg, verschijnt op 2 november (Allerzielen) bij uitgeverij De Correspondent.","intensity":0,"negativity":0,"cluster_id":34,"similar_texts":"text572"},{"id":"94","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/40/1","title":"Stokje ter overname","text":"### Klassiek - ACHTERGROND De selectie van een dirigent\n\nEindelijk kan artistiek leider Marcel Mandos even uitrusten. Al zeven jaar zat zijn Noord Nederlands Orkest zonder chef-dirigent. Maar na weken van onderhandelingen heeft hij beet: vanaf volgend seizoen is de Noor Eivind Gullberg Jensen (49) chef in Groningen. Daarmee zijn al Nederlandse grote symfonieorkesten weer voorzien. Behalve het Concertgebouworkest dan. Dat zoekt sinds het ontslag van Daniele Gatti na meldingen van ongepast gedrag in 2018 nog altijd naar een opvolger.  \n  \nHoe vindt een orkest zijn dirigent? Hoe gaat zo'n zoektocht in zijn werk? V vroeg het aan orkestdirecteuren en agenten - met de volgende routekaart als uitkomst.  \n  \n1 \n\nManagements bieden hun waar aan\n\n'Elke dag stroomt mijn inbox vol met mails van managements die dirigenten aanbieden. Als er weer een dirigentenconcours is geweest, hangen ze meteen in je voicemail; de prijswinnaars worden direct door een management gecontracteerd. De grote kantoren zorgen dat je de namen van hun artiesten continu op je display hebt staan.'  \n  \nAan het woord is Sven Arne Tepl, directeur van het Residentie Orkest in Den Haag. De grote kantoren waar hij het over heeft, zitten vooral in Londen: Harrison Parrott, Askonas Holt, IMG Artists en Intermusica. In Duitsland is KD Schmid groot. Geen professioneel symfonieorkest kan om deze instituten heen. Ze werken tegen een percentage van het dirigentenhonararium. 20 procent voor concerten is gangbaar. Bij lange operaproducties, waarvoor een dirigent met repetities en al soms twee maanden in touw is, kan dat dalen naar 2,5. Soms is er sprake van koppelverkoop: wil een orkest een dirigent of solist, dan moet er nog iemand uit de stal worden geëngageerd.  \n  \nOok Marcel Mandos merkt wat voor invloed de agentschappen hebben. 'We waren een paar jaar geleden bijna rond met Kerem Hasan, een jonge dirigent die een fenomenaal debuut bij ons had gemaakt. Ik had het gevoel dat hij graag chef wilde worden, maar het ketste toch af. De agencies kunnen ondoordringbaar en ondoorgrondelijk zijn. Je weet nooit helemaal waar ze een dirigent heen willen brengen.'  \n  \nVolgens Tepl is de dirigentenmarkt 'een harde business met onplezierige kanten'. De afgelopen jaren zag hij de impresariaten hun menukaart uitbreiden. 'Er worden nu veel vrouwelijke dirigenten en dirigenten van kleur aangeboden.' Tepl strikte voor zijn orkest Anja Bihlmaier (43), die dit seizoen als chef begon. Ze is na Karina Canellakis (40, in 2019 begonnen bij het Radio Filharmonisch Orkest) de tweede vrouwelijke chef-dirigent bij een professioneel orkest in Nederland.  \n  \n2 \n\nDe directeur oriënteert zich\n\nNatuurlijk halen de orkestdirecteuren en artistiek leiders hun potentiële dirigenten niet alleen uit hun inbox. Ze onderhouden contacten met collega's en musici van andere orkesten, uit andere landen: noem het een internationaal fluistercircuit.  \n  \n'In die mails die ik krijg, staan links met video-impressies', zegt Tepl. 'Op basis daarvan kan ik geen dirigent beoordelen. Ik wil iemand aan het werk zien. De repetitie vind ik belangrijker dan het concert, dan zie je beter hoe iemand werkt. Voor corona ging ik minimaal twee keer per maand op reis. Naar Duitsland, Frankrijk, maar ook gewoon naar Utrecht of Amsterdam. Er zijn orkesten waarvan ik weet dat ze dirigenten op basis van portfolio uitnodigen. Die hebben dan zo'n goede relatie opgebouwd met een manager dat ze weten dat ze op diens oordeel af kunnen gaan.'  \n  \n3 \n\nHet profiel wordt opgesteld\n\nAls iets opvalt aan de dirigenten die de afgelopen jaren zijn aangesteld, is dat de meeste voor dirigentenbegrippen jong zijn. Duncan Ward, vorige maand begonnen bij de Philharmonie Zuidnederland, is 32. Net als Lahav Shani van het Rotterdams Philharmonisch, die in 2018 chef werd.  \n  \nDe meestbesproken dirigent van dit moment is 31. De Zwitser Lorenzo Viotti begon dit seizoen bij het Nederlands Philharmonisch Orkest (NedPhO), de vaste partner van De Nationale Opera. Voor alle genoemde dirigenten geldt dat ze Instagramwaadig zijn, maar voor Viotti, die in Linda en met ontbloot bovenlijf in Men's Health mocht poseren, geldt dat wel het meest.  \n  \nGeen orkest zegt dat 'jong', 'vrouw' of 'goed lichaam' in de profielschets stonden. Voor Rob Streevelaar van het Nederlands Philharmonisch was het een vereiste dat de nieuwe chef zowel thuis zou zijn in opera als symfonisch repertoire. Ook zocht hij 'managerial gezag'.  \n  \nWaarom? 'Omdat werken in operaproducties van een dirigent best veel vraagt', zegt Streevelaar. 'Daar knalt het artistiek weleens tussen de teams, een regisseur en de dirigent. Solisten, groot koor, techniek: dan moet je soms op je op je strepen kunnen staan. Je wilt niet meemaken dat je een jonge dirigent benoemt die muzikaal fantastisch is, maar die gewoon verzuipt in de leeuwenkuil die zo'n operafunctie kan zijn.'  \n  \n4 \n\nEr wordt geïnformeerd naar het prijskaartje\n\nDirigenten zijn de grootverdieners in de klassieke muziek. Een select gezelschap van sterren kan goed 30 duizend euro vragen voor een week werken met een orkest. En voor die heel kleine top van de top kunnen de honoraria oplopen richting een ton voor een week. Vooruit, vliegtickets en hotel in de prijs inbegrepen.  \n  \nVoor Nederlandse orkesten zijn die dirigenten onbereikbaar, tenzij de dirigent water bij de wijn doet. De marktwaarde van dirigenten wordt hoger naarmate ze dirigeren bij beroemde gezelschappen. Het Concertgebouworkest is weliswaar minder rijk dan veel andere internationale toporkesten, het is een naam die je als dirigent op je cv wil hebben. Heb je de Berliner Philharmoniker gedirigeerd (en het niet finaal verknald), dan wil iedereen je uitproberen. Zowel voor Karina Canellakis (Radio Filharmonisch) als Duncan Ward (Philharmonie Zuidnederland) gold dat ze al een link hadden met 's werelds beroemdste orkest: ze zaten er in het talentenprogramma.  \n  \nMandos: 'Het is geen geheim dat ook mindere orkesten in Duitsland veel meer kunnen betalen dan wij.'  \n  \nTepl: 'De dirigenten met wie wij werken, hoeven zeker niet onder een brug te slapen. Het zijn nog steeds heel grote bedragen.' Wat hij per seizoen aan dirigenten kan spenderen? 'Een half miljoen', zegt Tepl. 'Dus als je dat deelt door 40 weken...' Dan kom je op 12.500 euro per werkweek. 'Een dirigent als Neeme Järvi (chef van het Residentie Orkest van 2005 tot 2012, red.) zouden we nu niet meer kunnen betalen. Een dirigent die in een week meer vraagt dan wat een tweede violist in een heel jaar verdient, willen wij ook niet meer uitnodigen. We moeten er 's nachts wel van kunnen slapen.'  \n  \n5 \n\nEr moet een date komen\n\nSoms ligt het er dik bovenop dat een orkest een dirigent test als chefskandidaat. Toen het Rotterdams Philharmonisch in 2016 een nieuwe chef zocht, laste het een gratis extra concert in, zodat de felbegeerde Lahav Shani met het orkest kon werken. Een week later kreeg hij een contractvoorstel.  \n  \nEen date met Lorenzo Viotti was minder snel gemaakt. NedPhO-directeur Streevelaar zag hem voor het eerst aan het werk in februari 2016, toen de Zwitser inviel bij het Concertgebouworkest. 'Vanaf toen ben ik hem gaan volgen. Ik heb hem zeven, acht keer zien dirigeren, in Milaan, München, Zürich, Wenen. Na zo'n concert zoek je hem dan even op. Je vraagt: hoe verliep je week hier? En op mijn beurt vertelde ik dan zo'n beetje over ons orkest en wat voor iemand wij zochten. Het is toch een soort paringsdans.'  \n  \nConcreet werd het in Montreux, Zwitserland, eind augustus 2017. Ook Sophie de Lint was enthousiast, destijds aankomend directeur van De Nationale Opera. Ze legden het idee van een chefschap op tafel. Natuurlijk was Viotti verrast, zei hij later in een Volkskrant-interview. 'Wat kon ik zeggen? Ik had nog nooit voor het NedPhO gestaan en geen stap gezet bij de Opera.'  \n  \nProbleem. Een orkest wil de nieren van een dirigent per se proeven. Hoe zwaait-ie? Heeft hij ideeën? Is er chemie? In februari 2018 kwam de kans, een invalklus. Lorenzo Viotti maakte zich vrij. Iedereen enthousiast, drie maanden later reisde een orkestdelegatie naar Zürich.  \n  \n'We moesten snel zijn', zegt Streevelaar. De laatste keren dat hij Viotti trof, zag hij steeds meer belangstellenden bij de kleedkamer. Concurrenten. 'We merkten belangstelling van andere orkesten en het operahuis van Zürich. Er waren drie musici van ons mee. Na de operavoorstelling hebben we gedineerd met Lorenzo. 's Nachts overlegden de musici met collega's in Amsterdam. De volgende ochtend dronken ze nog een kop koffie met Viotti. Lorenzo, zeiden ze, we zouden het supertof vinden als je onze chef wordt. Het is verder aan Rob en Sophie om het met je te bespreken, maar weet dat wij je willen hebben.'  \n  \n6 \n\nHet onderhandelen begint\n\nViotti hapte toe. En delegeerde de onderhandeling meteen naar zijn impresario, Herr Doktor Germinal Hilbert, een familievriend die hem nog in de luiers heeft gezien. Tekenen bij het kruisje? Niet voor Streevelaar, die nog een traject had te gaan met een voltallig orkest, een artistieke commissie, een ondernemingsraad - zo gaat dat in Nederland. 'Dat werd toch pas na de zomer. En dan denk je toch soms: wie gaat er nog tussendoor fietsen? Ik vond dat heel spannend.'  \n  \n7 \n\nEn ze leven nog lang (vijf jaar) en gelukkig\n\nHet contract is getekend. Champagne, bericht in de krant. En dan? Dan blijft zo'n chef-dirigent meestal een jaartje of vijf, zes, bij groot succes zelfs tien hangen. De chef staat doorgaans tussen de acht en twaalf weken voor een orkest. 'Op het moment dat je iemand benoemt, moet je je lijst al updaten', zegt Sven Arne Tepl. 'Ik ben er altijd mee bezig', zegt Rob Streevelaar. 'In elk seizoen wil je gastdirigenten hebben die misschien wel je volgende chef zijn.'\n\nWAT DOET EEN CHEF-DIRIGENT?\n\nGaat de chef in het buitenland bij wijze van spreken nog over de schort van de koffiejuffrouw, in Nederland beperkt hij/zij zich tot het muzikale. Hij/zij bewaakt de klankcultuur, drukt een artistiek stempel en is vaak betrokken bij audities. De chef is de dirigent die het vaakst voor het orkest staat en ook al geldt hij of zij als boegbeeld, in loondienst is de chef zelden: ook de chef is freelancer. Veel dirigenten zijn chef bij twee orkesten tegelijk.","intensity":0,"negativity":0,"cluster_id":44,"similar_texts":"text411"},{"id":"95","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/5/2","title":"Stresstest voor energiebedrijven noodzakelijk","text":"Welkom Energie was deze week de eerste leverancier die bezweek als gevolg van de explosief gestegen energieprijzen. Eneco neemt de 90.000 klanten over. De vraag rijst nu waarom de toezichthouder Autoriteit Consument en Markt (ACM) niet eerder ingreep. Tot begin oktober was Welkom Energie namelijk nog volop op energievergelijkingssites te vinden met aanbiedingen.  \n  \n,,De ACM had er véél korter op moeten zitten'', vindt Dirk Jan Wolfert, directeur van de Vastelastenbond. Begin vorige maand bleek uit onderzoek van de belangenclub al dat Welkom Energie een van de energiebedrijven is die financieel in de gevarenzone zitten. ,,Probleem is dat de ACM vooral toeziet of consumenten bij een faillissement gas en licht blijven krijgen.''  \n  \nDe Vastelastenbond noem het hoog tijd voor een stresstest voor energiebedrijven, waarbij ook de financiële positie wordt meegenomen. ,,Leveranciers moeten over voldoende buffers beschikken om stijgende prijzen aan te kunnen.'' De Consumentenbond vindt het ook hoog tijd voor beter toezicht. ,,De ACM mist nu de bevoegdheid om te handhaven bij een slechte financiële positie'', zegt Joyce Donat. ,,Een stresstest voor energiebedrijven is zeker het onderzoeken waard.''\n\nPrijsvechters\n\nDonat wijst op eigen onderzoek uit 2020 waaruit blijkt dat er op de energiemarkt een race to the bottom gaande is. Nieuwkomers vechten zich in door klanten aan te nemen onder de kostprijs. ,,Dat maakt bedrijven enorm kwetsbaar, zoals blijkt bij Welkom Energie.'' De Consumentenbond verwacht dat komende tijd meer leveranciers omvallen.  \n  \nDat denkt de Vastelastenbond ook. Volgens de belangenbehartiger speculeren energieprijsvechters door op de kortetermijnmarkt energie in te kopen. ,,Dat is 99 op de 100 keer voordeliger, maar als de gasprijzen exploderen, gaat het mis'', stelt Wolfert. ,,Hun klanten hebben hun prijzen vastgezet tegen veel lagere tarieven.''  \n  \nVolgens de bond dient de ACM bovendien de controle naar de zomer te halen. Dit jaar moesten energiebedrijven uiterlijk 1 oktober aangeven of zij in staat zijn klanten in de winter van energie te voorzien. ,,Dat is veel te laat.''  \n  \nWolfert wijst erop dat bedrijven in de zomer weinig stroom en gas hoeven te leveren en dus meer geld van klanten incasseren dan noodzakelijk. In de winter kost de levering juist meer dan ze binnenkrijgen. ,,Dan kan het misgaan, zoals in 2018 gebeurde met Energieflex en een jaar later met Robin Energie.''\n\nEvaluatie\n\nDe ACM zegt in een reactie het omvallen van Welkom Energie te evalueren. De toezichthouder stelt faillissementen niet te kunnen voorkomen. ,,Wij mogen niet ingrijpen in de bedrijfsvoering van energiebedrijven'', zegt Tjitte Mastenbroek van ACM. ,,Ook kunnen wij klanten niet waarschuwen of adviseren een bepaald bedrijf te mijden. Wel kunnen wij de vergunning intrekken als leveringszekerheid in het geding is.'' Dat gebeurde met Welkom Energie.  \n  \nMastenbroek noemt het een misverstand dat de ACM bedrijven eenmaal per jaar om cijfers vraagt. ,,Wij monitoren het gehele jaar door en kunnen een bedrijf indien noodzakelijk ook vaker controleren.''  \n  \nDe vraag blijft dan waarom Welkom Energie, waarvan de financiële positie toch bekend was, kon omvallen. Energievergelijker Gaslicht.com pleit voor strenger toezicht. ,,Er moeten betere controlemechanismen komen dan er nu zijn'', stelt Sanne de Jong Bins. ,,Nu staan klanten in de kou en kunnen ze nergens heen.''  \n  \nInmiddels klinkt de roep om beter toezicht ook uit politiek Den Haag. Pieter Omtzigt heeft Kamervragen gesteld, gesteund door onder meer PvdA, Denk en GroenLinks. Het Kamerlid wil van het kabinet weten of de eisen aan leveranciers wel streng genoeg zijn.","intensity":0,"negativity":0,"cluster_id":53,"similar_texts":"text613"},{"id":"96","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=a90bf23e983fc15dec61#/pages/14-15","title":"Tijd dringt voor Iran","text":"Tijd dringt voor Iran\n\nBij een eventuele Israëlische aanval op Iran zal veel gevraagd worden van de Israëlische luchtmacht. \n\nfoto ANP / AFP\n\nIsraël overweegt aanval vanwege nucleaire ambities \n\nVan onze correspondent \n\nTEL AVIV Israël zet vaart achter plannen voor een potentiële aanval op Iran, ondank dat Teheran heeft laten weten bereid te zijn om het internationale overleg over een doorstart van de nucleaire deal volgende maand te hervatten.\n\nOok de Verenigde Staten zijn vooralsnog sceptisch over de Iraanse aankondiging en waarschuwen dat de tijd dringt. Teheran maakt inmiddels zo veel vorderingen met zijn nucleaire programma dat die in de ogen van Washington nauwelijks meer zijn terug te draaien. \n\nIsraël heeft, aldus mediaberichten, 1,5 miljard dollar opzij gezet om de voorbereidingen voor een aanval op Irans nucleaire faciliteiten te financieren. De luchtmacht zou begin volgend jaar al specifiek gaan trainen voor zo’n gewaagde missie. Dat nieuws is ook in Teheran opgepikt, waar een hoge veiligheidsfunctionaris waarschuwt dat Israël beter ’tienduizenden miljarden’ in een potje kan stoppen voor de wederopbouw van het land na een Iraanse wraakactie. \n\nDe oorlogstaal komt tegen de achtergrond van een groeiend aantal confrontaties tussen beide landen. Israël zou deze maand al vier aanvallen op Syrië hebben uitgevoerd, deels gericht tegen Iraanse doelen. Iran werd zelf werd deze week getroffen door een grote cyberaanval die nagenoeg alle benzinestations in het land plat legde. Het gaf daarvoor niet de schuld aan Israël, al is de Joodse in het verleden in verband gebracht met een serie cyberaanvallen. \n\nDe Verenigde Staten zien op hun beurt de hand van Teheran in een drone-aanval vorige week op een Amerikaanse basis in Syrië. Gezien het toegenomen gevaar van Iraanse drones gaat Israël zijn luchtweer aan de noordgrens versterken. Tegelijkertijd is Teheran volgens Israëlische functionarissen bezig zijn om de luchtverdediging in Libanon, Syrië en Irak op te schroeven, in de hoop een Israëlisch toestel uit de lucht te schieten. Zo’n incident zou gezien de huidige spanningen grote gevolgen kunnen hebben. \n\nEr speelt dus veel meer dan Irans nucleaire programma, al vormt die voor de Joodse staat veruit de grootste dreiging. Iran verrijkt inmiddels uranium tot een puurheid van 60 procent, dat bijna geschikt is voor een kernwapen. Desondanks denken Israëlische en Amerikaanse functionarissen nog genoeg tijd te hebben voor een „Plan B’: militaire actie. \n\nDe Verenigde Staten en de rest van de internationale gemeenschap zetten allereerst vol in op ’Plan A’: diplomatiek overleg. Iran brak in juni de nucleaire besprekingen af vanwege de presidentsverkiezingen in dat land. Die brachten een radicalere leider - Ebrahim Raisi - aan de macht, die tot dusver overleg afhield en internationale inspecteurs het werk onmogelijk maakte. \n\nTotdat onderminister van Buitenlandse Zaken Ali Bagheri deze week - via het in Iran verboden Twitter - bekendmaakte dat zijn land bereid is om voor eind november de besprekingen in Wenen te hervatten. Het Witte Huis reageert vooralsnog afwachtend. Het Iran-dossier zal waarschijnlijk de komende dagen in de marge van de G20-top in Rome worden besproken.\n\nDe baas van Atoomagentschap van de VN (IAEA) waarschuwde vorige week dat een diplomatieke oplossing van cruciaal belang is. Hij wees daarbij op Noord-Korea, dat over een nucleair arsenaal beschikt. „Als diplomatie niet lukt, dan kunnen we geconfronteerd worden met een gigantische politieke impact in het Midden-Oosten en daarbuiten”, aldus Rafael Grossi. \n\nSpanning tussen rivalen loopt op","intensity":0,"negativity":0,"cluster_id":20,"similar_texts":"text235"},{"id":"97","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/90/1","title":"Toegang geweigerd","text":"### Sociale media: data-onderzoek\n\n'Je voelt je als onderzoeker als een beginnend schaakspeler die het opneemt tegen een oppermachtige schaakcomputer die ook nog eens de regels maakt en verandert.' Claes de Vreese werkt als hoogleraar politieke communicatie aan de Universiteit van Amsterdam dagelijks met gebruikersdata van Facebook, maar ziet tot zijn frustratie dat hij van het Amerikaanse socialemediabedrijf nauwelijks medewerking krijgt. De Vreese: 'Dat is voor een wetenschapper zeer onbevredigend, maar voor de maatschappij als geheel onacceptabel.'  \n  \nHij is niet de enige die klaagt. Wereldwijd zijn onderzoekers op zoek naar de gigantische berg aan gegevens die Facebook van zijn gebruikers bijhoudt. Die data kunnen bijvoorbeeld helpen bij onderzoek naar de verspreiding van desinformatie via het netwerk, sinds een paar jaar een zeer actueel thema. Afgelopen zomer escaleerden de conflicterende belangen tussen het notoir gesloten bedrijf en de wetenschap openlijk.  \n  \nFacebook besloot toen om de accounts van een team wetenschappers van de universiteit van New York te blokkeren. Zij zouden de privacyregels hebben overtreden waaraan Facebook zich gebonden acht sinds de Federal Trade Commission het bedrijf een miljardenboete had opgelegd. De boete van de toezichthouder was een gevolg van het grootste privacyschandaal uit Facebooks geschiedenis: Cambridge Analytica.  \n  \nWat hadden de wetenschappers uit New York gedaan bij hun onderzoek naar politieke advertenties op Facebook en desinformatie? Omdat Facebook die gegevens zelf niet levert, moesten ze een omweg bewandelen. Vrijwilligers werd gevraagd een zogenoemde browserextensie te installeren. Via die extensie konden de onderzoekers vervolgens meten wie precies een bepaalde advertentie te zien kregen. Een van de conclusies was dat Facebook de verspreiding van desinformatie versterkt, bijvoorbeeld rondom vaccinaties.  \n  \nHet project wekte de woede van Facebook, dat uiteindelijk de accounts van de onderzoekers geheel blokkeerde. De Vreese snapt dat niet. 'Ik vind het opmerkelijk dat ze zo'n zware stap hebben genomen. En ook publicitair niet zo handig; dit komt toch over als het intimideren van een onderzoeksgroep.' Het probleem, zegt De Vreese, is dat het als onderzoeker zeer lastig is om afspraken met Facebook te maken over onderzoeksdata. Het alternatief is dan om de officiële kanalen te omzeilen en die gegevens zelf bij elkaar te harken, precies wat de onderzoekers in New York probeerden.  \n  \nDe Vreese noemt het schermen met privacy een 'goedkoop gelegenheidsargument' van Facebook. 'Behalve dat het ironisch is - Facebook dat ineens hecht aan privacy - snijdt het ook geen hout. Het installeren van zo'n extensie is geheel vrijwillig.'  \n  \nOok in Europa lopen onderzoekers tegen de juridische arm van Facebook aan. Zo voelde de Duitse organisatie AlgorithmWatch zich deze zomer genoodzaakt een einde te maken aan een project met als doel de algoritmes van Facebook-dochter Instagram te doorgronden. De aanpak van de Duitsers was vergelijkbaar met die van hun Amerikaanse collega's. Om erachter te komen welke Instagram-berichten van politici door de algoritmes prominent in de tijdlijnen worden getoond en welke niet, moesten vrijwilligers een plug-in installeren. In Nederland deden de NOS, De Groene Amsterdammer en Pointer van KRO-NCRV aan het onderzoek mee. Maar ook dit project vond geen genade in de ogen van Facebook vanwege vermeende privacy-overtredingen.  \n  \nIntussen doet Facebook ook met enige regelmaat onderzoek op basis van zijn eigen data. Soms komt het bedrijf daarmee naar buiten, maar lang niet altijd. Zo kreeg het publiek pas kennis van een studie naar het schadelijke gebruik van Instagram onder tienermeisjes nadat klokkenluider Frances Haugen dit had onthuld. In de daarop volgende hoorzitting van de Senaatscommissie brak ze een lans voor meer onafhankelijk onderzoek naar het gesloten systeem van Facebook.  \n  \n'De kern van het probleem is dat niemand de destructieve keuzes van Facebook beter kan begrijpen dan Facebook zelf, omdat alleen Facebook onder de motorkap kan kijken', aldus Haugen. Volledige toegang tot data is in haar ogen een startpunt voor regulering.  \n  \nOok De Vreese heeft moeite met het gesloten systeem: 'Het eigen onderzoek van Facebook is niet te controleren. Je moet maar aannemen dat alles klopt, of de datasets volledig zijn bijvoorbeeld.' De hoogleraar pleit voor een onafhankelijke instantie die echt kan meekijken.  \n  \nDat Facebook op dit vlak niet op zijn blauwe ogen moet worden geloofd, bewijst een recent incident. Een aantal Amerikaanse onderzoekers had het voorrecht om onderzoek te kunnen doen naar de verspreiding van desinformatie via Facebook op basis van data die door Facebook zelf werd gedeeld. Dit heeft de afgelopen twee jaar in verschillende studies geresulteerd. Maar in september werd ineens duidelijk dat de door Facebook aangeleverde gegevens verre van compleet waren.  \n  \n'Dit ondermijnt het vertrouwen dat onderzoekers in Facebook kunnen hebben', zegt een van de onderzoekers naar aanleiding van deze ontdekking tegenover The New York Times. Volgens hem was er direct vanaf het begin al veel bezorgdheid onder de onderzoekers over de betrouwbaarheid van de door Facebook aangeleverde data. Facebook kon die bezorgdheid wegnemen. Ten onrechte, blijkt nu: 'Nu weten we dat we Facebook niet zo blind hadden moeten vertrouwen en dat we meer moeite hadden moeten doen om de betrouwbaarheid van de gegevens aan te tonen.' Volgens Facebook zelf waren de incomplete gegevens een gevolg van een technische fout. Samen met enkele Europese collega's had ook De Vreese toegang tot de bewuste dataset die later niet bleek te kloppen. 'Erg frustrerend', aldus de hoogleraar.  \n  \nOok dit voorval staat weer niet op zichzelf. Eind augustus meldde nieuwssite Politico dat tienduizenden Facebook-berichten van de dagen rondom de rellen van 6 januari op Capitol Hill waren verdwenen uit CrowdTangle. Dit is een analysetool van Facebook die wordt gebruikt door journalisten en onderzoekers. En ook ditmaal was de verklaring van Facebook: een technische fout.  \n  \nDat CrowdTangle is sowieso een heet hangijzer. Facebook kocht het bedrijf in 2016 en sindsdien wordt het gereedschap gebruikt voor analyses van trends op het netwerk. Uit een reconstructie van The New York Times komt naar voren dat er binnen Facebook een strijd over heeft gewoed, met als inzet de mate van transparantie. Team CrowdTangle, onder aanvoering van mede-oprichter Brandon Silverman, zei: deel zo veel mogelijk data voor onderzoek, of het nou slecht of goed nieuws voor Facebook betekent. Team Facebook vond dat het bedrijf al veel te veel weggaf. In april van dit jaar werd het tot dan toe semi-onafhankelijke CrowdTangle-team ontbonden.  \n  \nEen overwinning voor de voorstanders van een gesloten systeem dus. Maar toen moest klokkenluider Haugen nog komen. Sindsdien is de geest uit de fles. En misschien betekent dat goed nieuws voor onderzoekers zoals De Vreese.","intensity":0,"negativity":0,"cluster_id":11,"similar_texts":"text418"},{"id":"98","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/2/2","title":"Toestel ontruimd na landing","text":"### Brand\n\nEen vliegtuig van Transavia is gisteren ontruimd nadat er na de landing een kleine brand ontstond. Alle passagiers en crew van het toestel, dat uit Sevilla kwam, zijn veilig van boord gekomen. De brand ontstond waarschijnlijk rondom het landingsgestel, het is nog onduidelijk waar en waarom, aldus de luchtvaartmaatschappij. De brand was snel geblust en het overige vliegverkeer heeft geen hinder gehad van het incident, laat Transavia weten.","intensity":0,"negativity":0,"cluster_id":41,"similar_texts":"text77"},{"id":"99","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/15/2","title":"Ultimatum Staking verwacht in de metaalsector","text":"Werknemers van bedrijven in de metaal- en technieksector gaan op korte termijn staken, meldt vakbond FNV. De standpunten over onder meer het loon en een regeling voor zware beroepen lopen tussen bonden en werkgevers te ver uiteen. De cao Metaal & Techniek geldt voor circa 320.000 medewerkers van 28.000 bedrijven in de kleinmetaal, de installatie- en isolatiesector, de carrosseriebouw en goud- en zilversmeden. \"De installateurs van zonnepanelen, elektrische laadpalen en airco's maar ook loodgieters hebben het allemaal ontzettend druk\", aldus de FNV. De omzet en orderposities nemen inderdaad toe, zegt de Federatie Werkgeversorganisaties Techniek (FWT). \"Maar de winstgevendheid groeit niet.\"","intensity":0,"negativity":2,"cluster_id":17,"similar_texts":"text204"},{"id":"100","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=9840dccb0378abddffaa#/pages/48-49","title":"Unnerstall: ’Die pech kun je hebben’","text":"Unnerstall: ’Die pech kun je hebben’\n\nLars Unnerstall (l.) heeft Roger Schmidt\n\nniet kunnen overtuigen bij PSV.\n\n❮❯\n\ndoor Jeroen Kapteijns \n\nENSCHEDE Lars Unnerstall gaat er alles aan doen om met FC Twente te winnen in het Philips Stadion, maar de drang om zich te revancheren of rancune jegens Roger Schmidt of PSV is daarvoor niet zijn drijfveer. „Het is voor mij gewoon een wedstrijd tegen een van mijn oude clubs, een club waar ik twee jaar met heel veel plezier heb gespeeld. En natuurlijk wil je graag winnen tegen je oude club, maar ik heb daar verder geen bijgedachten over”, aldus de tegenwoordige doelman van FC Twente.\n\nIn het halve seizoen voor de komst van Schmidt was Unnerstall eerste doelman in Eindhoven, maar onder zijn landgenoot was hij twee jaar lang veroordeeld tot een rol als tweede keeper. „Het was een duidelijk en eerlijk verhaal. Schmidt wilde een doelman die ook voetballend goed is en dat is niet mijn sterkste punt. Die pech kun je hebben in een carrière. Als er een trainer was gekomen die het tegenhouden van ballen het belangrijkste vindt voor een keeper, was ik misschien nog steeds eerste keeper bij PSV.”\n\nWaar Unnerstall transfervrij verkaste naar FC Twente, daar maakte Joël Drommel voor 3,5 miljoen euro de overstap in omgekeerde richting. Een vergelijking tussen beide keepers valt op veel onderdelen uit in het voordeel van de 31-jarige Duitser. Dat geldt alleen niet voor het meevoetballen. „Dat verbaast mij niks. Ik ben er wel beter in geworden, maar het is niet mijn grootste kwaliteit. Het is mooi dat veel statistieken zo positief zijn, maar ik staar me er niet blind op. Het is een momentopname en het kan zo weer anders zijn.”\n\nVoor PSV staat er tegen FC Twente veel druk op na de 5-0 nederlaag tegen Ajax. „Daar kun je op twee manieren naar kijken”, vindt Unnerstall. „Het kan een voordeel zijn voor ons, maar aan de andere kant is het ook zo dat iedereen bij PSV weet dat ze nu echt iets moeten laten zien. Ze zullen toch een beetje boos zijn na vorige week. Maar als wij het niveau halen wat we tegen Ajax, AZ, FC Utrecht en Vitesse hebben gehaald, dan is er voor ons zeker wat mogelijk”, denkt Unnerstall, die zich helemaal op zijn plek voelt in Enschede. „Het is leuk om voor FC Twente te spelen in dit mooie stadion en voor dit geweldige publiek. En privé is het ook perfect. Het is vanuit mijn geboortedorp in Duitsland drie kwartier rijden naar Twente. Ons zoontje Carlo is vier maanden oud en ik ben ik nu elke dag thuis en allebei de opa’s wonen in de buurt en kunnen elke dag de kleine zien. Het is in alle opzichten super.”","intensity":0,"negativity":1,"cluster_id":52,"similar_texts":"text603"},{"id":"101","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=a7a512d84fa5c6265a9e#/pages/34-35","title":"Van de Zandschulp vandaag tegen Rublev","text":"Van de Zandschulp vandaag tegen Rublev\n\nTennis\n\nBotic van de Zandschulp heeft op het ATP-toernooi van Sint-Petersburg de kwartfinales bereikt. Hij was in twee sets te sterk voor de als achtste geplaatste Amerikaan Sebastian Korda: 6-2, 7-5. Van de Zandschulp neemt het vandaag in de kwartfinales op tegen de Rus Andrej Rublev, die als eerste geplaatst is. Tegen Korda opende de Nederlander met een break in de eerste game en herhaalde hij dat bij een 5-2 stand. In de tweede set moest Van de Zandschulp bij een 5-4 achterstand een breakpoint tegen wegwerken, waarna Korda in de volgende game zijn opslag verloor: 6-5. Van de Zandschulp, dit jaar kwartfinalist op de US Open, besliste daarna de partij in zijn voordeel.","intensity":0,"negativity":0,"cluster_id":58,"similar_texts":"text396"},{"id":"102","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/53/2","title":"Veel ruimte voor de zon","text":"Met een matige tot krachtige zuidelijke wind wordt ronduit zachte lucht aangevoerd. De middagtemperatuur komt uit rond 15 graden aan zee en in het noorden, tot plaatselijk 18 graden in het zuidoosten. Daarbij is het weer fraai met veel ruimte voor de zon, al neemt later in de middag geleidelijk de bewolking vanuit het zuidwesten toe. Vanaf vanavond volgt vanuit dezelfde richting wat regen en dat is het begin van een wisselvallige periode.  \n  \nZaterdag overdag trekken gedurende de dag enkele buien over het land, maar tussendoor is er ruimte voor wat zon. Het wordt dan ongeveer 16 graden.  \n  \nZondag begint droog met wat zon, maar vooral in de tweede helft van de middag en in de avond regent het langdurig. Dan kan plaatselijk veel neerslag vallen, 10 tot 20 millimeter.  \n  \nIn de nieuwe week houdt het wisselvallige weer aan. Dagelijks valt enige tijd regen of enkele stevige buien, mogelijk met onweer. Verder staat er soms veel wind met aan zee kans op zware windstoten. De middagtemperatuur doet een flinke stap terug en komt uit tussen 10 en 12 graden. Dat is overigens heel normaal voor de eerste dagen van november.","intensity":1,"negativity":0,"cluster_id":33,"similar_texts":"text316"},{"id":"103","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/15/1","title":"Verdachte oorlogsmisdaden Suriname aangehouden","text":"De politie heeft afgelopen dinsdag in Amsterdam een 55-jarige man aangehouden die in 1987 oorlogsmisdaden zou hebben gepleegd in de Binnenlandse Oorlog in Suriname. Dat werd gisteren bekend.  \n  \nIn Suriname woedde tussen 1986 en 1992 een bloedige burgeroorlog. Het Surinaamse leger, onder leiding van de latere president Desi Bouterse, streed destijds tegen het Junglecommando van Ronnie Brunswijk. Bij de gevechten kwamen honderden burgers om het leven.  \n  \nDe 55-jarige Nederlander, geboren in Suriname, heeft volgens politie en justitie op diverse manieren aangegeven dat hij destijds lid was van de infanterie van het leger, en dat hij in die periode bij de commando's zat. ,,Ook heeft hij anderen verteld dat hij in juni 1987 meerdere mensen heeft gedood.'' Het Openbaar Ministerie startte een onderzoek nadat het een aangifte binnenkreeg over de man. Het OM verdenkt hem nu van oorlogsmisdaden: het doden van mensen die niet aan de gevechten deelnamen.\n\nBrokopondo\n\nVolgens justitie zouden de misdaden zijn gepleegd tijdens de zogeheten zuiveringsacties in het Brokopondo-gebied, in juni 1987 in de omgeving van Brownsweg. ,,Daar voerde het leger acties uit waarbij burgers om het leven zijn gekomen.''  \n  \nHet Team Internationale Misdrijven van de politie onderzoekt oorlogsmisdrijven van Nederlanders en mensen die nu in Nederland wonen. Zo zijn en worden er Afghanen vervolgd voor hun rol bij martelgevangenissen onder het communistisch regime. Ook lopen er onderzoeken tegen Syrische vluchtelingen vanwege hun misdaden in de Syrische burgeroorlog, en werd er een levenslange celstraf geëist tegen een Ethiopiër vanwege misdaden in de burgeroorlog in zijn land.","intensity":0,"negativity":0,"cluster_id":46,"similar_texts":"text437"},{"id":"104","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=6c9abfca202babb251fc#/pages/4","title":"Vermist meisje thuis gevonden","text":"Vermist meisje thuis gevonden\n\nKarlijn werd thuis gevonden.\n\nVan onze verslaggevers\n\nARNHEM De 17-jarige Karlijn uit Arnhem die sinds maandag werd vermist, is donderdagmiddag teruggevonden in haar ouderlijk huis in Arnhem. Ze werd levend en in onbekende toestand naar het ziekenhuis overgebracht, meldt de politie.\n\nIntussen heeft de politie de woning onderzocht. Nadat een misdrijf kon worden uitgesloten, is het onderzoek volgens politie-woordvoerder Frank Strijbosch afgerond. Buurtgenoten hebben niets gemerkt. Ze zijn erg gesloten over straatgenoten. Er zou nauwelijks onderling contact zijn met de buren. \n\nKort na het verschijnen van een Amber Alert trof de politie de tiener in onbekende toestand aan in de woning van haar ouders. „Wat er sinds maandag met haar is gebeurd of wat de reden van haar vermissing is geweest, is nog onduidelijk”, aldus Strijbosch.\n\nVijf kinderen\n\nBuren weten dat Karlijn het oudste kind is in een gezin met vijf kinderen. Ze heeft twee zusjes en twee broertjes, van wie de jongste ongeveer tien jaar is.\n\nSinds afgelopen maandag werd op grote schaal gezocht naar het meisje. Daarbij zijn tientallen speurhonden, helikopters, natuurbeheerders, vrijwilligers en leden van het Veteranen Search Team ingezet. Er is gezocht in de bosrijke omgeving van Heveadorp, Renkum, Oosterbeek, Arnhem, Bennekom, Wekerom, Otterlo en Ede.\n\nHet is nog niet duidelijk hoe de politie de vermiste tiener heeft teruggevonden. De politie verstuurde donderdagmiddag een Amber Alert. Een half uur later maakte de politie bekend dat het meisje was gevonden. Volgens de woordvoerster van de politie heeft de oproep niet geleid tot de vondst van het meisje. Of de Arnhemse zich mogelijk uiteindelijk toch zelf heeft gemeld is nog onbekend. \n\nEr waren grote zorgen over het vermiste meisje vanwege haar gezondheid. Ze was erg vermagerd en had medische hulp nodig, zei de politie. Er waren waarschijnlijk geen anderen bij haar vermissing betrokken.\n\nDe ouders van het meisje hebben via een woordvoerder laten weten dat ze erg dankbaar zijn voor alle hulp en de grote inzet van alle betrokkenen.","intensity":0,"negativity":0,"cluster_id":56,"similar_texts":"text731"},{"id":"105","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=b6377a5e2fea740baca4#/pages/12-13","title":"Vijf jaar geëist na dodemansrit","text":"Vijf jaar geëist na dodemansrit\n\nDe Peugeot van Joery S. schoot na het ongeluk, waarbij de 28-jarige Amsterdammer Mohammed om het leven kwam, meters door. \n\nfoto anp/hh\n\nJoery S. weer dronken in auto in Amsterdam\n\ndoor Mascha de Jong\n\nAMSTERDAM Hij had nota bene een EMA-traject achter de rug, een maatregel voor chauffeurs die dronken achter het stuur stappen. Maar Joery S. (22) bleek hardnekkig. Op 26 juni ging hij na de nodige drank en een joint weer rijden. Op de Basisweg reed hij veel te hard door rood en raakte vol de auto van Mohammed en Saskia. De eerste stierf de volgende dag. De officier eist 5 jaar gevangenisstraf.\n\nDe 28-jarige Amsterdammer Mohammed stond op het punt te trouwen met Saskia. Hij was als een vader voor haar 5-jarige zoontje. Dergelijke verantwoordelijkheden vielen hem niet zwaar. Mohammed ontfermde zich al langer over zijn broertje, zusje en moeder. Hun vader was depressief en had last van psychoses. Mohammed onderhield het ouderlijk gezin. \n\nOp 26 juni reed hij op de Radarweg door groen toen hij ineens vanaf de Basisweg werd geramd. De Fiat tolde. Mohammed werd eruit geslingerd. Hij overleed de volgende dag aan hersenletsel. Zijn vriendin lag met gebroken bekken, neus en ribben, een schedelbasisfractuur en klaplong weken in het ziekenhuis. Zij kon niet naar de begrafenis van haar aankomende echtgenoot.\n\nZandvoorter Joery S. hoorde het ogenschijnlijk onbewogen aan. Voor alle feiten was hij al eens veroordeeld: hij had door rood gereden, te hard gereden en met drank op. Justitie stuurde hem naar de meerdaagse cursus Educatieve Maatregel Alcohol en verkeer (EMA). ,,Ik heb er veel van opgestoken, maar ik dacht er dit keer niet aan.”\n\nHij had een dagje Amsterdam achter de rug met een vriend. Ze trokken een fles champagne open op een bootje met een joint erbij. Ze gingen eten bij het Centraal Station. Er werd nog een mixje en een shotje gedronken. Joery S. zei op te letten wat hij nuttigde, hij was zich bewust dat hij achter het stuur zou kruipen.\n\nDe Verkeers Ongevallen Analyse (VOA) van de politie concludeerde dat de stoplichten op het kruispunt prima werkten. Uit de gegevens van de verkeerslus bleek dat het stoplicht, waar Joery S. op afstormde, minimaal 13 seconden op rood stond. Het oog mat een snelheid van 110 kilometer per uur. De jongeling zei zich er niets van te kunnen herinneren. „Ik heb dat stoplicht nooit gezien.”\n\nIn zijn bloed werd vier keer zoveel alcohol en thc aangetroffen dan is toegestaan. Joery S. snapte heel goed dat hij alle schijn tegen had. ,,Maar het doet mij wel degelijk heel veel. Ik kan de slaap sindsdien niet meer vatten, als ik wel slaap heb ik nachtmerries, ik zie het elke keer voor me.” \n\nDe officier zag de schaamte, maar dat was vooral achteraf. Op het moment zelf handelde hij alleen maar roekeloos, merkte zij op. \n\nUitspraak 11 november. \n\n’Stoplicht nooit \n\ngezien’","intensity":0,"negativity":0,"cluster_id":14,"similar_texts":"text257"},{"id":"106","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/18/3","title":"Vliegtickets fors duurder na tariefexplosie Schiphol","text":"Schiphol houdt vast aan een forse verhoging van zijn tarieven, waardoor vliegtickets flink duurder worden.  \n  \nDe luchthaven heeft de aanvankelijke verhoging wel getemperd, maar dat vinden de maatschappijen volstrekt onvoldoende. Schiphol wil haar havengelden de komende drie jaar 37 procent verhogen. Dat betekent dat de kosten voor een vliegticket flink zullen stijgen. Per passagier moeten maatschappijen in 2024 38 euro havengelden betalen, 10 euro meer dan nu. Voor overstappende reizigers stijgen de tarieven van 13,50 maar 18,50 euro. Volgens de luchthaven is het onvermijdelijk dat de maatschappijen meebetalen aan de coronaverliezen. Aanvankelijk wilde Schiphol tussen 2022 en 2025 de havengelden 42 procent verhogen. Dat is na felle kritiek van de maatschappijen verlaagd. Volgens financieel topman Robert Carsouw is het onmogelijk dat Schiphol alle verliezen op zich neemt. ,,Wij mogen van de wet in goede tijden geen winst maken uit havengelden. Dat betekent dat we in slechte tijden geen verlies kunnen accepteren.''  \n  \n\\- Herman Stil","intensity":1,"negativity":0,"cluster_id":27,"similar_texts":"text525"},{"id":"107","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/18/5","title":"Voetbal Vrouwen loten tegen Zweden, Rusland en Zwitserland","text":"De Nederlandse voetbalsters spelen volgend jaar tijdens het EK in Engeland in de groepsfase tegen Zweden, Zwitserland en Rusland. Dat heeft de loting in Manchester bepaald. Zweden is de huidige nummer 2 op de wereldranglijst en behaalde afgelopen zomer olympisch zilver in Japan. Zwitserland staat op de twintigste plaats op de FIFA-ranking en Rusland op de 24e plek. Nederland is de nummer 4 van de wereld.  \n  \nHet EK wordt gehouden van 6 tot en met 31 juli.","intensity":0,"negativity":0,"cluster_id":18,"similar_texts":"text206"},{"id":"108","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=6be67e4eb63ad0673197#/pages/12-13","title":"Vondst van geitenskelet in Rijswijk dure grap","text":"Vondst van geitenskelet in Rijswijk dure grap\n\nRIJSWIJK De opgraving van een geitenskelet in Rijswijk heeft niet alleen de gemeente een flinke duit gekost, maar ook de Rijswijkse Hockey Club (RHC).\n\nVolgens Koen Caminada van RHC heeft de langdurige archeologische opgraving op het hockeycomplex aan de Lange Kleiweg de aanleg van een nieuw hockeyveld vertraagd. „Dit heeft geleid tot hogere kosten en omdat dreigde dat de planning niet werd gehaald is er door de aannemer ook ingeleverd op de kwaliteit. We hebben er écht last van gehad, zeker omdat we ook nog eens tot vier keer toe de trainingen voor onze ruim 1100 leden moesten omgooien”, aldus Caminada, die eraan toevoegt dat haast juist geboden was vanwege de start van de competitie. \n\nHet 3,5 ton kostende archeologische bodemonderzoek ging vooraf aan de aanleg van het nieuwe sportcomplex Elzenburg.","intensity":0,"negativity":0,"cluster_id":5,"similar_texts":"text126"},{"id":"109","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=aa693523a2aedc108c34#/pages/40-41","title":"Voor de ogen van de hele wereld","text":"Voor de ogen van de hele wereld\n\nDe inmiddels 30-jarige Ed Sheeran breidt flink uit op zijn nieuwe album. \n\nFoto \n\nWarner Music\n\n❮❯\n\nHooggespannen verwachtingen rond Ed Sheerans ’=’\n\nKleine jongens worden groot, kunnen we wel stellen als het om Ed Sheeran gaat. Wat ruim vijftien jaar geleden begon als een eenmansbedrijf, bestaande uit één man en één gitaar, is uitgegroeid tot een wereldwijd imperium. Bij de release van vierde album = (ofwel Equals) weet hij de ogen en oren van miljoenen op zich gericht. De belangrijkste vraag vandaag is: hoe gaat hij daar muzikaal mee om?\n\nEén man, één gitaar: dat is hoe we de inmiddels 30-jarige Brit hebben leren kennen. Nou ja, én een loopmachine dan. Dat is zo’n apparaat waarmee je live op het podium je eigen begeleiding in elkaar kunt loopen. Zo kwam Ed Sheeran altijd al tot een veel voller geluid dan je zou verwachten van een eenling. Maar op Equals gaat hij daar echt nog wel een paar stapjes verder in.\n\nDe grootste verrassing van dit nieuwe album is dat de singer-songwriter de beats, synthesizers en elektronische stemvervormers stevig omarmd heeft. Eerste single Bad habits en tweede Shivers deden dat al een beetje vermoeden. Ook Leave your life en Stop the rain zijn nadrukkelijk geproduceerd poppy in een stijl die je eerder van de Justin Biebers en Harry Styles van deze wereld zou verwachten. \n\nEen verklaring kan zijn dat er bijna twintig mensen met hem meeschreven aan Equals, terwijl er naast Sheeran zelf nog eens negen zich op de een of andere manier met de productie hebben bemoeid. Meer dan vijftig muzikanten spelen en zingen er bovendien mee inclusief ook alle strijkers en achtergrondzangeressen (onder wie Kylie Minogue). Zou hij dit soort muziek nog solo aandurven op het podium? Beter gezegd: zou het hij wíllen? Verraadt dit uitbreiden aan alle kanten niet gewoon een eerlijke behoefte allesbehalve stil te blijven staan?\n\nOp zich is het te begrijpen dat Sheeran zijn muzikale horizon wil verbreden, aangezien de mogelijkheden in je eentje nu eenmaal beperkt zijn. Equals is niet voor niets zijn meest gevarieerde album tot nu toe. Behalve de reeds genoemde pop is er rock te horen in openingsnummer Tides, bevat Overpass graffiti een nadrukkelijk 80s-behang. The joker and the queen is een zoete, zachte pianoballad, terwijl het jungleritme van Collide in combinatie met de akoestische gitaar doet denken aan David Gray’s White ladder. Hoe slotnummer Be right now gaandeweg groeit en aanzwelt is gewoon gaaf. Dus ja, dikke prima dat de Brit het muzikaal wat breder zoekt.\n\nKleine jongens worden groot zeiden we al en dat geldt ook voor de teksten op Equals. Sheeran is inmiddels getrouwd, sinds vorig vader en dat geluk bezingt hij veelvuldig op dit album, wat het hier en daar wat zoet maakt. Zelfs spelen voor 80.000 toeschouwers in een vol Wembley weegt niet op tegen ’ons’ eerste lachen, huilen, kussen, etcetera, laat hij bijvoorbeeld. Aan dochter Lyra Antarctica belooft hij haar (vanzelfsprekend) nooit te zullen verlaten, terwijl hij haar in Sandman ook nog lief in slaap zingt.\n\nDe tegenhanger van al deze dankbaarheid is een logische als je het leven als onderwerp kiest: de dood, waar het in Visiting hours over gaat. Dat tezamen maakt dat hij het zelf een ’coming of age’-plaat noemt. Wij noemen dat kleine jongens, die.. enfin.\n\nConclusie\n\nDe conclusie na drie keer veertien nummers (vaker beluisteren werd ons niet toegestaan door zijn platenmaatschappij), is dat we op Equals eens niet de Ed Sheeran horen die we kennen. Of we deze nieuwe versie een verbeterde moeten noemen daar gaat vanzelf blijken, aangezien we het over de op één na meest gestreamde artiest van de wereld hebben. \n\nAls alleen al op Spotify meer dan 75 miljoen mensen op je afstemmen is je verstoppen niet alleen onmogelijk, de Brit gaat met deze plaat met de borst vooruit erin. Wat je verder ook van zijn muziek vindt, dat op zich is al bewonderenswaardig.\n\nB.W.  \n\n\nIs dit niet alleen de nieuwe, maar ook verbeterde versie?","intensity":0,"negativity":0,"cluster_id":22,"similar_texts":"text560"},{"id":"110","publisher":"NRC Handelsblad","date":"2021-10-29","url":"https://www.nrc.nl/nieuws/2021/10/29/vvder-de-grave-leidt-commissie-a4063527#20211029-79886-108","title":"VVD’er De Grave leidt commissie Afghanistan","text":"Evacuatie Afghanistan Oud-minister van Defensie De Grave gaat  onder kritiek vanuit de Kamer leiding geven aan  onderzoek naar evacuatie uit Afghanistan.  ,VVD’er Frank de Grave, oud-minister van Defensie, zal het onderzoek naar de evacuatieoperatie uit Afghanistan leiden. Het onderzoek komt er op aandringen van de Tweede Kamer, die opdracht heeft gegeven voor een onafhankelijke, externe commissie. Maar Tweede Kamerleden van CDA, PvdA, GroenLinks en SP reageren kritisch op die keuze. Jasper van Dijk (SP) noemt het een keuze „waar WC-eend nog een puntje aan kan zuigen”. Kati Piri (PvdA) vindt het „volstrekt ongepast dat een oud-minister van Defensie naar voren wordt geschoven om onderzoek te leiden naar wat misging bij… defensie!” (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 oktober 2021","intensity":0,"negativity":0,"cluster_id":57,"similar_texts":"text777"},{"id":"111","publisher":"De Telegraaf","date":"2021-10-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/cf637a1d0faadb2ce899b39d918a1555/web/OPS/cciobjects.json&hash=36bcd5c351358724afe0#/pages/42","title":"Waar is Jomanda?","text":"Waar is Jomanda?\n\nDiscovery+, on demand\n\nDertig jaar geleden brak Jomanda door in de tv-show van Tineke de Nooij. Naarmate haar succes groeide nam ook de kritiek toe. Het dieptepunt was de link met de dood van actrice Sylvia Millecam. Tineke de Nooij gaat voor Jomanda: lady of the light met een privé-detective in het buitenland op zoek naar de ’zieneres uit Tiel’.","intensity":0,"negativity":0,"cluster_id":23,"similar_texts":"text546"},{"id":"112","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/37/5","title":"Waarom Andre Onana bij Ajax op de bank belandt","text":"Andre Onana (25) kreeg gistermorgen te horen dat hij per direct weer deel uitmaakt van het eerste elftal. De keeper uit Kameroen trainde sinds begin september met de beloften. Hij mocht toen de clubtraining oppakken, nadat zijn schorsing door het sporttribunaal CAS was teruggebracht van een jaar naar negen maanden. Vanaf 4 november is Onana weer speelgerechtigd.  \n  \nTot de 'degradatie' besloot Ajax ook omdat Onana's handtekening onder een nieuw contract en vervolgens ook een transfer uitbleven. Daardoor verdient de koploper van de eredivisie hoogstwaarschijnlijk niets aan hem, ook omdat in de Johan Cruijff Arena sterk wordt vermoed dat de in 2015 voor een paar ton van FC Barcelona overgenomen keeper na dit seizoen transfervrij naar Internazionale verkast.  \n  \nOnana, die wel alvast werd ingeschreven voor de Champions League, leek zijn laatste wedstrijd voor Ajax dan ook al te hebben gekeept. Volgens directeur Marc Overmars, die eerder onwrikbaar leek, ligt de langdurige blessure van Maarten Stekelenburg aan de promotie ten grondslag. ,,Mijn standpunt was helder, maar daarna kwam het nieuws dat Stekelenburg dit seizoen is uitgeschakeld. Het belang van Ajax staat voorop. Zo bezien is het goed dat hij zich weer bij het eerste elftal meldt.''  \n  \nNog los van welk signaal Ajax afgeeft aan andere spelers die twisten over het verlengen van hun aflopende contract, is de grote vraag voor de korte termijn of Onana ook weer eerste keeper wordt. Die kans lijkt vooralsnog klein. De roep om Onana klonk steeds luider na een blunder van Pasveer in Lissabon en de tegengoal tegen FC Utrecht. Die pareerde de 37- jarige routinier met sterke optredens tegen Heerenveen en PSV en vooral een glansrol tegen Borussia Dortmund.\n\nNiet logisch\n\nTrainer Erik ten Hag stelde daarop dat Pasveer zich een 'waardevolle' Ajax-doelman toonde bij wie hij 'geen enkele bedenking' had. In dat opzicht is een nieuwe keeperswissel niet logisch te noemen. Pasveer steekt inmiddels in topvorm, blijkt ook uit het hoogste reddingspercentage van alle keepers, waarmee hij Ajax soms door lastige fases sleepte.  \n  \nEen snelle terugkeer onder de lat, waarop een deel van de achterban niet meer zit te wachten, is ook riskant doordat Ajax na de jaarwisseling Onana vrijwel zeker moet afstaan voor de Afrika Cup. Moet Pasveer plaatsmaken voor een keeper die de club eerst voor een maand en vervolgens voorgoed zal verlaten?  \n  \nDaar komt bij dat niemand weet welk effect negen maanden absentie en een eindeloze soap hebben gehad op geest en spel van Onana. Hij trainde in het buitenland individueel door, waarna hij zich tussen de jonkies op De Toekomst een professional toonde. Aanvoerder Dusan Tadic zag daar een 'good shape' bij Onana, die hij nog tot de wereldkeepers rekent. Zo onderhouden de (voormalige) teamgenoten een goede band met de dopingzondaar.  \n  \nIn januari mag de club de markt weer op. Maar als je nu al een topkeeper in huis hebt en doorbetaalt, waarom zou je dan geen gebruik van hem maken? En Ten Hag ziet in de jacht op succes het hebben van meerdere opties op elke positie als noodzaak. ,,We moeten niet naïef zijn'', aldus de coach. ,,Andre is een fantastische keeper die veel voor Ajax heeft betekend en hij is fit. Voor Ajax is het belangrijk dat wij een brede en goede selectie hebben. Daarin is plaats voor Andre.''","intensity":0,"negativity":0,"cluster_id":4,"similar_texts":"text192"},{"id":"113","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/3/2","title":"Wat regen","text":"Veel bewolking en af en toe wat regen. Bij een stevige zuidenwind wordt het een graad of 15. Morgen eerst droog, later opnieuw regen. Maxima rond 16 graden. p29","intensity":0,"negativity":0,"cluster_id":43,"similar_texts":"text401"},{"id":"114","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/4/1","title":"We doen het beter, maar nog niet goed genoeg","text":"### Hoe gaat het met het Nederlandse klimaatbeleid?\n\nHans Nijenhuis Peter Winterman  \n  \nDen Haag  \n  \nOok op het rapport van een leerling die niet overgaat staat weleens een goed cijfer. Tussen alle onvoldoendes die het klimaatbeleid van het demissionair kabinet gisteren kreeg, valt op dat het wel lukt de industrie tot verduurzaming aan te zetten. De emissieheffingen die fabrieken sinds 1 januari voor hun vervuilende uitstoot moeten betalen, doen precies wat was gehoopt: bedrijven zoeken naar schonere energie.  \n  \nDie heffingen worden elk jaar hoger, en het Planbureau voor de Leefomgeving (PBL) verwacht dat de industrie in 2030 vrijwel uitkomt op het doel dat in het Klimaatakkoord is gesteld. Ook de subsidies die bedrijven krijgen om te verduurzamen helpen daarbij. Emissieheffingen zijn overigens een Brusselse vondst, het kabinet vreesde lang dat bedrijven erdoor naar het buitenland zouden uitwijken.  \n  \nKomende maandag begint een grote klimaattop in Glasgow. Verschillende landen kondigden al extra maatregelen aan. Zo wil Australië, de grootste steenkoolexporteur ter wereld, klimaatneutraal worden. China, de grootste vervuiler én de grootste vergroener, zegt geen kolencentrales in het buitenland meer te financieren. Maar alle goede voornemens zijn lang niet genoeg om de stijging van de temperatuur onder de gewenste 2 graden te houden, berekende de milieuorganisatie van de Verenigde Naties. \n\nVerslag\n\nGisteren werd duidelijk hoe Nederland het doet. Niet doordat premier Rutte ook met mooie toezeggingen kwam, maar doordat De Raad van State en het PBL verslag uitbrachten. De Raad van State, het belangrijkste adviesorgaan van het kabinet, houdt het klimaatbeleid scherp in de gaten sinds het klimaatakkoord van 2019. Het PBL berekent elk jaar of beleid ook het gewenste resultaat oplevert.  \n  \nIn het klimaatakkoord hebben overheid, bedrijfsleven en maatschappelijke organisaties afspraken gemaakt om de uitstoot van broeikasgassen in 2030 met 49 procent te verminderen. In 2050 moet de uitstoot 0 zijn. Broeikasgassen versterken klimaatverandering, waarvan Nederland de gevolgen ook begint te merken. Conclusie van beide instituten: Het gaat minder slecht dan het ging, maar Nederland is nog niet écht op weg de doelen te halen. Doelen die in lijn zijn met internationale afspraken en in een klimaatwet zijn vastgelegd.  \n  \nNaast de voldoende voor de industrie viel ook nog de bijna-voldoende voor de opwekking van duurzame elektriciteit op. Als we zo doorgaan, berekende het Planbureau, wordt in 2030 driekwart van onze elektriciteit opgewekt met windmolens en zonnepanelen. Daar staat tegenover dat in andere sectoren nauwelijks voortgang wordt geboekt. Het PBL ziet veel te weinig gebeuren bij de verduurzaming van bestaande woningen, en vrijwel niets in de landbouw, hoeveel politieke aandacht daar ook voor is.  \n  \nAl deze factoren in aanmerking genomen ligt Nederland niet op koers om de klimaatdoelen voor 2030 en 2050 te halen. Het PBL verwacht dat de uitstoot van broeikasgassen in 2030 met 38 tot maximaal 48 procent is gedaald ten opzichte van 1990, niet met de afgesproken 49 procent. ,,En dan moet echt alles meezitten, inclusief factoren waarop de politiek geen invloed heeft, zoals het weer'', zei onderzoeker Pieter Hamming.\n\n'Zorgelijk'\n\n,,De Klimaatwet heeft alleen betekenis als regering en parlement zich daaraan willen houden'', zegt vicepresident van de Raad van State Thom de Graaf. ,,Het is zorgelijk als dat niet gebeurt. De aanpak van de klimaatcrisis en de noodzakelijke energietransitie kunnen niet in de wacht worden gezet.'' Intussen heeft de Europese Unie de doelen aangescherpt tot 55 procent minder uitstoot in 2030. Die plannen zijn nog niet definitief.  \n  \nDemissionair staatssecretaris van Klimaat Dilan Yesilgöz erkent dat extra maatregelen nodig zijn. Zij wees er wel op dat in de recente PBL-cijfers de op Prinsjesdag aangekondigde klimaatinvestering van 7 miljard euro nog niet is meegeteld. Dat geld gaat onder meer naar zonne- en windparken en subsidies voor woningisolatie en hybride warmtepompen. Op de formatietafel liggen meer nieuwe klimaatplannen, zeggen Haagse bronnen. Of met die plannen de klimaatdoelen wél worden gehaald, is nog onbekend.","intensity":0,"negativity":1,"cluster_id":50,"similar_texts":"text509"},{"id":"115","publisher":"Trouw","date":"2021-10-29","url":"https://krant.trouw.nl/titles/trouw/8321/publications/1393/articles/1472711/6/1","title":"Wegwerpbeker is per 2023 verboden","text":"Een verbod op wegwerpbekertjes en voedselverpakkingen die ter plekke worden gebruikt moet het groeiende gebruik van wegwerpplastic stoppen en zwerfafval verminderen. Koffiebekers op kantoor moeten vanaf 1 januari 2023 afwasbaar zijn of in elk geval moet driekwart worden ingezameld voor recycling. Vanaf 2024 moet voor de wegwerpverpakking van maaltijdsalades en ander kant-en-klaar voedsel om mee te nemen extra worden betaald. Dat hoeft niet als ze zijn verpakt in herbruikbaar materiaal.  \n  \nElke dag opnieuw worden in Nederland 19 miljoen koffiebekertjes (vaak van papier met een plastic laagje) en andere plastic voedselverpakkingen weggegooid na slechts één keer te zijn gebruikt. Dat is jaarlijks een berg van zeven miljard verpakkingen die grotendeels in vuilverbrandingsovens verdwijnt, maar waarvan een deel als zwerfafval blijft slingeren op straat.  \n  \nStaatssecretaris Steven van Weyenberg van milieu gaat met een bekertjesverbod op locatie door op de weg die in juli dit jaar is ingeslagen met het verbod op plastic bestek, bordjes en roerstaafjes en de invoering van statiegeld op kleine plastic flesjes. Op de laatste dag van 2022 komt daar ook statiegeld op blikjes bij. Net als borden en bekers in de horeca kunnen koffiebekers op kantoor worden afgewassen of vervangen door herbruikbare alternatieven, schrijft de staatssecretaris in een brief aan de Tweede Kamer, waarin hij het bekertjesverbod aankondigt.  \n  \nMet de nieuwe maatregelen voert Nederland de Europese Richtlijn kunststofproducten voor eenmalig gebruik uit. Landen mogen zelf bepalen hoe ze in 2026 het gebruik van wegwerpplastic hebben teruggebracht. Van Weyenberg verwacht een afname in Nederland van 40 procent.  \n  \nDe staatssecretaris maakt onderscheid tussen verpakkingen voor consumptie ter plaatse, zoals koffiebekertjes uit een automaat op het werk, en verpakkingen voor afhaal- en bezorgmaaltijden of coffee to go. In geval van ter plekke opeten of opdrinken is eenmalig gebruik verboden, tenzij het kantoor, de snackbar of de winkel zorgt voor gescheiden inzameling voor hoogwaardige recycling. In 2023 moet minimaal 75 procent worden ingezameld en dat percentage loopt met 5 procent per jaar op tot 90 procent in 2026.  \n  \nBij verpakkingen voor onderweg moet de verkoper een herbruikbaar alternatief aanbieden: ofwel bekers en bewaardozen die de koper zelf meebrengt ofwel een retoursysteem voor recycling (75 procent in 2024 oplopend tot 90 procent in 2027).  \n  \nGebruik van wegwerpplastic waaruit rechtstreeks (vanuit de beker of verpakking) kan worden geconsumeerd zonder verdere bereiding mag vanaf 2024 niet meer gratis. Net als bij plastic tasjes moet de verkoper een bedrag in rekening brengen. Hoe hoog dat zal zijn, moet nog worden vastgesteld.  \n  \nVan Weyenberg heeft zijn plannen voorgelegd in een internetconsultatieronde, die begin december wordt afgerond. Ze worden begin volgend jaar definitief vastgesteld. Vooraf heeft de staatssecretaris al overleg gehad met vertegenwoordigers van evenementen, horeca, sport en recreatie en verpakkingsindustrie. CE Delft heeft op zijn verzoek onderzoek gedaan naar uitvoerbaarheid en vormgeving van een 'verbod op gratis eenmalige bekers'.  \n  \nOnderdeel van de Europese richtlijn is ook een zogeheten 'uitgebreide producentenverantwoordelijkheid', door Van Weyenberg vertaald als het principe 'de vervuiler betaalt'. Producenten van wegwerpplastic moeten de opruimkosten van zwerfafval gaan vergoeden.  \n  \nRijkswaterstaat brengt momenteel in kaart welke kosten gebiedsbeheerders daarvoor maken en hoeveel wegwerpplastic er tussen het zwerfafval zit. Op basis daarvan bepaalt de minister van infrastructuur en waterstaat welk bedrag producenten van wegwerpplastic moeten betalen voor het opruimen van zwerfafval. Het gaat dan om producenten van sigarettenfilters, lichte plastic draagtassen, ballonnen, vochtige doekjes, wegwerpbekers en voedselverpakkingen, drankverpakkingen die geheel of gedeeltelijk uit kunststoffen bestaan, dus ook drankenkartons en knijpverpakkingen, sauszakjes en snoepwikkels.","intensity":0,"negativity":1,"cluster_id":50,"similar_texts":"text523"},{"id":"116","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/14/4","title":"Wegwerpkoffiebeker verdwijnt uit het kantoor, plastic verpakking maaltijden gaat geld kosten","text":"### Kort\n\nMet ingang van 1 januari 2023 zijn wegwerpkoffiebekertjes op kantoor verboden. Dat schrijft staatssecretaris Steven van Weyenberg van Milieu in een brief aan de Tweede Kamer. Voor plastic verpakkingen van kant-en-klaar maaltijden moet vanaf 2024 worden betaald.  \n  \nMet deze maatregelen wil Van Weyenberg het groeiende gebruik van wegwerpplastic afremmen en zwerfafval verminderen. Volgens de staatssecretaris worden per jaar meer dan 7 miljard plastic wegwerpbekers en voedselverpakkingen weggegooid. Per dag zijn dat er 19 miljoen. Volgens Van Weyenberg zijn bijvoorbeeld verpakkingen van maaltijdsalades en koffiebekertjes lastig recyclebaar en zijn er veel alternatieve, meer duurzame opties.  \n  \nKoffiebekers moeten in 2023 afwasbaar zijn. Plastic wegwerpbekers mogen op kantoor, bij een snackbar of in een winkel nog wel als de locatie voor hoogwaardige recycling zorgt en zeker tweederde van de bekers gescheiden inzamelt.  \n  \nVoor plastic verpakkingen van kant-en-klaarmaaltijden moet de consument vanaf 2024 gaan betalen, schrijft Van Weyenberg aan de Kamer. Hoeveel precies wordt nog nader bekeken.","intensity":0,"negativity":0,"cluster_id":50,"similar_texts":"text612"},{"id":"117","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/20/4","title":"Werknemers gaan staken in kleinmetaal","text":"Werknemers van bedrijven in de metaal- en technieksector gaan staken. De acties zouden halverwege november kunnen beginnen, meldt vakbond FNV. Een ultimatum dat door de vakbonden is gesteld, onder meer over het loon, is door de werkgevers afgewezen. Het gaat om 28 duizend bedrijven, met onder meer installateurs van zonnepanelen en elektrische laadpalen, maar ook loodgieters en bedrijven die woningen isoleren.","intensity":0,"negativity":0,"cluster_id":17,"similar_texts":"text656"},{"id":"118","publisher":"De Telegraaf","date":"2021-10-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/5d1e9070bc5b6ef13a95489f9bf2fb9a/web/OPS/cciobjects.json&hash=594c9c743c25e36f3a8b#/pages/56","title":"WISSELING VAN DE WACHT TIJDENS EK KORTEBAAN","text":"WISSELING VAN DE WACHT TIJDENS EK KORTEBAAN\n\nAMSTERDAM Arno Kamminga en Kira Toussaint voeren de Nederlandse zwemploeg aan die van 2 tot en met 7 november meedoet aan de EK Kortebaan in de Russische stad Kazan. Kamminga komt in het individuele toernooi uit de op de 50, 100 en 200 meter schoolslag. Toussaint zwemt vier individuele nummers in Kazan: de 50, 100 en 200 rugslag plus de 50 meter vrije slag. \n\nEr is in Kazan sprake van een wisseling van de wacht, want Femke Heemskerk en Ranomi Kromowidjojo ontbreken voor het eerst sinds tijden in het team van de Nederlandse zwemploeg voor een internationaal titeltoernooi. \n\nDe 34-jarige Heemskerk heeft recent haar afscheid van de zwemsport aangekondigd en doet dit jaar alleen nog mee aan de International Swimming League. Ook de inmiddels 31-jarige Kromowidjojo komt dit kalenderjaar vooralsnog alleen in de ISL in actie.","intensity":0,"negativity":0,"cluster_id":40,"similar_texts":"text636"},{"id":"119","publisher":"De Volkskrant","date":"2021-10-30","url":"https://krant.volkskrant.nl/titles/volkskrant/7929/publications/1399/articles/1473390/29/1","title":"Wisselvallige periode","text":"Na enkele prachtige herfstdagen met veel zon en aangename temperaturen, krijgen we de komende periode te maken met wisselvallig en soms onstuimig weer.  \n  \nZaterdag overheerst de bewolking en vooral in de ochtend regent of motregent het van tijd tot tijd licht. Later op de dag komt met name in het zuidwesten de zon af en toe even tevoorschijn. Bij een matige zuidenwind is het nog wel aan de zachte kant met temperaturen rond 15 graden.  \n  \nIn de nacht naar zondag koelt het niet verder af dan 12 graden en ook dan is het tamelijk grijs. Zondagochtend verloopt op de meeste plaatsen droog en de temperatuur loopt opnieuw vrij snel op: uiteindelijk wordt het een graad of 16. Vanaf de namiddag volgt vanuit het zuidwesten een gebied met regen en daaruit kan een behoorlijke plens water vallen, plaatselijk tot zo'n 20 millimeter. Aan zee kunnen in de avond ook windstoten tot 75 km per uur voorkomen.  \n  \nNa het weekend draait de wind geleidelijk naar een west- tot noordwestelijke richting en komt de aanvoer van veel koudere lucht op gang. Overdag gaat de temperatuur omlaag naar hooguit 11 graden en daarbij vallen dagelijks wel enkele buien. Verder waait het af en toe stevig met langs de kust kans op zware windstoten.","intensity":0,"negativity":0,"cluster_id":33,"similar_texts":"text73"},{"id":"120","publisher":"De Volkskrant","date":"2021-10-29","url":"https://krant.volkskrant.nl/titles/volkskrant/7929/publications/1398/articles/1472718/2/4","title":"Wolken","text":"Eerst nog vrij zonnig, later op de dag meer bewolking en wat regen. Een stevige wind en maxima tussen 15 en 18 graden. Zaterdag wisselvalliger met wat regen en in de middag een graad of 16. pagina V21","intensity":0,"negativity":0,"cluster_id":43,"similar_texts":"text771"},{"id":"121","publisher":"Algemeen Dagblad","date":"2021-10-29","url":"https://krant.ad.nl/titles/algemeendagblad/7908/publications/26869/articles/1472715/2/3","title":"Zorgverleners mishandeld","text":"Twee ambulancemedewerkers zijn zwaar mishandeld op een vakantiepark in Biddinghuizen. Ze zitten thuis met gebroken ledematen en gezichtsbreuken. De GGD Flevoland heeft aangifte gedaan van mishandeling.","intensity":0,"negativity":0,"cluster_id":51,"similar_texts":"text337"},{"id":"122","publisher":"Algemeen Dagblad","date":"2021-10-30","url":"https://krant.ad.nl/titles/algemeendagblad/7908/publications/26887/articles/1473384/11/2","title":"Zwanenzang van wegwerpbekertje","text":"Staatssecretaris Steven van Weyenberg (D66, Infrastructuur en Waterstaat) schrijft in een Kamerbrief dat kantoormedewerkers in 2023 'in principe alleen nog afwasbare bekers' dienen te gebruiken. Toch komt er geen totaalverbod op de koffiebekertjes. De staatssecretaris meldt dat op kantoor, bij een snackbar of in een winkel alsnog gebruik kan worden gemaakt van niet-duurzame producten, als het bedrijf voor hoogwaardige recycling zorgt en de producten gescheiden inzamelt.  \n  \nDaar zijn strenge voorwaarden aan verbonden. In 2023 moet 75 procent van alle gebruikte wegwerpbekertjes apart worden ingezameld en vanaf 2026 gaat het al om 90 procent. Ook komen er strengere regels voor niet-duurzame verpakkingen voor kant-en-klaarproducten. Voor wegwerpverpakkingen voor kant-en-klaarmaaltijden, zoals maaltijdsalades, moet extra worden betaald of ze moeten verpakt zijn in herbruikbaar materiaal.  \n  \nVolgens Van Weyenberg gooien we jaarlijks ruim zeven miljard plastic wegwerpbekers en voedselverpakkingen weg, omgerekend negentien miljoen stuks per dag. Deze materialen zijn vaak lastig te recyclen. Denk aan papieren koffiebekers die vaak toch nog een laagje plastic bevatten om warme dranken vast te houden. Toch zijn er volgens de staatssecretaris voldoende duurzame alternatieven.   \n  \nDat laatste wordt bevestigd door Tim Schoenmakers van de Belangenvereniging Tankstations (BETA). Volgens hem zijn de afgekondigde maatregelen in de praktijk 'niet zo ingewikkeld' voor tankstations; locaties waar veel koffie en thee wordt gedronken. ,,Veel wegwerpbekertjes zijn nu al gemaakt van materiaal dat 100 procent recyclebaar is. Het zijn vooral de plastic dekseltjes waar we van af moeten. Ik denk dat de markt voldoende tijd heeft om hier op te anticiperen en voor alternatieven zal zorgen. Dat zag je ook toen de plastic tasjes in winkels in de ban werden gedaan. We wennen er snel aan.''\n\nThermosfles\n\nSchoenmakers vermoedt dat chauffeurs vanaf 2023 vaker een eigen mok of thermosfles mee zullen nemen om bij tankstations koffie of thee te tappen.   \n  \nOok bij leveranciers van koffieautomaten, zoals Jacobs Douwe Egberts (JDE), wordt het nieuwe eisenpakket niet gezien als een groot obstakel. ,,Alle koffiebekers, ongeacht het materiaal waarvan ze gemaakt zijn, zijn recyclebaar mits ze op de juiste manier worden ingezameld en verwerkt. Die afvalinzameling gebeurt door onze klanten zelf. Daarnaast wordt weleens vergeten dat onze papieren bekers tot vier keer kunnen worden hergebruikt'', aldus een JDE-woordvoerder.  \n  \nAfgelopen zomer is ook het verbod op plastic rietjes en roerstaafjes ingegaan. En sinds 1 juli wordt er ook statiegeld geheven op kleine plastic flesjes. Vanaf volgend jaar komt daar statiegeld op blikjes bij. De maatregelen zijn bedoeld om wegwerpplastic en zwerfafval terug te dringen uit het milieu.","intensity":0,"negativity":0,"cluster_id":26,"similar_texts":"text523"}]
