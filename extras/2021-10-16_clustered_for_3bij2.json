[{"id":"1","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/22/1","title":"... gaan de vrouwen naar Planche des Belles Filles: 'gruwelijk'","text":"Organisator ASO wil graag dat we consequent 'avec Zwift' achter de naam zeggen. Dat moet de hoofdsponsor, een virtueel fietsplatform, ertoe verleiden de Ronde van Frankrijk voor vrouwen tot in lengte van jaren financieel te ondersteunen. Want de grote vraag is of het evenement in zijn geheel en live op televisie te zien zal zijn.  \n  \nDonderdag presenteerden mannentour-directeur Christian Prudhomme en zijn collega van de vrouwentour Marion Rousse het 'parcours'. Van 24 tot 31 juli fietsen de rensters in het noordoosten van Frankrijk.  \n  \nWat Prudhomme betreft heeft zijn organisatie er alles aan gedaan om de media te verleiden fors aandacht aan de Tour de France Femmes 'avec Zwift' te besteden. Hij noemde daarbij nadrukkelijk Marianne Vos, de Nederlandse die zich al jaren hardmaakt voor een serieuze pendant van de mannenversie van de Tour. 'Marianne zei: je kunt wel mooie koersen organiseren', vertelde Prudhomme, 'maar belangrijker is of je ze in de media krijgt'.  \n  \nVos' uitspraak werd voor ASO, dat naast de Tour ook koersen zoals de Ronde van Spanje, Luik-Bastenaken-Luik en Parijs-Roubaix organiseert, de leidraad bij het uitstippelen van het parcours, maar ook bij het bepalen van de startdatum. 'We beginnen op de dag dat de mannentour finisht en op dezelfde plek', legde Prudhomme uit. 'Zo verzekeren we ons van maximale aandacht. U zult aan de tv gekluisterd blijven', beloofde de oud-sportjournalist over de twee uur per dag dat de vrouwenkoers live te zien zal zijn.  \n  \nVoordat de mannen zondag 24 juli arriveren, rijden de vrouwen twaalf rondjes over de kinderkopjes van de Champs-Élysées. Negen keer eerder finishte daar een vrouwenkoers, met negen winnaars, onder wie Vos. 'Heel speciaal', zegt ze erover op de site van haar ploeg Jumbo-Visma. 'Ik kan me nog goed herinneren hoe groots het voelde. Ik kende de aankomst alleen van televisie en nu reden we er zelf.'  \n  \nTourdirecteur Rousse besefte het na de eerste Parijs-Roubaix voor vrouwen, die deze maand in zijn geheel live werd uitgezonden: vrouwenwielrennen zit in de lift. 'Er is meer media-aandacht en daardoor zijn de budgetten groter.' De 30-jarige voormalige Franse kampioen was prof van 2010 tot 2015 en nu vooral bekend als partner van Julian Alaphilippe, wereldkampioen bij de mannen. Een verwijzing daarnaar op het podium door Prudhomme leek Rousse niet op prijs te stellen.  \n  \nMet de toevoeging aan de vrouwenkalender van Parijs-Roubaix hebben bijna alle bekende mannenkoersen een vrouwenversie. Die kalender bevat van de vijf wielermonumenten ook de Ronde van Vlaanderen en Luik-Bastenaken-Luik; Milaan-San Remo en de Ronde van Lombardije ontbreken nog.  \n  \nVanaf 1984 bestonden er ook al koersen die golden als de Ronde van Frankrijk voor vrouwen - in 1992 waren er zelfs twee, beide gewonnen door Leontien van Moorsel. Maar vanaf het begin verliepen organisatie en sponsoring moeizaam en werd het aantal etappes steeds kleiner: van vijftien naar vijf ritten in de laatste 'vrouwentour' in 2009. Op initiatief van Marianne Vos werd de ronde vanaf 2014 een eendagskoers. De eerste drie edities waren op de slotdag van de mannentour op de Champs-Élysées.  \n  \nOp dezelfde manier start daar volgend jaar de vernieuwde Tour de France Femmes, die vervolgens naar het oosten trekt. Er staat een rit op het programma met 20 kilometer gravelwegen door wijngaarden met champagnedruiven waar veldrijders in het voordeel zijn. Rit nummer zeven, over de Petit- en de Grand Ballon, kent circa 3.000 hoogtemeters.  \n  \nHet daverend en potentieel beslissende slotakkoord is in de Vogezen op de slotklim van de achtdaagse wedstrijd met de volgens de organisatie toepasselijke naam Planche des Belles Filles. Gruwelijk, noemde Rousse de zeer steile weg omhoog, waar de mannen drie weken eerder overheen gaan. 'Op sommige stukken 24 procent, gemiddeld 10, het laatste stuk onverhard, nergens een rustpunt en dat na zeven zware etappes.'  \n  \nBoven mag mag de winnaar van het eindklassement van de Tour de France Femmes avec Zwift een cheque afhalen van 50 duizend euro op een totale prijzenpot van 250 duizend euro. Een week eerder krijgen de mannen bijna het tienvoudige: een half miljoen voor de winnaar op een prijzenpot van 2,3 miljoen.","intensity":1,"negativity":2,"cluster_id":14,"similar_texts":"text346"},{"id":"2","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/13/1","title":"'Bekentenissen van Brech' zorgen dat Jos terugslaat","text":"### Volgens Bekir E. zei Brech in gevangenis dat dood Nicky een ongeluk was\n\nCarla van der Wal Victor Schildkamp  \n  \nDen Bosch  \n  \n'Meneer, ik moet naar de wc.' Die woorden zouden het lot van Nicky Verstappen hebben bezegeld. Want het was nu net Jos Brech die hij zou hebben aangesproken, waarna die het jongetje vastgreep.  \n  \nOver alles wat daarna zou zijn gebeurd, op de Brunssummerheide in 1998, zou Brech in de gevangenis in Vught een boekje open hebben gedaan. Uitgerekend tegen Bekir E., de moordenaar van de 16-jarige Humeyra, die bekendstaat als 'leugenachtig en manipulatief'.   \n  \nGisteren vertelde E. open en uitgebreid over het leven in Vught, waar de twee nauw samenleefden. ,,We hebben gegeten, gedronken, gelachen.\" Brech vertelde over zijn jeugd, dat hij op turnen en ballet zat. Over de microfoon die de politie achterliet in het huis van Brechs zus, toen hij gezocht werd. Brech sprak ook over zijn moeder, de straf die hij ooit kreeg van zijn vader. En E. zag hoe Brech een dansje deed, toen die geen kans meer liep op tbs veroordeeld te worden.   \n  \nIn totaal vier keer ging het volgens E. over Nicky Verstappen, ook al vertelde hij bij de politie dat dat vijf keer zou zijn. E. weet nog goed hoe Brech vertelde hoe hij Nicky tegenkwam. ,,Toen zei hij lachend dat hij hem heeft vastgepakt en meegenomen. Ik zit er nog steeds mee, dat hij dat lachend vertelde.\" Tijdens een tweede 'bekentenis' werd Brech volgens E. emotioneel. E. vertelde over Humeyra, het meisje dat hij doodde. ,,Toen heb ik gevraagd waarom hij het kind eigenlijk had omgebracht.\" E. zag hoe de kin van Brech begon te trillen toen hij zei: 'Het was niet mijn bedoeling, ik heb mijn hand te lang voor zijn mond gehouden'. \n\nZus gaf zetje\n\nE. werd uiteindelijk 'gek' van de verhalen op zijn afdeling in Vught, waar hij vastzat met kindermoordenaars en -verkrachters. Uiteindelijk deelde E. de onthullingen van Brech met zijn advocaat Yehudi Moszkowicz. Zo hoorde Bekir naar eigen zeggen voor het eerst dat Brech een ontkennende verdachte is. Zijn zus gaf hem uiteindelijk het zetje dan zelf maar te vertellen. 'Doe het voor de nabestaanden', zei ze. ,,Ik wist dat ik er problemen door zou krijgen. Ze houden in de gevangenis niet van mensen die dit doen. Ik was ook bang dat ik mijn privileges zou kwijtraken.\"   \n  \nUiteindelijk werd E. overgeplaatst naar de gevangenis in Heerhugowaard, weg van die kleine, meer gemoedelijke afdeling in Vught, waar een enkele ruzie ging over een tekort aan sinaasappels en volle prullenbakken. En uiteindelijk werd hem gisteren in het Hof in Den Bosch het vuur aan de schenen gelegd. Vooral door advocaat Gerald Roethof, die tegenstrijdigheden blootlegde, maar er ook op wijst dat medewerkers van de PI Vught Brech juist omschrijven als zwijgzaam en wantrouwend, niets loslatend over het delict.   \n  \nVolgens een bewaker zouden de verhalen van E. ondertussen zo groots zijn, dat ze niet meer geloofwaardig zijn. Daarbij: werkelijk niemand anders heeft gehoord wat ze bespraken.   \n  \nBrech sloeg uiteindelijk op zijn manier terug, tijdens het hoger beroep. Na een vragenvuur van zijn advocaat nam hij zelf even het woord, wat uitzonderlijk is gezien zijn doorgaans zwijgzame opstelling. Brech vroeg E. naar de leeftijd van Humeyra. ,,16? Minderjarig dus.\"\n\nEcht erg\n\nE. reageerde als door een wesp gestoken. ,,Het hele land weet dat ze heeft gelogen, ze zei dat ze 20 was.\" En: ,,Om mijn slachtoffer, die allemaal aangiften tegen mij deed en mij in de problemen bracht, heb ik minder slecht geslapen dan om uw slachtoffer. Wat met Nicky is gebeurd, dat is pas echt erg. Ik heb er problemen mee hoe jij hebt verteld hoe je Nicky Verstappen hebt omgebracht. Ik vind dat storend. Ik heb neefjes.\"   \n  \nToen E. mocht gaan, stak hij zijn duim op. Naar de familie Verstappen, die via haar advocaat laat weten nog geen waarde toe te durven kennen aan alles wat gisteren is verteld.","intensity":0,"negativity":0,"cluster_id":40,"similar_texts":"text485"},{"id":"3","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/41/2","title":"'Deze limiet is ontmoedigend beleid'","text":"Sommige Nederlandse toppers op de marathon hebben weinig begrip voor de aangescherpte limiet voor de WK in juli 2022 in het Amerikaanse Eugene.  \n  \nDe Atletiekunie eist een tijd van 2 uur en 10 minuten of sneller op de marathon. Dat is anderhalve minuut onder de internationale eis van World Athletics (2.11.30). \"Ik vind het jammer dat voor ons die internationale richtlijn niet geldt. Het is ontmoedigend beleid\", zegt Frank Futselaar, die zondag ook in Amsterdam loopt.  \n  \n\"We hebben in Nederland nu een brede groep goede marathonlopers. Er waren zes atleten die aan de olympische limiet hadden voldaan, vrij uniek. Volgens de internationale eis waren we nu al geplaatst voor de WK, maar ook voor de EK in augustus. Dan hadden we daar als groep mooi naartoe kunnen werken\", aldus Futselaar, die 2.11.30 heeft staan.  \n  \nBjörn Koreman valt hem bij. \"Ik begrijp dat de bond de limiet heeft aangescherpt omdat er op de nieuwste lichting hardloopschoenen aantoonbaar harder wordt gelopen, maar waarom is de Atletiekunie dan de enige die dat doet? Dat is apart\", aldus de atleet die 2.11.07 als pr heeft.","intensity":0,"negativity":1,"cluster_id":34,"similar_texts":"text413"},{"id":"4","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/9/1","title":"'Maarschalk Tweeto' wekt woede op bij Europese leiders","text":"Premier Mark Rutte is boos, de voorzitter van het Europees Parlement (David Sassoli) is boos, de Franse minister van Europese Zaken Clément Beaune is boos, en zo nog een heel rijtje meer. En dat allemaal door een tweet van Janez Jansa, de premier van Slovenië én dit half jaar roulerend voorzitter van de Europese Raad.   \n  \nJansa blijkt ook boos, maar dan op een delegatie van Europarlementariërs die willen komen kijken hoe het staat met de rechtsstaat en de onafhankelijkheid van de media in zijn land. Zij zijn wat hem betreft lakeien van George Soros, de Joodse investeerder die erg impopulair is in rechts-populistische kringen.  \n  \nMet name Sophie in 't Veld (D66) krijgt er via Twitter van langs, maar onder anderen ook Kati Piri (PvdA), wijlen Hans van Baalen (VVD), Judith Sargentini (GroenLinks) en Marietje Schaake (D66). Allen onderdeel van een wereldwijd complot tegen 'het volk', is de boodschap. Het is een populaire samenzweringstheorie. De tweet is inmiddels verwijderd, maar de toon is gezet. \n\nHeftige standpunten\n\nHet is Janez Jansa ten voeten uit. Hij is sinds vorig voorjaar premier van Slovenië, een klein land met iets meer dan twee miljoen inwoners dat is voortgekomen uit het voormalig Joegoslavië. In 2018 had hij de verkiezingen gewonnen, maar toen wilde niemand met hem samenwerken. Zijn standpunten over immigratie (tegen), klimaatverandering (onzin), islam (gevaarlijk) waren te heftig. Toen premier Marjan Sarec begin vorig jaar opstapte in de hoop nieuwe verkiezingen uit te lokken, greep Jansa zijn kans. Hij vond drie andere partijen alsnog bereid tot een coalitie.   \n  \nHet is de derde keer dat hij premier is. Als leider van de Sloveense Democratische Partij (SDS) stond hij ook van 2004 tot 2008 en in 2012 en 2013 aan het roer. Maar hij is niet steeds dezelfde politicus gebleven. Zoals meer leiders in Oost-Europa begon hij na de val van het communisme als een democraat en schoof daarna langzaam maar zeker op naar populistisch rechts. Zijn grote voorbeeld, en steun en toeverlaat, is de Hongaarse premier Viktor Orbán. \n\nRechtsstaat\n\nOnder Jansa's bewind heeft Slovenië zich in het gezelschap begeven van Hongarije en Polen. Ook daar staat de onafhankelijkheid van de pers onder druk en wordt er gemorreld aan de rechtsstaat. Jansa noemde journalisten in het algemeen ooit 'presstitutes' ('perstituees') en twee journalistes in het bijzonder 'aangespoelde hoeren', zette een kritische onderzoeksjournalist weg als 'ontsnapte psychiatrische patiënt' en onttrekt financiële steun aan het eveneens kritische persagentschap STA. Tegelijkertijd krijgen media die aan zijn kant staan volop middelen, onder meer via Hongaarse investeerders uit de kring rond Orbán.   \n  \nDeze zomer liet hij zich tijdens de officiële lunch bij de start van het voorzitterschap van de Europese Raad ontvallen dat hij geen rechters meer wil 'met een partijkleur die me niet zint'. Eurocommissaris Frans Timmermans was hierover zo boos dat hij niet met Jansa op de traditionele foto wilde. De Sloveen haalde zijn schouders op: ,,Als hij niet tegen de waarheid kan, is dat zijn probleem.\"   \n  \nOok opvallend waren zijn felicitaties aan Donald Trump na de laatste Amerikaanse presidentsverkiezingen. Wat Jansa betreft, heeft Trump gewoon gewonnen. Van hem heeft hij ook de gewoonte overgenomen om over van alles en nog wat, en in onbedekte termen, te twitteren. Het heeft hem in Slovenië de bijnaam 'maarschalk Tweeto' opgeleverd, naar de Joegoslavische oud-president Josip Broz Tito. Hij zal die dragen als een geuzennaam.","intensity":0,"negativity":1,"cluster_id":7,"similar_texts":"text482"},{"id":"5","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=717e94174bdd050a7313#/pages/34","title":"’Gretig om te knallen’","text":"’Gretig om te knallen’\n\nMichel Butter\n\nFrank Futselaar \n\nBjörn Koreman\n\nKhalid Choukoud\n\n❮❯\n\nMarathonmannen azen op Nederlandse titel in Amsterdam \n\ndoor Eric Roeske \n\nen Willem Held\n\nAMSTERDAM Bij een bijzonder moment hoort een bijzonder persoon. Niemand minder dan tweevoudig olympisch kampioene Sifan Hassan geeft zondagmorgen het startschot voor de TCS Amsterdam Marathon. Eindelijk kan dit massale hardloopevenement, met 17.000 lopers uit 107 landen, weer worden gehouden. Binnen het grote geheel is de strijd om de Nederlandse titel bijzonder interessant.\n\nOp 21 september kwam het verlossende woord van burgemeester Femke Halsema. Eindelijk – na de afgelasting in 2020 - kan deze internationaal hoog aangeschreven marathon weer doorgaan. Amsterdam schaart zich met het Platinum Label in de hoogste categorie, waarin onder meer ook de marathons van New York, Boston, Chicago, Berlijn en Londen vallen.\n\nDe organisatie hoopt dat zondag het parcoursrecord bij de mannen én de vrouwen scherper wordt gesteld. Ethiopische deelnemers zouden daartoe in staat kunnen zijn. Zeker zo boeiend is de strijd om de podiumplaatsen bij het NK Marathon. Vier van de zes mannen die de olympische limiet haalden staan zondag aan de start in het Olympisch Stadion: Khalid Choukoud, Michel Butter, Björn Koreman en Frank Futselaar. Door de moordende concurrentie mocht alleen Choukoud daadwerkelijk deelnemen aan de Spelen, naast Abdi Nageeye (winnaar van olympisch zilver) en Bart van Nunen.\n\nDe carrière van de 35-jarige Butter nam dit jaar een verrassende wending. Dankzij een combinatie van fietsen en hardlopen deed hij nieuwe energie op en besloot hij zijn loopbaan alsnog te verlengen. „Ik ben gretig om mijzelf te blijven ontwikkelen”, zegt Butter. „Ik heb de laatste maanden veel gefietst en ben daardoor enorm fit geworden. Van dit experiment, zoals ik het zelf noem, word ik steeds wijzer.”\n\nButter doet al veertien jaar lang mee in Amsterdam en ziet Choukoud als de huizenhoge favoriet voor de NK-titel. „Maar Frank, Björn en ikzelf zijn aan elkaar gewaagd voor zilver.” Benjamin de Haan debuteert zondag overigens op de marathon en wordt als outsider gezien.\n\nChoukoud, net als Butter 35 jaar oud, heeft dankzij zijn recente persoonlijk record van 2.09.55 de limieten voor de WK en EK van volgend jaar al op zak. Daarvoor is respectievelijk 2.10.00 en 2.12.30 nodig. „Omdat mijn vrouw hoogzwanger was, heb ik nu een hele andere voorbereiding dan normaal gehad wanneer ik in Marokko train”, vertelt Choukoud. „Onlangs liep ik een persoonlijk record op de 10 kilometer op de weg maar een marathon blijft een marathon. Pas als je als winnaar over de finish komt, ben je favoriet...” \n\nKoreman (30) maakt een stormachtige ontwikkeling door en liep eind 2020 een tijd van 2.11.07. „Ik ben niet zo heel erg bezig met de limieten, maar hoop een tijd van hoog in de 2.09 of laag in de 2.10 te lopen. Ik ben heel gretig om zondag te gaan knallen.”\n\nFutselaar (30) heeft drie weken in Sankt Moritz getraind en daarna nog een week in een hoogtekamer op 2500 meter hoogte. „Ik sta er goed voor en ben zeker op het niveau van mijn persoonlijk record van 2.11.30.”\n\nEen aantal Nederlandse toppers op de marathon heeft overigens weinig begrip voor de aangescherpte limiet voor de wereldtitelstrijd, volgend jaar in het Amerikaanse Eugene. Die limiet ligt anderhalve minuut onder de internationale eis van World Athletics (2.11.30). „Ik vind het jammer dat voor ons die internationale richtlijn niet geldt. Het is ontmoedigend beleid”, zegt Futselaar.\n\nKoreman valt hem bij. „Ik begrijp dat de bond de limiet heeft aangescherpt omdat er op de nieuwste lichting hardloopschoenen aantoonbaar harder wordt gelopen. Maar waarom is de Atletiekunie dan de enige die de limieten scherper stelt? Dat is apart.”\n\nButter heeft er minder moeite mee. „Ik vind een limiet van 2.10 voor een mondiale titelstrijd wel passen bij de moderne ontwikkelingen.”\n\n’Waarom stelt de Atletiekunie als enige de limieten scherper?’","intensity":1,"negativity":1,"cluster_id":36,"similar_texts":"text539"},{"id":"6","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=3974a8cfcacdfa03bacc#/pages/12-13","title":"’Had trucker geremd, was aanrijding voorkomen’","text":"’Had trucker geremd, was aanrijding voorkomen’\n\nAgenten vormen een erehaag voor hun omgekomen collega Arno.\n\nFoto ANP/HH\n\ndoor Gerda Frankenhuis \n\nRotterdam Het Rotterdamse Openbaar Ministerie (OM) onderzoekt of de 46-jarige vrachtwagenchauffeur Willem M. uit Melissant toch voor moord vervolgd kan worden voor de dood van motoragent Arno (47). \n\nVolgens de officier van justitie zijn er aanwijzingen dat de chauffeur met opzet op de politieagent heeft ingereden, maar moet dat nog verder worden onderzocht.\n\nRancuneus\n\n„Duidelijk is geworden dat verdachte behoorlijk rancuneus is richting de politie en dat hij zou hebben gezegd dat hij bij een volgende controle een politieagent zou doodrijden”, aldus de officier tijdens een zogeheten pro-formazitting voor de Rotterdamse rechtbank, waar M. donderdag terecht moest staan voor doodslag. De trucker was daar niet zelf bij aanwezig. Onder meer zijn computer, telefoons, USB-sticks en harde schijven moeten nader worden onderzocht, evenals dat er nog getuigen gehoord moeten worden. Motoragent Arno werd op 7 juli doodgereden door M. in Rotterdam.\n\nVolgens justitie blijkt uit het onderzoek dat M. met onverminderde snelheid doorreed en het slachtoffer meesleurde. Daarna verliet hij de plaats van het ongeval. Het gruwelijke voorval gebeurde toen even daarvoor Arno de vrachtwagenchauffeur een volgteken gaf en voor hem ging rijden. „Na zo’n 200 meter gaan beiden de uitvoegstrook op. Te zien is dat verdachte dan zijn vrachtwagen plots naar links instuurt en het slachtoffer met onverminderde snelheid aanrijdt. Het slachtoffer valt, waarna verdachte over hem en zijn motor heenrijdt. Het lichaam van het slachtoffer wordt honderden meters meegesleurd”, zo stelt het OM, dat zegt dat uit onderzoek is gebleken dat als de trucker had geremd een aanrijding zonder meer voorkomen had kunnen worden. \n\nDe vrachtwagenchauffeur zegt zelf dat het om een ongeluk gaat en dat hij het slachtoffer en het volgteken op het laatste moment heeft gezien. Hoewel de man het niet ziet zitten om onderzocht te worden in het Pieter Baan Centrum (PBC) heeft de Rotterdamse rechtbank bepaald dat hij daar toch naartoe moet. Of hij daaraan mee gaat werken, is volgens zijn advocaat nog onduidelijk. \n\nDe rechtbank wil ook een onderzoek door PBC-deskundigen naar het plotselinge geheugenverlies dat M. stelt te hebben over het ongeluk. \n\nVrijwel direct na aanvang van het onderzoek werd duidelijk dat de verdachte dezelfde persoon is die in 2015 betrokken was bij een ongeval waarbij een andere motoragent van de Eenheid Rotterdam zwaargewond is geraakt. \n\n’Verdachte zei dat hij bij een controle agent zou doodrijden’","intensity":0,"negativity":1,"cluster_id":36,"similar_texts":"text765"},{"id":"7","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=39e6a7baf9bdb67dfd2e#/pages/12","title":"’Het was een grap’","text":"’Het was een grap’\n\nDe vaccinatie-locatie van de GGD zou het doelwit zijn geweest.\n\nFoto ANP/HH\n\nRalph K. vrijgesproken van beramen aanslag\n\ndoor Robert Vinkenborg \n\nALKMAAR De 38-jarige Ralph K. uit Den Helder is vrijdag door de rechtbank in Alkmaar vrijgesproken van het beramen van een terroristische aanslag op een vaccinatielocatie van de GGD in zijn woonplaats. Tegen K. was 2,5 jaar cel geëist. De rechtbank vindt dat niet bewezen is dat de man handelde met een terroristisch oogmerk.\n\nK. was voor het uitvoeren van zijn plannen op zoek naar onder meer zwaar vuurwerk. Een beveiliger die hij vroeg of hij hem portofoons kon leveren, schakelde via zijn werkgever de politie in. Van gesprekken tussen K. en de beveiliger zijn opnamen. Dit leidde op 18 maart tot de arrestatie van K. Tijdens de zitting verklaarde K. dat er onder invloed van blowen en alcoholgebruik sprake was van grootspraak van zijn kant. „Ik heb spijt van mijn domme uitspraken, maar ik zat hem een beetje op de kast te jagen, het was een grap.” K. vindt dat hij door de beveiliger in de val is gelokt om bepaalde uitspraken te doen. De rechtbank vindt niet dat K. is uitgelokt om zijn uitspraken tegen de beveiliger te doen. Ook gelooft de rechtbank niet dat er sprake was van een grap of van stoerdoenerij, maar stelt dat terroristisch oogmerk niet kan worden bewezen. \n\nIn tegenstelling tot het Openbaar Ministerie vindt de rechtbank niet dat de uitlatingen van K. bewijzen dat er sprake was van het beramen van een aanslag. Volgens de rechtbank zijn er weliswaar sterke aanwijzingen dat de man concrete plannen had om ’s nachts een vuurwerkbom naar binnen te gooien bij de locatie, gevestigd in het voormalige gemeentehuis van Den Helder: „Maar dat de man toch wordt vrijgesproken, komt doordat onderdeel van de beschuldiging was dat hij een terroristisch oogmerk had met zijn plannen. Dat kan niet wettelijk worden vastgesteld. Een dader moet daarvoor de bedoeling hebben om de bevolking van een land ernstige vrees aan te jagen, of om de overheid ergens toe te dwingen”, aldus de rechtbank.","intensity":0,"negativity":0,"cluster_id":24,"similar_texts":"text578"},{"id":"8","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=7dec692a2f811e3e8e79#/pages/14-15","title":"’Hulp bij aanslag Paty’","text":"’Hulp bij aanslag Paty’\n\nNabestaanden en collega’s van Samuel Paty met een portret van de vermoorde docent.\n\nFoto AFP\n\ndoor Eveline Bijlsma\n\nPARIJS Een jaar na de onthoofding van Samuel Paty blijkt hoe terrorist Abdoullakh Anzorov zijn slachtoffer op het spoor kwam. De jonge jihadist hoorde via twitteraar Priscilla M. over de ophef rond de leraar die Mohammedcartoons in de klas had laten zien. Deze geradicaliseerde moslima gaf hem meer informatie over de docent en stookte het vuurtje op.\n\nPriscilla M. is een van de vijftien verdachten in de zaak. Zij wordt aangeklaagd voor deelname aan een terreurorganisatie. De onderzoeksrechter beschuldigt haar ook van haat zaaien, blijkt uit documenten die De Telegraaf inzag. \n\nOnthoofd\n\nHet is zaterdag een jaar geleden dat Samuel Paty vlakbij zijn school in een Parijse voorstad werd onthoofd door de 18-jarige Tsjetsjeen Abdoullakh Anzorov. Deze terrorist nam wraak op Paty, omdat hij Mohammed-cartoons had laten zien in de klas. Over de les ontstond ophef, omdat leerlinge Z. beweerde dat Paty alle moslims de klas uit had gestuurd toen hij de tekeningen toonde. \n\nHet kwaad was al geschied toen bleek dat zij had gelogen. Paty had gezegd dat degenen die aanstoot namen aan de spotprenten even weg mochten. Z., die niet eens bij de les aanwezig was, verzon het verhaal omdat ze wist dat dat goed zou vallen bij haar islamistische vader, Brahim Chnina.\n\nHij nam de zaak hoog op. Alleen en met de pro-Palestijnse activist Abdelkhakim Sefrioui, een bekende van de inlichtingendiensten, maakte hij video’s waarin hij opriep er alles aan te doen Paty van school weg te krijgen. Ook spoorden ze aan klachten in te dienen bij het Centrum tegen Islamofobie en gaven ze het adres van school. De opruiende filmpjes gingen flink rond op sociale media. \n\nOok ene Cicatrice Sucrée verspreidde een van de video’s via Twitter. Achter dit account zat Priscilla M, een 33-jarige bekeerlinge, die in radicale kringen verkeert. Een van haar volgers was Anzorov. De jihadist was op zoek naar een slachtoffer en vroeg M. in privéberichten tussen 9 en 13 oktober om meer informatie over Paty. Zo wilde de jihadi volgens dagblad Le Parisien weten of de leraar al een sanctie had gekregen. \n\nUitroeien\n\nNee, antwoordde M.: ,,Het is nu wel duidelijk, ze willen ons geloof uitroeien.” \n\nToen zij de tweet zag die de terrorist vlak na zijn daad verstuurde, met een foto van de onthoofde docent, wiste ze direct haar account. \n\nM. was de tot nu toe ontbrekende schakel tussen Anzorov en de campagne van Chnina en Sefrioui. \n\nHet antiterreurparket wil dat iedereen die hieraan bijdroeg, wordt bestraft. \n\nDe leraar wordt vrijdag herdacht op Franse scholen. Zaterdag wordt in Parijs Square Samuel Paty onthuld.","intensity":0,"negativity":1,"cluster_id":42,"similar_texts":"text642"},{"id":"9","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=5531368eb4a596ebd7a9#/pages/24-25","title":"’Huurprijs stijgt weer’","text":"’Huurprijs stijgt weer’\n\nWonen\n\nHuurprijzen van woningen in de vrije sector stijgen weer, meldt woningplatform Pararius. Daarmee komt volgens de organisatie een einde aan de prijsdalingen veroorzaakt door de coronapandemie. Per vierkante meter waren nieuwe huurders afgelopen kwartaal gemiddeld 2,5% duurder uit dan een jaar terug. De stijging komt volgens Pararius omdat weer meer expats naar ons land komen alsook de schaarste aan vrije sector huurwoningen. De hoofdstad is nog altijd de duurste stad om een woning te huren. Nieuwe huurders moesten €22,44 neertellen per vierkante meter per maand.","intensity":0,"negativity":0,"cluster_id":46,"similar_texts":"text573"},{"id":"10","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=9614fb55f5b37f66645a#/pages/50-51","title":"’Ik maakte me oprecht zorgen’","text":"’Ik maakte me oprecht zorgen’\n\nPeter Bosz ziet progressie bij Lyon. „Ik geloof heilig in mijn manier van voetballen.”\n\nFOTO’S ANP/HH\n\nMet zijn assistenten Hendrie Krüzen (l.) en Rob Maas. „En de voorzitter zit bij alle besprekingen, vind ik geweldig”, aldus Peter Bosz.\n\n❮❯\n\nREPORTAGE Peter Bosz: ’Ik denk altijd anders, maar hier in Lyon had ik de angst dat het niet ging lukken’\n\nHij wil winnen, maar wel op zijn manier. Als trainer probeert hij nu de Franse topclub Olympique Lyon naar zijn hand te zetten. Na een lastige start lijkt dat steeds beter te lukken. Op bezoek bij Peter Bosz, die in een urenlang gesprek zijn visie op voetbal deelt.\n\ndoor Erik van Haren \n\nen Valentijn Driessen\n\nHet ritje van vliegveld Saint Exupéry naar zijn huis in Meyzieu duurt slechts een kwartiertje. Onderweg doemt al snel het indrukwekkende Parc Olympique Lyonnais op, dat plaats biedt aan bijna 60.000 toeschouwers. Peter Bosz vertelt in de auto over de wereldberoemde kok Paul Bocuse. Lyon is niet voor niets de culinaire hoofdstad van Europa. „Al maak je mij nog steeds het gelukkigst met een broodje bal”, haast hij zich te zeggen.\n\nWereldburger Bosz – in 1999 sloot hij zijn spelersloopbaan af in Japan – verloochent zijn afkomst niet. Zoals hij als voetbaltrainer eveneens prat gaat op zijn principes. Aanvallend voetbal, de mensen vermaken. Zo heeft hij het altijd gedaan en zo zal hij het altijd blijven doen.\n\n„Geloof mij, ik kan héél slecht tegen mijn verlies. Ik wil winnen, misschien op een moeilijkere manier dan noodzakelijk is. Maar het is wel een manier waar heel veel mensen plezier aan beleven. Ik vind dat je supporters iets moet bieden, als ze een duur kaartje hebben gekocht. Er zullen genoeg fans zijn die tevreden zijn als hun club wint en het ze verder niet interesseert hoe. Maar bijvoorbeeld bij Ajax, daar verwachten de supporters meer. Goed voetbal, spektakel, talentvolle spelers.”\n\nZijn vrouw Jolyn begint te lachen, als ze de hagelslag op tafel zet. Zo kent ze haar man maar al te goed. Pratend over voetbal, zichtbaar genietend van het spelletje. Of van spelers als Lewandowski, Haaland, Onana of Wirtz, het Duitse toptalent dat hij als net zeventienjarige heeft laten debuteren bij zijn vorige club Bayer Leverkusen.\n\nInmiddels is Bosz – volgende maand wordt hij 58 jaar – enkele maanden trainer in Lyon. De club klopt in juni bij hem aan. Hij is dan op vakantie, samen met zijn huidige assistenten Hendrie Krüzen en Rob Maas. Na het eerste contact duikt het drietal op Curaçao direct achter de computer om informatie te verzamelen.\n\n„De dag erna had ik een gesprek met onder anderen voorzitter Jean-Michel Aulas. Een geweldige man, al 32 jaar voorzitter hier. Hij zit ook bij alle besprekingen en in de kleedkamer. Vind ik geweldig. Hij houdt zich stil, zegt niets. Maar dat is wel de man die mij moet beoordelen en nu ziet hij hoe ik mijn besprekingen doe”, aldus Bosz. „Na die videocall zei de voorzitter: als het aan mij ligt, word jij de nieuwe trainer. Toen begon hij hard te lachen: ’Je hebt geluk, het ligt aan mij, ik betaal je namelijk’. De dag erna ben ik hierheen gevlogen.”\n\nAulas en technisch directeur Juninho zijn gecharmeerd van Bosz’ manier van spelen. Dát willen ze terugzien bij hun club, na jaren van reactievoetbal. Dat klinkt allemaal prachtig, maar Bosz verklapt dat hij zich in Lyon voor het eerst zorgen heeft gemaakt.\n\n„Als ik heel eerlijk ben, hebben we hier tegen elkaar gezegd: misschien wordt dit de eerste keer dat het ons niet gaat lukken. Oké, bij Ajax duurde het even, maar bij Leverkusen ging het juist heel snel en ook bij Dortmund begonnen we heel goed. Hier had ik echt de angst dat het niet ging lukken. Die angst ben ik nu volledig kwijt.”\n\nHij legt uit waar die gevoelens vandaan komen in zijn eerste maanden. „Onze manier van spelen, dat kost heel veel energie. Maar die intensiteit was er helemaal niet. Bij mij gaat bijna alles in korte sprints. Hoog druk zetten en bij balverlies het veld in rap tempo weer kleinmaken. Dat zat er totaal niet in. De transfermarkt was toen nog wel open. Met name de komst van Jerome Boateng is heel belangrijk geweest. Een speler van 33 jaar, die alles heeft gewonnen. Alles gaat volle bak bij hem. Dit is geen vedette die even komt uitbuiken. Dat doet iets met de rest van de groep.”\n\nNa negen wedstrijden staat Lyon slechts tiende in de Ligue 1, met een loodzwaar programma voor de boeg. Maar Bosz heeft juist in de laatste wedstrijden gezien dat zijn ploeg progressie heeft geboekt. „We verloren bij Paris Saint-Germain, diep in blessuretijd. We speelden goed. Na afloop heb ik gezegd dat dit de ondergrens was, ook qua intensiteit. Ook onze laatste wedstrijd tegen Saint-Étienne ging het in blessuretijd mis, maar toen heb ik aanvallen gezien: wauw. Nu raken we de bal een of twee keer, aan het begin van het seizoen nog drie of vier keer. Daar hameren we constant op. In Frankrijk lopen bonken van spelers rond, daar word je bang van. Maar ik denk altijd anders, in mogelijkheden. Met goed positiespel kom je eruit. Dan kunnen die gasten twee bij twee zijn, als ze te laat zijn, zijn ze te laat. Ga je hier lopen met de bal, dan kan je een rotschop krijgen.”\n\nZijn visie op voetbal is niet veranderd, sinds hij na zijn carrière als speler plots trainer is geworden van de toenmalige topamateurs van AGOVV. „Ik had toen voor mijn eerste wedstrijd, een oefenduel met Feyenoord, een notitieblokje gekocht. Want ik zag dat andere trainers dat ook deden. Ik bedoel maar: alles heb ik in de praktijk geleerd. Bij AGOVV ben ik al gestopt met een warming-up. Trainingen beginnen steevast met een positiespel. Dat gezwaai met die armen, daar heb je niks aan. Nog steeds denk ik: negentig procent zien wij op de bank. Daarnaast kan je data gebruiken als bevestiging, of om juist te kunnen zien dat je er helemaal naast zit. Mijn kijk op het spelletje is niet veranderd. Maar de manier waarop we werken en spelen, verandert juist constant.”\n\nNu zit de manager echt op zijn praatstoel. „Over systemen praat ik eigenlijk nooit. Als ik bij Leverkusen op papier 4-3-3 speel, maar Havertz is mijn rechtsbuiten, die trekt naar het middenveld en mijn rechtsback dendert eroverheen, is het dan opeens 3-4-3? Het gaat erom welke principes je hanteert en welke spelers je hebt. Stel dat het Nederlands elftal met drie man achterop gaat spelen, met De Ligt, De Vrij en Van Dijk. Dat zijn drie verdedigers. Maar wordt Daley Blind een van die drie mensen, dát is alweer een ander type voetballer. Ik maakte me hier aan het begin van het seizoen dus oprecht zorgen. Maar toen zei de voorzitter dat hij het totaal niet met me eens was. Dat hij mij hierheen heeft gehaald om aanvallend voetbal te spelen en dat hij dat al heel snel terugzag. Er is hier geen paniek. Natuurlijk moeten we aan het einde van de rit niet nog steeds tiende staan, maar dat gaat ook niet gebeuren.”\n\nTraditionele, Franse coaches worden in de Ligue 1 steeds meer ingeruild voor buitenlandse, aanvallendere trainers. Bosz in Lyon, Sampaoli in Marseille, Kovac in Monaco en Pochettino in Parijs.\n\n„Ik geloof heilig in mijn manier van voetballen. Ik wil dat wij tegenstanders direct bij de strot grijpen. Restverdediging en ’goed staan’ zijn mooie termen, maar veel belangrijker is: hoe doe je dat? Met die balans ben ik continu bezig. Ik hoor weleens dat ik geen plan-B heb, terwijl we juist tig omzettingen kunnen doen waar we vooraf al over nadenken. Daar is Hendrie (Krüzen, red.) heel goed in. Die ziet heel snel wat we moeten omzetten. Weet je, als een trainer kwaliteiten heeft, laat hem dan ook een tijd werken bij een club. Die stabiliteit heeft een elftal in mijn ogen nodig om door te groeien. Dat zie je bij Manchester City, bij Liverpool en nu ook bij Ajax.”\n\nMaar hoelang is Peter Bosz zelf nog trainer? „Ik heb hier een contract tot 2023. Het kan best zijn dat ik hierna zeg: het is mooi geweest. Ik pin me nergens op vast. Maar je moet niet vergeten dat ik mijn kinderen en kleinkinderen niet of nauwelijks zie.”\n\nHij is nu alweer volop bezig met de volgende wedstrijd, zaterdagavond tegen AS Monaco. Geen makkie, zeker omdat sterspeler Lucas Paqueta zal ontbreken na een interland in de nacht van donderdag op vrijdag (!) met Brazilië. „Spelers kunnen qua belasting meer dan je denkt, maar de huidige kalender baart me wel zorgen”, zegt Bosz, om vervolgens te laten blijken dat hij niet wars is van een beetje cultuur. „Tijd voor een wijntje, toch? We zijn tenslotte in Frankrijk.”\n\n’Het kan best zijn dat ik hierna zeg: het is mooi geweest’","intensity":0,"negativity":0,"cluster_id":29,"similar_texts":"text295"},{"id":"11","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=d8bc95bf5ea1ecd15201#/pages/26","title":"’KLM mist visie op personeel’","text":"’KLM mist visie op personeel’\n\nFoto René Bouwman\n\nJan van den brink\n\nKLM zal logistiek in de problemen komen als het niet meer vast personeel aanneemt. Dat zegt FNV-bestuurder Jan van den Brink, die na 20 jaar vertrekt als onderhandelaar bij de luchtvaartmaatschappij. In de afgelopen decennia veranderde de luchtvaart radicaal, onder meer door opkomst van prijsvechters en concurrentie uit het Midden-Oosten. Onder Van den Brinks leiding werd in 2018 voor het eerst in decennia gestaakt bij KLM. \n\nYteke de Jong\n\nDe vakbondsbestuurder stapte in op het moment dat er sprake was van consolidatie in de sector. Veel luchtvaartmaatschappijen verdwenen. Daarnaast was sprake van liberalisering rond de afhandelingsbedrijven, met als gevolg een race naar de bodem als het gaat om beloning, zegt Van den Brink in gesprek met De Telegraaf. \n\nHoe stond u in de overname van KLM in 2003?\n\n„Dat was lastig als vakbond, want een groot deel van de achterban was tegen. Zij wilden niet Air France worden. Er was veel emotie, want KLM is blauw en van Nederland. Maar er zijn ook andere Nederlandse bedrijven in de handen van een buitenlandse moeder en dat gaat niet altijd slecht. We hebben toen gezegd dat we er niet per se op tegen waren, maar dat er voorwaarden moesten komen. Onder meer over baanbehoud, die zijn er gekomen.”\n\nIs dat goed gekomen?\n\n„Het bedrijf koos voor twee volwaardige luchtvaartknooppunten, één in Parijs en één op Schiphol. Dat gaf een kans voor baanbehoud. De netwerken lagen gelukkig in elkaars verlengde, daarom heeft het redelijk goed uitgepakt. Met een centralisatie naar Parijs zou KLM eraan zijn gegaan. Daarna heeft KLM zich goed kunnen ontwikkelen, totdat natuurlijk corona kwam.”\n\nZijn de voorwaarden hard genoeg richting de toekomst toe?\n\n„Tot nog toe is gebleken dat KLM ermee overeind kan blijven. Maar nu komen nieuwe fundamentele keuzes: zullen de Franse en de Nederlandse overheid investeren? Houdt KLM de zeggenschap over het eigen netwerk en over de eigen investeringen?”\n\nWaarom bent u zo lang gebleven?\n\n„KLM is één van de grootste particuliere bedrijven van Nederland, met werk voor hoog- tot lager opgeleiden: dus van koffersjouwer of sleutelaar bij de technische dienst, tot piloot of it-er. Dat maakt het dynamisch en leuk. Elke cao was weer anders. Ik had niet het gevoel dat ik steeds weer in de dezelfde groef zat. Zo afwisselend als bij KLM is het nergens, vandaar dat ik nu een andere functie heb. Ik ben geen vakbondsbestuurder meer, maar teamleider binnen FNV.”\n\nWaar kijkt u met voldoening op terug?\n\n„We hebben voor het eerst werkonderbrekingen georganiseerd bij KLM vanwege de voortdurende druk op roosters en de lonen van de mensen die het laagst betaald worden. De laatste cao-afspraak was een uniek moment. KLM ging akkoord met minder uitzendkrachten, met vanuit ons de concessie voor vijfjaarscontracten. Hierdoor kwamen uitzendkrachten in dienst van KLM. De betrokken mensen, vooral grondstewardessen waren enorm blij. En toen vlak daarna corona uitbrak, kon deze groep toch in dienst blijven. Dat was een mooi succes.”\n\nKLM is van alle afhandelingsbedrijven niet de slechtst betalende.\n\n„Een campagne voor deze groep kan niet zonder KLM erbij te betrekken, want zij zijn de grootste partij in de luchtvaart. We zijn bij de afhandeling in een neergaande spiraal geraakt met de tarieven. Daar wilden we KLM bij betrekken. Zij zijn de leidende partij op de arbeidsmarkt, maar KLM duikt.”\n\nWaarom zou KLM vooraan moeten staan?\n\n„Ze willen een goede werkgever zijn, maar ik hoor niet hoe ze dat willen zijn voor de laagst betaalden. Ze nemen weer uitzendkrachten aan in plaats van te investeren in de groep die met de poten in de modder staat.”\n\nIs KLM veranderd?\n\n„In overleg en sfeer is het professioneler geworden, zakelijker en strakker. Dat is trouwens in de productie ook zo. Alles wordt tot op de minuut aan toe gepland. De productiviteit is enorm gestegen, maar het draait om meer uitzendkrachten en stagiairs. Maar wat ik KLM kwalijk neem, is dat ze weinig visie hebben op de arbeidsmarkt. Corona is het perfecte moment voor een herijking.”\n\nWat mist u?\n\n„In de afgelopen jaren was sprake van een glijdende schaal ten aanzien van inhuur van uitzendkrachten. Op een gegeven moment bestond meer dan de helft van het incheckpersoneel voor de passagiersvluchten uit flexpersoneel. Daar moet echt beleid op komen, anders komen ze de komende tijd in de problemen.”\n\nKLM is nog steeds één van de meest gewilde werkgevers.\n\n„Ik weet niet of dat nog zo is. Bij de technische dienst en in de IT gaan mensen weg omdat ze elders meer kunnen verdienen als gevolg van het loonoffer dat het personeel voor het reddingspakket moest doen. Op het platform staan ze te springen om mensen.”\n\nWat zou een oplossing zijn?\n\n„Men moet creatiever zijn in de luchtvaart en de krachten bundelen. Laat de mensen het werk volgen. Daarvoor zouden functies breder moeten worden, zodat men meer taken doet, met meer eigen verantwoordelijkheid. KLM heeft nu alles in het werkproces opgesplitst. Je zou ook een nieuwe bv kunnen opzetten waarin je deze groep in dienst neemt. De ene helft van de dag bij KLM, de andere dag bij Swissport. Zo kom je tot een effectievere inzet van het schaarse personeel.”\n\n’KLM duikt inzake loon afhandelaars’","intensity":0,"negativity":0,"cluster_id":20,"similar_texts":"text697"},{"id":"12","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=15854adfa50ad2aeaab7#/pages/48-49","title":"’Trucker zou agent doodrijden’","text":"’Trucker zou agent doodrijden’\n\nRotterdamse politieagenten vormden een erehaag voor de rouwauto met daarin het lichaam van hun omgekomen collega.\n\nfoto ANP/HH\n\nOM onderzoekt of het Willem M. toch voor moord kan vervolgen\n\ndoor Gerda Frankenhuis\n\nRotterdam Het Rotterdamse Openbaar Ministerie (OM) onderzoekt of de 46-jarige vrachtwagenchauffeur Willem M. uit Melissant toch voor moord vervolgd kan worden voor de dood van de Rotterdamse motoragent Arno (47).\n\nVolgens de officier van justitie zijn er aanwijzingen dat de chauffeur met opzet op de politieagent heeft ingereden, maar moet dat nog verder worden onderzocht. „Duidelijk is geworden dat verdachte behoorlijk rancuneus is richting de politie en dat hij zou hebben gezegd dat hij bij een volgende controle een politieagent zou doodrijden”, aldus de officier tijdens een zogeheten pro-forma zitting voor de Rotterdamse rechtbank, waar M. donderdag terecht moest staan voor doodslag. De trucker was daar niet zelf bij aanwezig. Onder meer zijn computer, telefoons, usb-sticks en harde schijven moeten nog nader worden onderzocht, evenals dat er nog getuigen gehoord moeten worden.\n\nMotoragent Arno werd op 7 juli door M. doodgereden door M. op de Waalhavenweg in Rotterdam. \n\nVolgens justitie blijkt uit het onderzoek dat M. met onverminderde snelheid doo reed en het slachtoffer meesleurde. Daarna verliet hij de plaats van het ongeval, terwijl hij wist dat de motoragent het ongeluk niet had kunnen overleven. \n\nHet gruwelijke voorval gebeurde toen even daarvoor Arno de vrachtwagenchauffeur een volgteken gaf en voor hem ging rijden. ’Na zo’n 200 meter gaan beiden de uitvoegstrook naar de Ophemertstraat op. Te zien is dat verdachte dan, in plaats van vaart te minderen, zijn vrachtwagen plots naar links instuurt en het slachtoffer met onverminderde snelheid aanrijdt. Het slachtoffer valt, waarna verdachte over de hem en motor heenrijdt. Het lichaam van het slachtoffer wordt honderden meters meegesleurd”’ zo stelt het OM, dat zegt dat uit onderzoek is gebleken dat als de trucker had geremd een aanrijding zondermeer voorkomen had kunnen worden. \n\nDe vrachtwagenchauffeur zegt zelf dat het om een ongeluk gaat en dat hij het slachtoffer en het volgteken pas op het laatste moment had gezien. Hoewel de man het totaal niet ziet zitten om onderzocht te worden in het Pieter Baan Centrum (PBC), heeft de rechtbank bepaald dat hij daar toch naar toe moet. Of hij daaraan mee gaat werken, is volgens zijn advocaat nog onduidelijk. De rechtbank wil ook een onderzoek door PBC-deskundigen naar het plotselinge geheugenverlies dat M. stelt te hebben over het ongeluk. \n\nHet onderzoek naar de dood van de motoragent wordt uitgevoerd door de politie-eenheid Zeeland-West-Brabant. \n\nVrijwel direct na aanvang van het onderzoek werd duidelijk dat de verdachte dezelfde persoon is die in 2015 betrokken was bij een ongeval waarbij een andere motoragent van de Eenheid Rotterdam zwaargewond raakte. Om maximale onafhankelijkheid en objectiviteit te waarborgen, is het strafrechtelijk onderzoek daarom overgedragen aan de Eenheid Zeeland-West-Brabant, waar een speciaal Team Grootschalige Opsporing is ingericht. \n\nWantrouwen\n\nTijdens het onderzoek is naar voren gekomen dat verdachte een groot wantrouwen koestert tegen de politie, en dat hij ook geen vertrouwen heeft in dit onderzoek”, aldus de officier. De dood van motoragent Arno leidde tot veel commotie in het politiekorps.","intensity":0,"negativity":1,"cluster_id":36,"similar_texts":"text407"},{"id":"13","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=ee963ed038692daac537#/pages/24-25","title":"5 vragen ’Hema is retailer, geen wereldmerk’","text":"5 vragen ’Hema is retailer, geen wereldmerk’\n\nFrankrijk blijft, samen met de Benelux, de kern van de Hema vormen.\n\nFoto ANP/HH\n\nWinkelketen Hema heeft weer een nieuwe stap gezet in de terugtrekkende beweging richting haar kernmarkten Nederland, België, Luxemburg en Frankrijk. Het concern wil de winkels en onlinekanalen in deze landen versterken. Duitsland en Oostenrijk worden aangemerkt als mogelijke groeimarkten. „We moeten aan de slag, want er is heel veel te doen”, zegt topvrouw Saskia Egas Reparaz.\n\n1 Waarom doet de Hema dit ook alweer?\n\nOnder Egas Reparaz wil Hema zich meer richten op landen waar de meeste omzet wordt behaald. Na de overname van Hema door Jumbo-familie Van Eerd en investeringsmaatschappij Parcom maakten de nieuwe eigenaren al bekend zich meer op deze landen te willen richten. Hema trekt zich onder meer terug uit het Verenigd Koninkrijk en Spanje. „Ik heb nu honderd dagen achter de rug bij Hema en tijdens deze periode hebben we goed gekeken wat we gaan doen. Hema moet Hema blijven en daarbij moeten we strategische keuzes maken. Hema is geen wereldmerk, maar een retailer. Daarom richten we ons vooral op de eigen winkels en onlinekanalen in de kernlanden. En natuurlijk op de samenwerking met Jumbo in Nederland.”\n\n2 En Mexico en het Midden-Oosten, daar zit de keten toch ook? Gaat Hema ook daar weg?\n\nDaar is geen sprake van. De bestaande contracten, en dan gaat het vooral om franchisers, in het Midden-Oosten en Mexico worden gerespecteerd.\n\n3 Wat zijn de plannen voor Duitsland en Oostenrijk?\n\nDuitse media meldden eerder dat Hema plannen heeft om zich terug te trekken uit Duitsland. Volgens Egas Reparaz is daar absoluut geen sprake van. „We zien het groeipotentieel in Duitsland en Oostenrijk dus het is zeker geen optie om ons uit die landen terug te trekken.”\n\n4 Gaat Hema ook het winkelbestand in Nederland op de loep nemen?\n\nDe winkelketen maakt eind oktober de strategie bekend. Egas Reparaz wil nog niet te veel vooruitlopen op de inhoud. „Alle werknemers vragen zich af wat er gaat gebeuren. Over anderhalve week geven we meer duidelijkheid.”\n\n5 Hoe is de samenwerking met de nieuwe eigenaren en in hoeverre heeft de coronacrisis erin gehakt?\n\nEgas Reparaz: „De samenwerking gaat heel goed, zo is er veel chemie met Jumbo-familie Van Eerd. We merken dat ze veel kennis hebben van retail en onze plannen zijn enthousiast ontvangen. We zijn een tijd dicht geweest en dat heeft natuurlijk financieel invloed gehad. Maar de winkels zijn weer open en we zien dat klanten weer massaal terugkomen. Wat dat betreft hebben onze winkels zeker toekomst.”\n\nErtan Basekin","intensity":0,"negativity":0,"cluster_id":32,"similar_texts":"text362"},{"id":"14","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=e45fb41c5b620a52e820#/pages/20","title":"Aanslag op sjiitische moskee in Kandahar","text":"Aanslag op sjiitische moskee in Kandahar\n\nKANDAHAR Bij een explosie in een sjiitische moskee in de Afghaanse stad Kandahar zijn tientallen slachtoffers gevallen. De aanslag is niet opgeëist, maar de betrokkenheid van Islamitische Staat wordt vermoed.\n\nVolgens ooggetuigen bliezen drie zelfmoordterroristen zich op, eentje bij de ingang en twee in de moskee zelf. De Taliban hebben opdracht gegeven om de organisatoren van de aanslag op te sporen en te berechten volgens de sharia.\n\nIS in Afghanistan neemt regelmatig sjiieten op de korrel. Vorige week bijvoorbeeld vielen tientallen doden bij een bomaanslag op een sjiitische moskee in de stad Kunduz.\n\nAfghaanse sjiieten behoren doorgaans tot de Hazara-minderheidsgroep. Die werd in de jaren 90 onderdrukt door de Taliban.","intensity":0,"negativity":1,"cluster_id":50,"similar_texts":"text641"},{"id":"15","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=71b10db897917ae9d90e#/pages/1","title":"Aanval in Noorwegen mogelijk terreur","text":"Aanval in Noorwegen mogelijk terreur\n\nKONGSBERG De pijl en boog-aanvaller die woensdagavond toesloeg in de Noorse plaats Kongsberg had mogelijk een terroristisch motief. Dader Espen Andersen Brathen, die bij een supermarkt en in woningen vijf dodelijke slachtoffers maakte en drie mensen verwondde, was bekeerd tot de islam en hield onsamenhangende toespraken. \n\nDat verklaarde het moskeebestuur dat hem daar zag verschijnen.\n\nDe man plaatste ook warrige video’s op YouTube waarin hij zegt dat hij een boodschapper is die de wereld komt waarschuwen. Er waren signalen dat hij radicaliseerde en geweld niet schuwde. \n\n’Boodschap’\n\nPagina T4","intensity":0,"negativity":2,"cluster_id":35,"similar_texts":"text682"},{"id":"16","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/spaans-voetbal-afkoopsom-pedri-een-miljard-euro-a4061896#20211015-79861-310","title":"Afkoopsom Pedri: één miljard euro","text":"Het Spaanse toptalent Pedri (18) heeft zijn contract bij FC Barcelona met vier jaar verlengd. De middenvelder ligt nu tot de zomer van 2026 vast bij de Spaanse club. Zijn nieuwe contract bevat een afkoopsom van maar liefst 1 miljard euro. Dat betekent dat een club die 1 miljard neerlegt Pedri kan overnemen zonder met Barcelona te hoeven onderhandelen. Pedri verhuisde vorig jaar van Las Palmas naar Barcelona en veroverde direct een basisplaats in het elftal van trainer Ronald Koeman. Hij deed net als Frenkie de Jong in 37 van de 38 competitieduels mee. Pedri debuteerde dit jaar in de nationale ploeg en deed mee aan het EK én de Olympische Spelen. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":4,"similar_texts":"text699"},{"id":"17","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=b3e94d60b89878f542f4#/pages/32","title":"Afkoopsom van een miljard voor Pedri","text":"Afkoopsom van een miljard voor Pedri\n\nHet Spaanse toptalent Pedri heeft zijn contract bij FC Barcelona met vier jaar verlengd. De 18-jarige middenvelder ligt nu tot de zomer van 2026 vast bij de Spaanse club. Zijn nieuwe contract bevat een afkoopsom van maar liefst 1 miljard euro. Dat betekent dat een club die 1 miljard neerlegt Pedri kan overnemen zonder met Barcelona te hoeven onderhandelen. Pedri verhuisde vorig jaar van Las Palmas naar Barcelona en veroverde direct een basisplaats in het elftal van trainer Ronald Koeman. Hij deed net als Frenkie de Jong in 37 van de 38 competitieduels mee.\n\nDe middenvelder speelde in een jaar tijd maar liefst 78 (!) wedstrijden, onder meer op het EK en op de Olympische Spelen.","intensity":0,"negativity":0,"cluster_id":4,"similar_texts":"text122"},{"id":"18","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=9960f62403393c48763f#/pages/52-53","title":"Angst voor ’coronaspook’ heerste","text":"Angst voor ’coronaspook’ heerste\n\nHarrie Lavreysen \n\nAPELDOORN In de aanloop én tijdens de Olympische Spelen heerste bij Harrie Lavreysen en zijn vriendin Noor Luijten de angst voor het ’coronaspook’. „In het begin van de Spelen waren er best wat coronagevallen bij Nederlandse atleten, dus toen was er toch wel een beetje de vrees dat wij er misschien ook tegenaan zouden lopen. Maar dat niet alleen, ik wilde ook niet dat bijvoorbeeld de Britten er last van zouden krijgen. Je gaat je toch afvragen wat onze olympische titels waard zouden zijn geweest als de grootste concurrenten waren afgehaakt”, aldus Lavreysen.\n\nOp weg naar de Spelen was huize Lavreysen/Luijten bij wijze van spreken zo’n beetje de meest steriele omgeving van heel Apeldoorn en omstreken. Noor: „Harrie was na zijn trainingskamp nog vier dagen hier en ik was er best bang voor dat ik hem zou besmetten. Ik had een paar dagen eerder al een PCR-test gedaan en daarna elke dag twee thuistesten. Dat is goed gegaan, en ook daar in Japan uiteindelijk. Toen hij daar was, keek ik elke ochtend na het wakker worden direct op mijn telefoon. Als ik geen bericht van hem had, wist ik dat het goed was.”","intensity":0,"negativity":1,"cluster_id":5,"similar_texts":"text123"},{"id":"19","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/11/1","title":"Bekir E. blijkt een wankele getuige","text":"### Zaak Nicky Verstappen\n\nLeugenachtig en vol tegenstrijdigheden, zo kenschetste advocaat Gerald Roethof de belastende verklaringen van Bekir E. tegen zijn cliënt Jos B. Ook het Openbaar Ministerie weet nog niet wat het met de verklaringen aan moet. 'De getuige heeft heel veel verteld. Dat gaan we langs het dossier leggen. We kunnen nog niet zeggen of het geloofwaardig is', aldus persadvocaat-generaal Maarten Hemelaar.  \n  \nDe 34-jarige Bekir E., in hoger beroep veroordeeld tot 20 jaar cel plus tbs voor de moord op de 16-jarige Rotterdamse scholier Hümeyra in 2018, werd vrijdag voor het gerechtshof in Den Bosch urenlang gehoord over zijn belastende verklaringen. Volgens hem heeft Jos B. in de gevangenis in Vught tot vier keer toe bekentenissen afgelegd over wat hij in 1998 met de 11-jarige Nicky heeft gedaan.  \n  \nB. zou hem hebben verteld dat hij Nicky tegenkwam toen deze 's nachts uit zijn tent kwam om te plassen. Hij zou de jongen hebben meegenomen en daarbij zijn hand te lang voor de mond hebben gehouden, waardoor Nicky bewusteloos raakte. Bij een andere gelegenheid zou B. tegenover hem ook uit de school hebben geklapt over het seksueel misbruik. 'Hij zei: ik heb mijn vingers gebruikt, vingers bij de anus', aldus E.  \n  \nDie verklaringen zijn opmerkelijk, omdat B. altijd heeft ontkend iets te maken te hebben met het ontvoeren, misbruiken en doden van Nicky. De 58-jarige Limburgse bushcrafter werd vorig jaar november veroordeeld tot 12 jaar cel voor seksueel misbruik en vrijheidsberoving 'met de dood als gevolg' − plus een halfjaar voor het bezit van kinderporno. Van doodslag op Nicky werd hij vrijgesproken.\n\nAan de tand gevoeld\n\nE. werd vrijdag eerst uitvoerig aan de tand gevoeld door advocaat-generaal Gerard Sta. Daarna trok advocaat Roethof fel van leer. Met een spervuur aan vragen bracht hij de belastende getuige aan het wankelen. Hij citeerde uit afgeluisterde telefoongesprekken die E. vanuit de gevangenis heeft gevoerd, en een brief die hij heeft gestuurd aan een andere gedetineerde.\n\nRuil voor verklaring\n\nDaarin beweerde de moordenaar van Hümeyra dat hij in ruil voor de belastende verklaringen mogelijk geen tbs zou krijgen en na zijn gevangenisstraf naar Turkije zou kunnen vertrekken. Peter R. de Vries zou zich daarvoor 'inspannen', zei E. in een gesprek met zijn zus.  \n  \nGeconfronteerd met die vragen raakte E. steeds geïrriteerder. 'Ik weet niet hoe Peter R. de Vries in beeld kwam', antwoordde hij. Over een ander afgeluisterd telefoongesprek met diezelfde strekking zei hij: 'Dan klopt het niet.'  \n  \nRoethof: 'We hebben geconcludeerd dat een aantal zaken niet klopt. Waarom zouden uw verklaringen over Jos B. dan wel kloppen?'  \n  \nE.: 'Omdat die verklaring direct van uw cliënt komt. Hoe kan ik anders weten dat Nicky tijdens de ontvoering bewusteloos is geraakt?'  \n  \nAan het eind van de lange zitting verklapte E. ook nog dat hij een boek gaat schrijven over de bekentenissen van Jos B. 'Zin voor zin', aldus E. 'Alles over Jos B. wat iedereen wil weten.'  \n  \nRoethof: 'Bent u bezig met het doen van research?' E.: 'Ik heb geen research nodig. Alles zit in mijn hoofd.'\n\nKnuffelpedo\n\nE. zat zes maanden in unit 2 van de gevangenis in Vught, samen met B. en enkele andere bekende criminelen, onder wie meervoudig kinderverkrachter Robert M. en Sander V., die in 2010 de 12-jarige Milly Boele in Dordrecht verkrachtte en vermoordde. Volgens hem was Jos B. 'de knuffelpedo' van de afdeling.  \n  \nNa zijn belastende verklaringen tegen B. werd E., tegen zijn zin, overgeplaatst naar de gevangenis in Heerhugowaard.  \n  \nHij ontkende dat hij voor eigen gewin met de belastende verklaringen is gekomen. 'Ik doe het voor de nabestaanden van Nicky', beweerde E. Hij zei slapeloze nachten te hebben gehad vanwege de bekentenissen. 'Om mijn slachtoffer heb ik minder slecht geslapen dan om uw slachtoffer', zei hij tegen Jos B. 'Dat klinkt hard.' Vanuit de zaal klonk een instemmend 'ja', afkomstig van Femke Verstappen, zus van Nicky.  \n  \nDe familie van Nicky is 'terughoudend' in hun reactie op de verklaringen van E., aldus hun advocaat. Ook zij weten niet wat ze ervan moeten denken.  \n  \nJos B. had zelf eveneens veel vragen voorbereid die hij wilde stellen aan E. Eerder noemde hij diens verklaringen al 'een groot duimzuigverhaal'. Maar de Limburger hield het uiteindelijk kort. 'Is dat alles?', vroeg E. Jos B.: 'Ja, u heeft zich al genoeg gediskwalificeerd.'","intensity":0,"negativity":0,"cluster_id":43,"similar_texts":"text722"},{"id":"20","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/10/2","title":"Bekir E.: Jos B. heeft vier keer bekend over Nicky","text":"### Getuigenis\n\nJos B. sprak er in de gevangenis vier keer over dat hij de 11-jarige Nicky Verstappen in 1998 heeft ontvoerd en omgebracht.  \n  \nDat heeft Bekir E., de man die werd veroordeeld voor de moord op de 16-jarige Hümeyra, gisteren onder ede verklaard tegen het gerechtshof in Den Bosch. Daar dient het hoger beroep tegen B.  \n  \nJos B. en Bekir E. zaten zo'n half jaar samen op een afdeling in de gevangenis van Vught. B. zou toen tegen E. hebben gezegd dat Nicky, die op zomerkamp was op de Brunssummerheide, zelf uit zijn tent ging om naar de wc te gaan en dat hij Nicky toen greep en meenam, en hem misbruikte. Het was niet zijn bedoeling om hem om te brengen, maar hij hield te lang zijn hand op Nicky's mond. E. zei dat hij met die uitspraken naar de politie is gestapt 'om de nabestaanden duidelijkheid te geven'.  \n  \nZijn verklaring is opmerkelijk omdat Jos B. (58) volgens andere getuigen juist niet wilde praten over zijn strafzaak. Hij heeft altijd ontkend. Of de getuigenverklaring van E. consequenties heeft voor B.'s zaak in hoger beroep, is moeilijk in te schatten.  \n  \nVorig jaar november kreeg hij een celstraf van 12,5 jaar vanwege het seksueel misbruik en de ontvoering van Nicky. Anders dan het OM vond de rechtbank niet bewezen dat B. de jongen opzettelijk heeft gedood.  \n  \nHet draaide gisteren bij het hof vooral om de vraag of de verklaring van E. betrouwbaar is. In zijn eigen zaak (hij kreeg afgelopen zomer twintig jaar cel en tbs voor moord) werd hij omschreven als opschepperig en loslippig.  \n  \nHij zou in allerlei gesprekken ook gesuggereerd hebben dat hij wel verwachtte iets voor zijn verklaringen terug te krijgen. Allemaal onzin, zei E. tegen het hof.","intensity":0,"negativity":0,"cluster_id":51,"similar_texts":"text705"},{"id":"21","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=dc07d27f9b4f2db22c7d#/pages/4-5","title":"Belasting omlaag, hogere teruggave","text":"Belasting omlaag, hogere teruggave\n\nMiljarden om pijn energienota te verzachten\n\ndoor Leon Brandsema\n\nDen Haag Met een pakket dat miljarden euro’s kost, wil het demissionaire kabinet de klap van de oplopende energienota voor een deel opvangen. Met een hogere belastingteruggave en lagere taks op elektriciteit wordt de stijgende rekening gemiddeld met ruim 400 euro gedempt. \n\nHet kabinet trekt er 3,2 miljard euro voor uit. Daarvan moet 2,7 miljard terechtkomen bij huishoudens en 0,5 miljard bij bedrijven. Dat zegt staatssecretaris Dilan Yesilgöz (Energie) na het kabinetsberaad over de stijgende prijzen voor gas en elektriciteit. Het kabinet grijpt in omdat de energierekening door die oplopende prijzen hard dreigde op te lopen. Voor een gemiddeld huishouden gaat dat volgens berekeningen om zo’n 900 tot 1000 euro per jaar.\n\nEen deel daarvan wordt nu opgevangen. Zo gaat de belastingvermindering op de energierekening, een vast bedrag dat iedereen krijgt, met 230 euro per jaar omhoog. Daarnaast verlaagt het kabinet de energiebelasting op elektriciteit. Bij elkaar opgeteld scheelt het een gemiddeld huishouden ruim 400 euro per jaar aan taks op de energienota, vertelt Yesilgöz. \n\nZe spreekt van ’een forse tegemoetkoming’: „Ik denk dat we hiermee echt een beperking hebben op die stijgende prijzen.” Het precieze bedrag hangt volgens haar af van ’wat voor contract je hebt, in wat voor huis je woont, wat voor huishouden je hebt’.\n\nHet kabinet boog zich de afgelopen twee weken in een crisisteam over een oplossing voor de hard stijgende energierekening. Daarin gingen veel opties over tafel, zoals het bevriezen van de tarieven, een algemene verlaging van de inkomstenbelasting, een lagere btw op de energierekening.\n\nDe vraag was vooral hoe het kon lukken om de compensatie te krijgen bij de lagere inkomens, de mensen die het hardst worden getroffen door de oplopende nota. Het bleek in de praktijk moeilijk om het zo gericht te maken. „Het zal ook voor een deel terechtkomen bij de mensen die het niet nodig hebben”, geeft Yesilgöz toe. „Maar ik kan niet helemaal exact achter elke voordeur kijken wat voor contract mensen hebben. We willen ook snel kunnen schakelen. Daarom is hier voor gekozen.”\n\nHet gaat om een eenmalige compensatie voor de stijgende energieprijzen, die vanaf 1 januari te merken moet zijn op de energienota. De ingreep is voor de duur van een jaar.\n\nNaast de miljarden die het kabinet uittrekt voor de energienota, komt er ook extra geld voor het isoleren van huizen. Minister Ollongren (Binnenlandse Zaken) krijgt daar 150 miljoen euro voor. Dat geld gaat naar de gemeentes, die daar ter plekke mensen kunnen stimuleren om isolatiemaatregelen te nemen in hun huis. Hoe dat precies in zijn werk gaat, is volgens Ollongren aan de gemeentes om te bepalen.\n\nIngreep scheelt gemiddeld 400 \n\neuro per jaar","intensity":0,"negativity":1,"cluster_id":23,"similar_texts":"text250"},{"id":"22","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/10/1","title":"Belasting op eigen huis is goed voor de woningmarkt","text":"Nieuw is het pleidooi niet, erkent De Nederlandsche Bank zelf, maar met extra analyses wordt nu onderbouwd dat het echt kan: een belasting heffen op de waarde van het eigen huis, als hulpmiddel bij het aanpakken van de scheefgroei op de woningmarkt. En als dat geleidelijk gebeurt, stapsgewijs in twintig jaar tijd, heeft het maar een heel beperkt effect op de koopkracht van huizenbezitters.  \n  \nDe Nederlandsche Bank (DNB) herhaalt zijn pleidooi in een nieuwe analyse van de woningmarkt. Die markt zit vast. Er is te weinig aanbod, somt DNB op, de hoge prijzen zijn voor velen niet op te brengen, kopers nemen veel risico's bij het afsluiten van een hypotheek en de verschillen tussen kopen en huren (met name in de vrije sector) zijn veel te groot.  \n  \nDe bouw van nieuwe woningen helpt, stelt DNB, en het Rijk moet ervoor zorgen dat dan ook de woningen gebouwd worden waaraan behoefte is - ouderenwoningen bijvoorbeeld. Maar nieuwbouw alleen leidt niet of nauwelijks tot demping van de prijzen. Daarvoor zijn ook maatregelen nodig op financieel gebied.\n\nVan box 1 naar box 3\n\nDe meest ingrijpende daarvan is de 'fiscale voordelen voor eigenwoningbezit geleidelijk af te bouwen', zoals DNB het voorzichtig omschrijft. Dat kan door de waarde van de eigen woning (WOZ-waarde min de nog niet afgeloste hypotheekschuld) van box 1 van de inkomstenbelasting over te hevelen naar box 3, en dus te belasten als inkomen uit vermogen.  \n  \nDaarmee wordt het verschil tussen huurders en kopers verkleind. Huurders die geld opzij zetten, moeten nu belasting betalen over hun spaargeld, terwijl kopers die dankzij hun huisbezit jaar op jaar vermogen opbouwen, goeddeels onbelast blijven. Dat veroorzaakt 'verstoorde prikkels', stelt DNB. Huizenzoekers worden en masse de koopmarkt op gedreven, wat tot steeds hogere prijzen leidt, terwijl de vrije huursector onderontwikkeld blijft.  \n  \nZo'n ingreep moet niet in één keer plaatsvinden, stelt DNB, maar geleidelijk in twintig jaar. De extra inkomsten voor de overheid moeten via een lagere inkomstenbelasting worden teruggesluisd naar burgers. DNB heeft een paar varianten doorgerekend, met als conclusie dat de koopkracht voor huurders in de periode tot 2050 per jaar 0,8 procent zal stijgen. Voor de hardst getroffen huiseigenaren blijft het koopkrachtverlies dan beperkt tot een dikke 0,2 procent per jaar.\n\nJubelton\n\nEen andere maatregel waarvoor DNB pleit is het afschaffen van de 'jubelton', de regel dat ouders maximaal 100.000 euro belastingvrij aan hun kinderen mogen schenken voor het kopen van een huis. Die regeling was bedoeld om jonge huizenkopers te beschermen tegen al te riskante hypotheken. Maar eerder bleek dat de jubelton huizenkopers extra budget geeft, en dus de prijzen opdrijft. En die belastingvrije schenking vergroot ook nog eens de ongelijkheid tussen mensen met en zonder rijke ouders én tussen kopers en huurders.  \n  \nOok recente maatregelen zoals het afschaffen van de overdrachtsbelasting voor starters hebben volgens DNB een averechts effect gehad. Daardoor is de bestedingsruimte van huizenkopers wel toegenomen, maar dat heeft er alleen maar voor gezorgd dat de huizenprijzen en dus ook de schulden verder zijn gestegen. En dat moet nu juist voorkomen worden.","intensity":0,"negativity":1,"cluster_id":37,"similar_texts":"text543"},{"id":"23","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=532c961e55dc3b0358af#/pages/34","title":"Ben Saddik: ’Misschien haalt Rico hier motivatie uit’","text":"Ben Saddik: ’Misschien haalt Rico hier motivatie uit’\n\nJamal Ben Saddik \n\ndoor Lars van Soest\n\nOOSTZAAN Jamal Ben Saddik (31) benadrukt dat hij spijt heeft dat hij in 2017 tijdens een staredown een fluim afvuurde richting Rico Verhoeven. Ook gaat de Marokkaanse Belg opnieuw door het stof, omdat hij loog over het feit dat zijn opponent de spot zou hebben gedreven met zijn ziekte. \n\n„Ik ben destijds de fout ingegaan en had mij als professional anders moeten gedragen. Al meerdere keren heb ik mijn excuses aangeboden”, aldus Ben Saddik, die inmiddels drie keer werd gediagnosticeerd met schildklierkanker, maar telkens herstelde. The Goliath is op 23 oktober in Arnhem tijdens GLORY Collision III de uitdager van Verhoeven.\n\nBen Saddik baalt dat Verhoeven deze week weer begon over het spuugincident. „Ik heb er zelf heel weinig over te zeggen. Dat Rico hier nu mee komt, vier jaar na dato, moet hij zelf weten. Het is voor mij verleden tijd. Het heeft wat mij betreft geen zin meer om het naar boven te halen. Misschien is het voor Rico iets om motivatie uit te halen richting de wedstrijd.”\n\nVolgens Verhoeven spuugde de boze Ben Saddik hem vier jaar geleden in het gezicht, nadat hij hem had geconfronteerd met diens dopinggebruik. Verhoeven doelde daarbij op de overwinning van Ben Saddik op Anderson Silva op 7 augustus 2015 in Las Vegas. De Nevada State Athletic Commission (NSAC) veranderde die zege enkele maanden later in een no contest en Ben Saddik werd veroordeeld tot een schorsing van enkele maanden of het betalen van een boete van bijna 6.000 euro. Verder kreeg de kickbokser te horen dat hij in aanloop naar een volgende partij in Nevada dertig, tien én drie dagen van tevoren negatief moet testen op steroïden en vochtafdrijvende middelen. Sinds zijn partij tegen Silva heeft de Antwerpenaar niet meer in de Verenigde Staten gevochten.\n\nBen Saddik houdt zijn kaken stijf op elkaar wat betreft de dopingaantijgingen. Waarom zijn overwinning uit 2015 nietig is verklaard? „Daarvoor moet je bij Glory wezen. Ik weet heel goed wat er is gebeurd, maar wil er verder niet op ingaan.”\n\nGlory is om een reactie gevraagd, maar wil vanwege privacyredenen niet ingaan op het geval van Ben Saddik. \n\n„Maar de sport schoonhouden is heel belangrijk voor ons”, benadrukt de organisatie. „Daarom zijn we jaren geleden op vrijwillige basis ook al begonnen met het testen op doping. Wij hanteren een zeer uitgebreide testprocedure. Gebruik van doping wordt niet getolereerd en bestraft.”","intensity":0,"negativity":0,"cluster_id":45,"similar_texts":"text50"},{"id":"24","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/4/1","title":"Brits parlementslid vermoord","text":"### Neergestoken tijdens zijn spreekuur in een kerk c Verdachte zit vast, wapen gevonden\n\nChris van Mersbergen  \n  \nRotterdam/Leigh-on-Sea  \n  \nEen 25-jarige man werd opgepakt na de steekpartij. Hij zou de methodistenkerk waar Amess spreekuur hield kort na het middaguur zijn binnengelopen en het Lagerhuislid meerdere malen hebben gestoken. Het mes waarmee de aanslag zou zijn gepleegd, is teruggevonden. De politie zei niet verder te zoeken naar meer verdachten. Het motief van de dader is onduidelijk. Amess, getrouwd en vader van vijf kinderen, zat al sinds 1983 namens de Conservatieven in het Lagerhuis. Hij was nooit kabinetslid en voerde onder meer fel campagne voor bescherming van dierenrechten.\n\nBrexiteer\n\nAls een van de weinige Conservatieven was hij vóór een verbod op de vossenjacht. Daarnaast was hij overtuigd brexiteer, als trouwe katholiek tegenstander van abortus en stemde hij consequent tegen de uitbreiding van rechten van de lhbti-gemeenschap, zoals het homohuwelijk.   \n  \nZijn standpunt over homorechten leverde hem kritiek op van zijn dochter Katie, die actrice is. Zij produceerde in 2013 de film Misérable Lesbians, een parodie op Les Misérables. ,,Iedereen verdient gelijke rechten\", stelde Katie Amess destijds. ,,Ik houd van mijn vader en hij heeft recht op zijn mening, maar ik ben het niet met hem eens wat betreft het homohuwelijk.\"  \n  \nDavid Amess was ook druk met een lobby om Southend-On-Sea, de belangrijkste plaats in het kiesdistrict dat hij vertegenwoordigde, de status van stad te geven. Gisteren was hij in de buurt van Southend voor een spreekuur waar bewoners langs konden komen met hun klachten en zorgen.   \n  \nIn 2016 werd ook al een Lagerhuislid om het leven gebracht kort na haar wekelijkse spreekuur, Jo Cox (41) van de Labourpartij. Zij werd aangevallen en gedood door een man met extreemrechtse en nazistische sympathieën. De tweede dodelijke aanval binnen ruim vijf jaar voedt de bezorgdheid die er in het Verenigd Koninkrijk bestaat over de veiligheid van politici. Lagerhuisvoorzitter Lindsay Hoyle zegt dat de dood van Amess schokgolven door het parlement en het hele land veroorzaakt. ,,De komende dagen zullen we moeten praten over de veiligheid van onze parlementariërs en beoordelen welke maatregelen er nodig zijn. Maar voor nu zijn onze gedachten en gebeden bij Davids familie, vrienden en collega's.\"\n\nZo laf\n\nBrendan Cox, de weduwnaar van Jo Cox, schrijft in een verklaring op Twitter dat 'het aanvallen van een gekozen volksvertegenwoordiger een aanval op de democratie zelf is'. 'Er is geen excuus of rechtvaardiging. Het is zo laf als maar kan.' Cox stelt ook dat het nieuws over de dood van Amess 'alles weer terugbrengt'. 'De pijn, het verlies, maar ook hoeveel liefde het publiek ons gaf na het verlies van Jo. Ik hoop dat we hetzelfde kunnen doen voor David.'  \n  \nDe vlaggen bij het parlement, de ambtswoning van premier Boris Johnson en andere overheidsgebouwen aan Downing Street in Londen werden gisteren halfstok gehangen. De moord heeft mensen diep geschokt en bedroefd gemaakt, zei Johnson. ,,We hebben een geliefde vriend en collega verloren. David was een man die geloofde in zijn land en de toekomst ervan. We zijn een goede dienaar van de publieke zaak kwijtgeraakt.\" De premier noemde zijn partijgenoot een van de aardigste mensen in de Britse politiek.  \n  \nOok Vera Bergkamp, voorzitter van de Nederlandse Tweede Kamer, heeft gereageerd. ,,Wat een vreselijk nieuws dat David Amess tijdens een bijeenkomst met zijn kiezers om het leven is gebracht. Ik wens zijn familie, vrienden en zijn collega's in het Lagerhuis alle sterkte toe met dit verlies.\"","intensity":0,"negativity":0,"cluster_id":47,"similar_texts":"text599"},{"id":"25","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/5/1","title":"Britse parlementariër David Amess doodgestoken","text":"### Mesaanval\n\nDe Britse politicus David Amess is gisteren vermoord in zijn kiesdistrict Southend West. Het Conservatieve parlementslid Amess was aanwezig in een kerk voor een spreekuur met zijn kiezers. Volgens ooggetuigen werd de 69-jarige politicus meermaals gestoken door een man met een mes.  \n  \nDe politie laat weten dat een 25-jarige man is gearresteerd op verdenking van moord. Wat zijn motief is, is niet bekend. Volgens de politie zal het moordonderzoek geleid worden door officieren van de Britse terrorismebestrijdingsdienst, maar ze benadrukken dat het incident op dit moment nog niet wordt gezien als een terroristische daad.  \n  \nAmess was sinds 1983 parlementslid, en daarmee een van de langstzittende parlementsleden van het Britse Lagerhuis. Hij is in vijf jaar tijd de tweede Britse parlementariër die is vermoord. De Labour-politica Jo Cox werd op 16 juni 2016 doodgestoken toen ze op weg was naar het spreekuur in haar kiesdistrict. Deze open spreekuren worden meestal wekelijks gehouden en zijn bedoeld om kiezers een mogelijkheid te geven hun zorgen te delen met de politicus die hun kiesdistrict representeert.  \n  \nDe moord heeft de Britse politiek flink opgeschrikt. Volgens premier en partijgenoot Boris Johnson was Amess \"een van de aardigste, vriendelijkste en zachtmoedigste mensen in de Britse politiek\". Veel politici van alle partijen deelden gisteren hun steunbetuigingen, maar ook hun zorgen. De voorzitter van het Lagerhuis, Lindsay Hoyle, vindt dat opnieuw gekeken moet worden of de veiligheid van de Britse politici voldoende bewaakt wordt. \"In de komende dagen zullen we de veiligheid van parlementariërs moeten bespreken, ook de nodige maatregelen die genomen moeten worden\", liet hij weten in een verklaring.  \n  \nNa de moord op Cox waren al nieuwe veiligheidsmaatregelen doorgevoerd. Zo werden alarmknoppen verschaft aan parlementariërs die zij konden indrukken mocht er tijdens een open spreekuur een noodsituatie ontstaan. Sommige politici kozen ervoor alleen nog kiezers te ontvangen die van tevoren een afspraak hadden gemaakt. Naar verwachting zal het Britse Lagerhuis maandag bijeen komen om Amess te herdenken en te bespreken of verdere maatregelen rondom de open spreekuren genomen moeten worden.","intensity":0,"negativity":0,"cluster_id":1,"similar_texts":"text621"},{"id":"26","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/41/1","title":"Choukoud geldt voor rivalen als dé favoriet","text":"De olympische zilverenmedaillewinnaar Abdi Nageeye loopt volgende maand in New York, maar verder heeft de Amsterdam Marathon alle Nederlandse toppers aangetrokken. Dus zaten Khalid Choukoud, Michel Butter, Björn Koreman en Frank Futselaar gisteren op de persconferentie zij aan zij om vooruit te blikken op hun onderlinge strijd. En dan wordt debutant Benjamin de Haan ook nog een man om in de gaten te houden, komt Bart van Nunen als haas het tempo verzorgen en verdedigt bij de vrouwen Bo Ummels haar titel.  \n  \nZonder Nageeye, die er normaal gesproken bovenuit steekt, ligt de strijd achter de sterke brede groep Afrikaanse toplopers open als om 9 uur het startschot wordt gegeven in het Olympisch Stadion. Het nationale podium voorspellen durfde Butter gisteren ook niet aan, al is volgens hem Khalid Choukoud een maat te groot voor de rest. ,,Voor mij is hij huizenhoog favoriet.\" Ook Futselaar wees naar de man die eerder dit jaar in het Italiaanse Siena in lastige omstandigheden naar een indrukwekkende 2.09.55 liep, maar tijdens de Spelen in Sapporo de finish niet haalde.  \n  \nChoukoud zelf is voorzichtiger. Bovenal is hij blij weer een marathon te lopen die niet bol staat van de coronarestricties. De wedstrijd van zondag voelt weer als 'normaal'. Choukoud: ,,De laatste normale wedstrijd die ik liep, was de Eindhoven Marathon in 2019. Nu heb ik het gevoel: eindelijk mogen we weer. We zijn aan elkaar gewaagd en ik weet nu echt niet of ik de favoriet ben.\"  \n  \nWaar Futselaar naar het Zwitserse Sankt Moritz trok en in eigen land een hoogtekamer opzocht, Koreman twee weken trainde in zijn geliefde Seefeld in Oostenrijk en Butter naar het Franse Font-Romeu ging, bleef Choukoud tijdens zijn gehele voorbereiding in Nederland. Marokko, waar hij zich traditiegetrouw klaarstoomt voor zijn races, liet hij deze keer links liggen. De reden? Zijn vrouw was hoogzwanger en na de bevalling een maand geleden wilde hij niets missen van zijn dochtertje Hiba.  \n  \n,,Mijn vrouw zei nog: ga nou op trainingskamp. Maar ik wilde niet weg. Juist die groei in het begin is zó bijzonder.\" Het vaderschap heeft zijn voorbereidingen nauwelijks verstoord, denkt hij. ,,Het is zo'n lief en rustig meisje. Daar gaat het niet aan liggen.\"","intensity":0,"negativity":0,"cluster_id":36,"similar_texts":"text413"},{"id":"27","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/22/4","title":"Concert met het etiket 'je had erbij moeten zijn'","text":"### band van wereldfaam één keer in kleine zaal\n\nAlexander van Eenennaam  \n  \nVergelijk Shepherd's Bush Empire met Paradiso, alleen dan met een vleugje Carré. Een zaaltje voor hoogstens tweeduizend bezoekers, allerminst een Johan Cruijff Arena, Kuip of Malieveld. Toch is dit de plek in West-Londen waar Coldplay deze avond het laatste optreden geeft voor de release van het nieuwe album Music of the spheres. Het is een paar minuten over half negen en Viva la vida klinkt. Althans, alleen de melodie, voortgebracht door de nu al opgewonden bezoekers. Het concert moet nog beginnen.  \n  \nEen band van wereldallure in een kleine zaal is onwennig voor zowel de band als de bezoekers, van wie de eersten al vroeg in de ochtend bivakkeerden op de stoep van het in 1903 gebouwde theater. Ooit was het in gebruik als BBC-televisiestudio, Charlie Chaplin trad er nog op, net als vele decennia later the Rolling Stones en Pearl Jam.  \n  \nBij binnenkomst in de broeierig warme zaal krijgen toeschouwers de inmiddels vertrouwde armbandjes met led-lampjes aangereikt. Ter verhoging van de sfeer, hoewel dat niet echt nodig is. De opwinding is al ver van tevoren voelbaar op deze avond, bij voorbaat al voorzien van het etiket 'je had erbij moeten zijn'.\n\nPlanetenstelsel\n\nOp deze plek sloot Coldplay 21 jaar geleden de Parachutes-tour af. De band kwam er in de tussentijd alleen terug voor een War Child-avond; de band is de zaal met vier bescheiden etages al lang ontgroeid.  \n  \nHet is tien over half negen als de zaallichten doven en tweeduizend mensen kabaal blijken te kunnen maken voor een heel stadion. Op het scherm achter het podium projecteren lasers een fictief planetenstelsel, het kenmerk van het nieuwe album. De band is op het toneel, de single Higher power brengt de aanwezigen meteen in beweging.  \n  \nDe energie vloeit van de zaal naar het podium en terug, dat zal de hele avond zo blijven. Ed Sheeran staat na het eerste couplet van Fix You opeens naast Chris Martin. Zeven nummers later staat het popidool er weer. ,,Nu gaan we échte hits spelen'', grapt Martin voor een Sheeran-blokje met Shivers en Shape of you.\n\nMeezingen\n\nDe ruimte mag beperkt zijn, Coldplay houdt zich niet in. De stadionshow met lasers en confetti (papieren sterren dwarrelen neer tijdens A sky full of stars) wordt opgediend alsof het Wembley is. Van het nieuwe album dat deze avond centraal staat, worden vijf nummers gespeeld. Bij het verstilde Human Heart blijken fans achter in de zaal moeite te hebben om stil te zijn, het rustpunt komt niet goed over.  \n  \nHeel erg is dat niet, het is vooral een avond om mee te zingen, wat massaal gebeurt. Niet alleen bij Viva la vida, Paradise en The scientist, ook bij de nieuwe nummers Higher power en My universe, dat Chris Martin in de zaal opdraagt aan Dakota Johnson, zijn vriendin, die toekijkt vanaf een van de hoogste balkons.  \n  \nMartin eindigt de avond aan de piano voor een lange ballade, het meer dan tien minuten durende nieuwe lied Coloratura. Shepherd's Bush Empire dampt van het zweet, de vloer is bezaaid met herbruikbare bekers waar eerder nog Carlsberg-bier in zat en Chris Martin zakt na de laatste buiging voor het publiek door zijn knieën. Hij kust de vloer van het podium. Ook hij weet dat dit een uitzondering was. Volgend jaar speelt Coldplay tijdens een wereldtournee gewoon weer in stadions, waarbij Nederland deze keer wordt overgeslagen.  \n  \nMeer een act dan een band  \n  \nHoe zouden buitenaardse muzikanten klinken? Zonder Star Wars zou Coldplay's negende studioalbum Music of the spheres mogelijk nooit het licht hebben gezien. Frontman Chris Martin begon zich af te vragen hoe muziek van een andere planeet zou klinken toen hij in een Star Wars-film de fictieve buitenaardse band Figrin D'an and the Modal Nodes aan het werk zag.  \n  \nDe inspiratie leidde tot een plaat met twaalf tracks, waarvan negen volwaardige liedjes. Coldplay bedacht er een heel verhaal omheen, dat erop neerkomt dat de band een eigen planetenstelsel ontwierp (The Spheres) met namen als Kaotica, Supersolis en Kubik. De liedjes op het album zijn gekoppeld aan de planeten. Het adagium 'The sky is the limit' schoot voor Coldplay tekort.  \n  \nTerug met beide benen op de grond: zo hoogdravend als de omlijsting is het album niet. Dat valt rechtstreeks te koppelen aan Max Martin, de producer die op zijn eigen planeet zit. De Zweed (50) levert zijn werk (onder anderen voor The Weeknd, Kelly Clarkson en P!nk) af met hitgarantie terwijl Coldplay niet bepaald gebrek heeft aan hits. Niemand zal het vakmanschap van de producer betwisten, maar Coldplay klinkt meer als een act dan als een band.  \n  \nEen gevoel dat alleen maar wordt versterkt door de 'buitenaardse' geluidseffecten en overgangstracks. Echt uit de bocht van het eigen universum vliegt Coldplay op het flauwe Biuytiful, waar een stemvervormer wordt ingezet die Chris Martin laat klinken als een ruimtesmurf.  \n  \nColdplay zou zichzelf niet zijn als er geen hits op het album zouden staan. De grootste: Humankind, Higher power en vooral My universe, de doeltreffende samenwerking met de Zuid-Koreaanse boyband BTS. Daarnaast krijgt Coldplay op het album hulp van Selena Gomez (bij het stemmige duet Let somebody go) en We are king. Dat Amerikaanse R&B-duo sluit het ingetogen middenstuk van het album samen met Chris Martin af op het a capella gezongen Human Heart. Meteen erna lijkt het alsof de band Muse het overneemt op het stuwende People of the pride.  \n  \nVariatie is er voldoende, net als grenzeloze aspiraties. Toch zou Coldplay alle planetenstelsels en sterrenproducers even moeten vergeten en zich bekommeren om de vraag of een mooie plek op aarde niet volstaat. -AvE","intensity":0,"negativity":0,"cluster_id":41,"similar_texts":"text556"},{"id":"28","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/19/1","title":"CPB: Meer jonge mannen zonder werk, en dat zijn niet de papa's","text":"Het aandeel jonge mannen dat werkt is sinds de financiële crisis van 2008 afgenomen. Dat komt vooral doordat er minder werk is in sectoren waar van oudsher mannen in actief zijn, zoals de bouw, de industrie of de zakelijke dienstverlening.   \n  \nMarlies van Leeuwen  \n  \nDen Haag  \n  \nDit concludeert het Centraal Planbureau (CPB) in een studie. Hierin komt verder naar voren dat de nasleep van de financiële crisis ook een rol speelt.   \n  \nMet name in de categorie 25-44 is het aantal werkende mannen afgenomen. In tien jaar tijd gaat het volgens het CPB om een daling met 5 procentpunt, wat neerkomt op ruim 100.000 mannen. Daarbij zijn er meer mannen die nu van een uitkering rondkomen. In de leeftijdsgroep tot 25 jaar zien de onderzoekers dat meespeelt dat mannen langer zijn gaan doorleren. De arbeidsparticipatie van jonge mannen nam vooral tussen 2008 en 2014 sterk af. Na het aantrekken van de economie nam het aandeel werkende jonge mannen weer wat toe, maar keerde het niet terug naar het niveau van voor de financiële crisis.   \n  \nIn de Verenigde Staten daalt de arbeidsparticipatie van jonge mannen door medicijn- en drugsgebruik, en game- en socialemediaverslaving, maar dat zijn factoren die in Nederland minder een rol spelen, stellen de CPB-onderzoekers. ,,De extra tijd die wordt besteed aan gaming en sociale media lijkt ten koste te gaan van tv-kijken en uitgaan\", zegt Egbert Jongen van CPB. Zijn collega Patrick Koot: ,,De daling van de arbeidsparticipatie treedt vooral op bij alleenstaande mannen. De participatie van samenwonende mannen met kinderen is nauwelijks afgenomen. Van een meer gelijke verdeling van arbeid en zorg tussen vaders en moeders lijkt nauwelijks sprake te zijn.\"  \n  \nHet CPB gaat ervan uit dat de dalende arbeidsparticipatie van mannen in de toekomst zal doorzetten. Maar het tempo zal daarbij wel minder sterk zijn dan in de periode 2008-2018.   \n  \nHet CPB hoopt vervolgonderzoek te kunnen doen. Daaruit kan mogelijk meer duidelijkheid worden verkregen over de na-ijleffecten van de financiële crisis. Ook kan bekeken worden welke invloed automatisering heeft op de arbeidsparticipatie. Verder zou in andere landen kunnen worden gekeken naar het effect van bijvoorbeeld crisisbeleid. Daarbij zou vervolgonderzoek zich niet alleen op jonge mannen moeten richten, maar ook op jonge vrouwen, omdat ook bij hen sprake is van een kentering.","intensity":0,"negativity":0,"cluster_id":51,"similar_texts":"text713"},{"id":"29","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/63/1","title":"Daar is Nelson eindelijk","text":"### Feyenoord-aanvaller mag tegen RKC rekenen op debuut\n\nDe spelers van Feyenoord keken elkaar deze week op het trainingscomplex 1908 een paar keer aan. Dit was dus de Reiss Nelson van wie ze zoveel hadden gehoord, maar zo weinig van hadden gezien. Toen de huurling van Arsenal in de zomer werd binnengehengeld door technisch directeur Frank Arnesen, was er in de voetbalwereld bewondering. Nelson naar de eredivisie halen was volgens velen een knap staaltje werk.  \n  \nMaar het werd heel snel akelig stil rond de rechtsbenige aanvaller, die maar niet wedstrijdfit leek te worden. ,,Hij kwam nog wel fit binnen'', aldus Arne Slot. ,,Maar hij raakte ook snel geblesseerd.''  \n  \nDat legde de trainer van Feyenoord eerder uitgebreid uit. Nelson had bij Arsenal weinig uitzicht op speeltijd en diende op het trainingsveld meer dan eens in de rol van de komende tegenstander van de topclub te kruipen. De intensiteit werd minder, de benodigde conditie om echte wedstrijden te spelen nam af. Tegen Brentford op 13 augustus kwam Nelson voor het laatst in actie. Iets meer dan een kwartier, als invaller voor de Braziliaan Gabriel Martinelli. Vervolgens verdween hij helemaal uit beeld.  \n  \n,,Het frustreerde hem dat hij hier niet meteen wedstrijden kon spelen'', zegt Slot. ,,Voor Maccabi Haifa-uit heeft hij op het trainingsveld zelfs een beetje geforceerd om toch te kunnen spelen en toen had hij nog meer tijd nodig om terug te keren naar wedstrijdfitheid.''\n\nWarmlopen\n\nTegen Vitesse, de laatste wedstrijd voor de interlandperiode, zat de 21-jarige Engelsman wel bij de wedstrijdselectie, maar toen was invallen nog niet echt verantwoord. Slot liet de aanvaller dan ook alleen even warmlopen. Vervolgens was er een helftje in het niemendalletje tegen de beloften van De Graafschap. ,,Hoe goed hij werkelijk is, konden we lang niet zien. Maar deze week zag je op trainingen wel waarom hij contractspeler is van Arsenal.''  \n  \nNelson is pijlsnel en erg handig. Vergelijkingsmateriaal? Om bij de actualiteit te blijven: een beetje een kruising tussen Noa Lang en Arnaut Danjuma. Het in de versnelling nog van richting kunnen veranderen van de eerste, de power en snelheid van de tweede. Nelson is duidelijk minder het type van de verfijnde steekbal. ,,Of hij tegen RKC zal invallen? Starten is wel heel positief gedacht, maar een invalbeurt is zeker realistisch.''  \n  \nLuis Sinisterra ontbreekt vandaag en Cyriel Dessers krijgt de kans als spits, waardoor Bryan Linssen aan de linkerkant zal beginnen. Slot hoopt vooral dat de jonge Engelsman kan worden ingebracht in een fase waarin de Rotterdammers de wedstrijd al hebben beslist, in plaats van als noodscenario.  \n  \nDat Nelson precies fit is op het moment dat Amad Diallo bij Manchester United aankondigde klaar te zijn om te spelen, is een saillant detail. De 19-jarige Ivoriaan kwam immers op de valreep niet naar Feyenoord omdat hij een tijdje niet zou kunnen spelen, maar in die lange periode zag de Kuip Nelson dus ook helemaal niet. ,,Maar dat kwam omdat Nelson hier geblesseerd raakte'', zegt Slot. ,,Of Diallo weer een optie is in de winterstop? Dat is meer een vraag voor Frank Arnesen, maar het is geen geheim dat we in de zomer meer spelers wilden toevoegen aan de selectie.''  \n  \nDan lijkt een verdediger logischer, daar is de spoeling bij Feyenoord dunner dan in de aanvalslinie. ,,Maar in december of januari kan dat anders zijn. We zullen zien.''  \n  \nBlijkt Nelson een schot in de roos en blijven de andere aanvallers fit, dan is de komst van Diallo niet logisch. ,,Laten we eerst kijken hoe Nelson zich gaat houden, hij heeft lang geen echte wedstrijden gespeeld'', aldus Slot.  \n  \nSinisterra moet nog landen als Feyenoord aftrapt  \n  \nLuis Sinisterra (foto) kwam donderdag niet in actie voor Colombia tegen Ecuador, maar de linkerspits zal toch niet spelen tegen RKC. ,,Feyenoord heeft de traditie om spelers af te leveren op het veld met een helikopter'', zegt trainer Arne Slot. ,,Dat zou nu de enige manier zijn om hem te laten spelen, want Sinisterra is nog niet eens in Nederland geland als wij beginnen tegen RKC.'' De trainer schuift Bryan Linssen naar de linkerflank en zet Cyriel Dessers in de punt van de aanval. Dat laatste moet ook John van den Brom goed doen. De trainer van Racing Genk zei deze week nog bij ESPN dat de Belg, die door zijn club aan Feyenoord is verhuurd, 'meer moet spelen'. Slot reageerde met een glimlach op die uitspraak. ,,Volgens mij speelde hij onder John van den Brom ook niet veel bij FC Utrecht en Genk. Natuurlijk wil hij spelen. En hij is hier goed begonnen. Maar Linssen deed het prima als spits, dat ziet Dessers ook. Nu krijgt hij de kans en kan hij het vanaf de start laten zien.''","intensity":0,"negativity":0,"cluster_id":27,"similar_texts":"text265"},{"id":"30","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/40/1","title":"Daar is-ie dan eindelijk: eigen Tour de France voor vrouwen","text":"### Start in Parijs, aansluitend op de mannenversie\n\nOp 24 juli 2022, de dag dat het mannenpeloton zich opmaakt voor de laatste sprint op de Champs-Élysées, vertrekken de vrouwen bij de Eiffeltoren voor de eerste Tour de France Femmes. Acht dagen later staat boven op La Planche des Belles Filles de Tourwinnares in een gele trui. Eindelijk.  \n  \nWaar Ellen van Dijk was op het moment dat in Parijs het parkoers werd gepresenteerd voor de eerste Tour de France Femmes? ,,Buiten. Op de fiets. En toen ik thuis kwam van trainen, zei mijn vriend gelijk: 'Geen tijdrit.' Wel een beetje een tegenvaller'', zegt Van Dijk, wereldkampioen tijdrijden én Europees kampioene op de weg. ,,Ik dacht een grote ronde, daar hoort ook een tijdrit bij. Dat heeft natuurlijk mijn persoonlijke voorkeur, maar het kan ook voor grote verschillen in het klassement zorgen. Waarschijnlijk willen ze het zo lang mogelijk bij elkaar houden, de laatste twee bergritten liggen ook zo laat mogelijk.''  \n  \nBegrijp Van Dijk niet verkeerd. Bovenal is ze opgetogen dat de vrouwen nu eindelijk hun eigen Tour hebben, acht dagen in de zomer van 2022. ,,Supermooi en ik kijk ernaar uit om daar te rijden. Met een heel mooi etappeschema met van alles en nog wat en kansen voor verschillende rensters.'' Annemiek van Vleuten zit momenteel zwaar geblesseerd thuis na een val in Parijs-Roubaix, maar ze noemt de Tour al een 'hoofddoel' voor volgend jaar. ,,Voor alle soorten rensters zijn er interessante etappes. Een gevarieerd aanbod. Persoonlijk ben ik heel blij met twee lastige aankomsten bergop in de laatste twee dagen. Waar ik heel erg op hoopte is dat we een klim met een bekende naam zouden krijgen. Ze hebben mijn verwachtingen overtroffen met La Planche des Belles Filles, de Petit Ballon en de Grand Ballon.''  \n  \nDat de vrouwen een eigen, losstaande Tour hebben en starten in Parijs op de dag dat de mannen daar finishen noemt Van Vleuten 'een sterk punt'. ,,Daar hoopte ik op. Zelf moet ik ook altijd even afkicken als de Tour afgelopen is, nu gaat het nog een week mooi door. Ik hoop dat we die fans meenemen naar het volgen van onze Tour de France.''","intensity":0,"negativity":0,"cluster_id":31,"similar_texts":"text346"},{"id":"31","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=ae72e47afb892e8e696e#/pages/48","title":"De Kuip klaar voor Nelson","text":"De Kuip klaar voor Nelson\n\nReiss Nelson draagt eindelijk het shirt van Feyenoord. Afgelopen week maakte hij 45 minuten vol tegen De Graafschap in een oefenduel.\n\nFOTO FEYENOORD MEDIA\n\n❮❯\n\nArsenal-huurling wil in uitverkocht stadion tonen wat hij kan\n\nROTTERDAM In een uitverkochte Kuip hoopt Arsenal-huurling Reiss Nelson (21) het Legioen vanmiddag (16.30 uur) tegen RKC Waalwijk eindelijk te laten zien waarom Feyenoord hem voor dit seizoen heeft gehuurd. Trainer Arne Slot heeft hem min of meer toegezegd dat hij minuten gaat maken en ook de coach is nieuwsgierig naar het grote talent van de Engelse topclub.\n\n„De kans is groot dat Reiss zijn debuut gaat maken. Hij heeft na de blessure, die hij al kort na zijn komst hier opliep, een heel frustrerende periode gekend. Vooral frustrerend voor hemzelf”, zegt Slot, die de rechtsbenige aanvaller de afgelopen weken en maanden heeft laten optrainen tot een heel fitte aanvaller.\n\n„In de Europese wedstrijd die we in Haifa (Israël) speelden, wilde hij zelf al heel graag meedoen. Hij deed enorm zijn best op de training, maar we zagen met de staf dat die wedstrijd nog te vroeg kwam.” In de voorbije periode heeft de in Londen opgegroeide en al op zijn negende jaar door Arsenal ontdekte Nelson heel intensieve trainingen opgepakt met de selectie, waarna hij afgelopen week ook 45 minuten kon meedraaien in een oefenwedstrijd tegen De Graafschap.\n\nDe supporters van Feyenoord mogen best wat verwachten van Nelson. Hij doorliep alle nationale jeugdploegen in Engeland, maakte een best sensationele ontwikkeling in de opleiding van Arsenal door en werd vier jaar geleden door Arsène Wenger opgenomen in de selectie van het eerste elftal. De Franse topcoach liet hem debuteren tegen Bayern München tijdens de zomermaanden en durfde Nelson op 17-jarige leeftijd ook in te zetten in de officiële duels.\n\nNelson kwam tot 23 wedstrijden in de hoofdmacht, werd zoals veel jonge talenten voor wie de Premier League fysiek nog te zwaar is, uitgeleend aan het Duitse Hoffenheim en zit nu bij Feyenoord. De verwachtingen bij Arsenal zijn nog altijd hooggespannen. Als hij verder ontwikkeld is, moet hij in Londen een vaste kracht worden.\n\nMisschien wel net zo nieuwsgierig is de aanhang van Feyenoord naar het basisdebuut van de Belgische spits Cyriel Dessers. Die heeft zijn doelpuntjes al te pakken en lijkt ook in de smaak te vallen, maar nog niet eerder startte hij vanaf de eerste minuut. Het zal John van den Brom als coach van Racing Genk goed doen. Slots collega in België vindt dat Dessers veel speeltijd moet krijgen, maar Slot had daar tijdens zijn persconferentie op vrijdag een passend antwoord op: „Bij John speelde hij nagenoeg nooit…”\n\nDe selectie van Feyenoord is nog altijd smal ten opzichte van de concurrenten, maar in De Kuip zijn ze blij met mannen als Nelson en Dessers omdat die hard nodig zijn om de boel op sterkte te houden. Zeker nu Luis Sinisterra, de gevaarlijkste en snelste aanvaller van Feyenoord, nog ergens boven de equator zweeft.\n\nOp de vraag of Sinisterra zonder training bij de selectie mag aansluiten en op tijd terug is van zijn interlands met Colombia kon Slot klip en klaar zijn. „Ik heb hier spelers met een helikopter binnen zien komen, maar dat lukt zelfs met Sinisterra nu niet. Hij landt pas als de wedstrijd tegen RKC is afgelopen.”\n\nSlot gaat er praktisch mee om, hij gaat Bryan Linssen opstellen als linksbuiten maar diep van binnen is hij woest dat de UEFA en FIFA zo omspringen met de clubbelangen. „Wij zijn niet de enige club die dit treft. Dit is geen normale gang van zaken. Je kan een speler niet opstellen omdat hij nog bij zijn interland zit!”\n\nWenger liet hem al op 17e debuteren bij Arsenal","intensity":0,"negativity":0,"cluster_id":27,"similar_texts":"text633"},{"id":"32","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/110/1","title":"De Shakespeare van Imme Dros is nogal leeg","text":"### roman\n\nOver het leven van de grote William Shakespeare weten we weinig. Wel waar hij vandaan kwam, wanneer zijn kinderen geboren werden en nog wat data, maar niet eens zeker waar hij als acteur precies speelde en in welke omstandigheden hij z'n wereldberoemde toneelstukken en gedichten schreef. Zelfs z'n auteurschap staat voor sommigen niet vast.  \n  \nEen romancier die zijn leven in beeld wil brengen, kan er dus lustig op los fabuleren, niet gehinderd door al te veel feiten en dat is ook wat er in Gisterland, de jongste roman van Imme Dros (1936) gebeurt. Dat wil zeggen, ze beschrijft Shakespeare's leven vanuit het perspectief van zijn vrouw Ann Hathaway, over wie we nog veel minder weten en die je dus ook helemaal zelf mag inkleuren. Het gevaar van zoveel vrijheid is dan weer wel dat het beeld dat je van de grote man en zijn vrouw krijgt, helemaal niet overeenstemt met het beeld dat je er zelf bij hebt; heeft het voor je gevoel wel iets met de historische Shakespeare te maken?  \n  \nIn Gisterland komt Shakespeare naar voren als een betrekkelijk non-descripte figuur, in de toneelwereld zou je zeggen een 'flat character', iets wat je niet direct verwacht van zo'n immens groot schrijver. Anderzijds heb ik een acteur weleens horen zeggen dat je als toneelspeler misschien wel een zekere mate van leegheid moet bezitten, en dat is deze William Shakespeare per saldo: nogal leeg.\n\nKRIJT EN SPELDEN\n\nDros' roman gaat dan ook veel meer over Ann Hathaway, de huisvrouw van Will Shakespeare, die terwijl haar man in Londense toneelkringen langzaamaan steeds beroemder wordt, thuis in Stratford-upon-Avon een soort kledingzaakje runt, ze noemt zichzelf coupeuse. Tegenover de grote daden van haar man lijken haar bezigheden schraal af te steken, maar in Imme Dros' ogen is dat zeker niet waar; integendeel, haar handwerk lijkt wel op zijn schrijven: 'Hoe weet je waar je knippen moet?' vroeg hij.  \n  \n'Hoe weet jij wat voor woord je moet gebruiken?' zei ik, 'Kijk, ik heb het aangegeven met krijt en spelden. Of ik gebruik patronen, die speld ik op de stof. En af en toe maak ik zelf een patroon...'  \n  \nAnn Hathaway, acht jaar ouder dan haar man, is een stevige vrouw met een eigen wil die de zaken thuis goed weet te regelen, 'Je bent me er eentje', hoor je haar man Will geregeld bewonderend over haar roepen en, hoe apocrief ook, ze komt behoorlijk plausibel over. Anders ligt het bij Shakespeare zelf, die een wat sullige indruk maakt, wel succesvol maar toch met weinig markants.  \n  \nDros doet het voorkomen of hij zijn beroemde sonnetten vooral braaf voor Ann geschreven heeft (wat vermoedelijk helemaal niet waar is) en ook wat ze over de inspiratie voor zijn toneelstukken schrijft, klinkt nogal dubieus en mat: \"Als je bent opgegroeid in een gemeenschap waar iedereen wel iets van jou of je ouders heeft gehoord, dan weten veel van al die hartelijke mensen heel goed, hoe ze jou, meestal met een lachje, het diepst kunnen vernederen en kwetsen. Ik heb dat vroeger goed gevoeld en er later ook goed aan verdiend. De hele wereld is voor mij een groot theater, dat laat ik zien en horen aan zogenaamd aardige mensen, die geen genoeg kunnen krijgen van schurken en van hun slachtoffers.\"  \n  \nEen weinig gepassioneerde en al helemaal geen intellectuele verklaring voor het genie van William Shakespeare. Je kunt dit boek dan ook beter lezen als een zestiende-eeuws vrouwenportret dan als een roman over groot kunstenaarschap.  \n  \nJe kunt overigens wel merken dat Imme Dros van oorsprong een jeugdboekenschrijver is. Weliswaar maakte ze ook bewerkingen van volwassen klassieke mythen en vertaalde ze zelfs Homerus, maar haar stijl is altijd eenvoudig en direct, misschien ook iets wat je niet direct bij Shakespeare verwacht, al was die zelf bij tijd en wijle ook iemand van klinkende eenvoud. Zo'n zestiende-eeuwse vrouw die het over 'mama' heeft en het 'winkeltje van tante Door' klinkt mij enigszins anachronistisch in de oren.\n\nOnnatuurlijk\n\nWat Imme Dros van mij beslist niet had hoeven doen, is samenvattingen van Shakespeares toneelstukken geven. Het komt vrij onnatuurlijk over dat de grote man tot in detail en zonder er erg op te reflecteren steeds precies wist wat hij ging schrijven. In plaats van iets in wording krijg je iets wat al af is.  \n  \nNee, over het creatieve genie van William Shakespeare leer je hier weinig, behalve dat het vooral een soort handwerk voor hem was. Maar goed, misschien is het wel tijd om romantische reputaties te relativeren. Daarin is Imme Dros wel geslaagd.  \n  \nImme Dros  \n  \nGisterland  \n  \nVan Oorschot;  \n  \n264 blz. € 23,50","intensity":1,"negativity":1,"cluster_id":47,"similar_texts":"text651"},{"id":"33","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=a491fa86c100dc51c3d2#/pages/1","title":"Deels steun energienota","text":"Deels steun energienota\n\nGemiddeld ruim 400 euro per huishouden\n\ndoor Leon Brandsema\n\nDen Haag Met een compensatie van gemiddeld ruim 400 euro per huishouden probeert het demissionaire kabinet de schade van de exploderende energienota volgend jaar een beetje beperkt te houden. \n\nHet is daarbij niet helemaal gelukt om het geld vooral terecht te laten komen bij de mensen met lage inkomens, die het hardst geraakt worden door de hogere rekening.\n\nOm de pijn te verzachten, draait het kabinet voor volgend jaar aan de fiscale knoppen. Zo gaat de belastingvermindering op de energierekening, een vast bedrag dat iedereen krijgt, met 230 euro omhoog. En daarnaast gaat de taks op elektriciteit omlaag. Dat maakte staatssecretaris Yesilgöz (Energie) vrijdagmiddag bekend. De maatregelen zijn tijdelijk, alleen voor het komende jaar. Kosten 3,2 miljard euro.\n\nHet kabinet, dat een speciaal crisisteam vanuit meerdere ministeries had opgetuigd, zocht de afgelopen weken naar manieren om vooral lagere inkomens tegemoet te komen. Dat bleek niet helemaal haalbaar, zegt Yesilgöz: „Het zal ook voor een deel terechtkomen bij de mensen die het niet nodig hebben. Maar we willen ook snel kunnen schakelen. Daarom is hier voor gekozen.”\n\nRuim 3 mld.\n\nPagina T4","intensity":0,"negativity":0,"cluster_id":23,"similar_texts":"text251"},{"id":"34","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/2/1","title":"DNB: waarde eigen huis belasten remt stijging huizenprijzen en kan zonder koopkrachtpijn","text":"De centrale bank roept een nieuw kabinet op een einde te maken aan de fiscale uitzonderingspositie van de eigen woning. Om te voorkomen dat huiseigenaren financieel de pineut zijn, zou de extra opbrengst hiervan 'teruggegeven' moeten worden via lagere inkomstenbelastingen.  \n  \nDNB laat met voorbeeldberekeningen zien dat de koopkrachteffecten in veel gevallen positief kunnen zijn. 'Ons doel is om te tonen dat het kan, niet hoe het moet. Daar gaat uiteindelijk de politiek over', aldus een woordvoerder.  \n  \nUit een eerste doorrekening van DNB blijkt dat huurders er het meeste baat bij hebben. Zij gaan er, afhankelijk van de uitwerking van het plan, jaarlijks tot 0,9 procent op vooruit. Opvallender is dat volgens de centrale bank ook veel huiseigenaren profiteren. Zij zien hun woonlasten stijgen, maar dat wordt gecompenseerd door de lagere tarieven in de inkomstenbelasting. Alleen jonge huiseigenaren met een woz-waarde boven de 260 duizend euro leveren in. Een kleine groep voelt forse pijn, met koopkrachtverliezen van 1,5 procent of meer.  \n  \nDe waarde van de eigen woning is nu nog grotendeels onbelast. Ze vormt het leeuwendeel van het vermogen van veel Nederlanders. Wel betalen deze onder meer onroerendezaakbelasting aan hun gemeente. In de rekenvoorbeelden van DNB - ook geopperd door bijvoorbeeld het Internationaal Monetair Fonds en de OESO - verhuist de eigen woning geleidelijk van de zogenoemde 'box 1' (inkomen) naar 'box 3' (bezit). Zowel de hypotheekrenteaftrek als het eigenwoningforfait verdwijnt dan.  \n  \nBij een gezin dat in een huis woont met een woz-waarde van 400 duizend euro en een hypotheekschuld van 2 ton, zou het om 200 duizend euro extra vermogen gaan. Op dit moment gelden hier belastingtarieven voor oplopend van 0,59 procent tot 1,76 procent, maar de DNB-onderzoekers suggereren onder meer een flink hogere fiscale vrijstelling.  \n  \nDeze drastische ingreep in zowel de huizenmarkt als het belastingstelsel is volgens DNB nodig om de woningnood aan te pakken. De gemiddelde prijs van een bestaande woning is in één jaar tijd met 19 procent gestegen, naar 419 duizend euro. Vooral starters hebben het nakijken. Om toch nog een huis te kunnen bemachtigen, steken kopers zich steeds dieper in de schulden.  \n  \n'Alles bij elkaar zorgt dit voor een spiraal van hogere hypotheekschulden en hogere huizenprijzen', zei DNB-president Klaas Knot maandag. Hij riep Den Haag opnieuw op niet alleen meer huizen te bouwen, maar ook een streep te zetten door de 'jubelton' en de lagere overdrachtsbelasting.  \n  \nBovenaan dit verlanglijstje staat het afschaffen van de fiscale voorkeursbehandeling van huizenbezitters. Die zou, omdat het mensen stimuleert meer te lenen, de prijzen opdrijven. Eerder becijferde het Centraal Planbureau dat het verplaatsen van de eigen woning naar box 3 de stijging van de huizenprijzen de komende jaren met bijna 10 procent dempt.  \n  \nEen ander bezwaar is de maatschappelijke tweedeling. Huurders hebben last van de verhuurdersheffing. Mensen in de vrije huursector betalen gewoon belasting over hun eventuele vermogen. Kopers sparen daarentegen grotendeels gratis via hun eigen huis. Bovendien ontvangen zij in 2021 bijna 9 miljard euro subsidie via de hypotheekrenteaftrek.  \n  \nBelanghebbenden, zoals de Vereniging Eigen Huis, vrezen desondanks dat huiseigenaren ten onrechte met een fikse rekening worden opgescheept.  \n  \nVolgens de onderzoekers van DNB gaat dit desondanks 'zonder onoverkomelijke koopkrachteffecten'. 'Voorwaarde is wel dat deze hervorming over een lange termijn wordt uitgesmeerd en de extra belastinginkomsten worden teruggesluisd.' Zelf opperen zij een overgangsperiode van twintig jaar.","intensity":0,"negativity":1,"cluster_id":37,"similar_texts":"text417"},{"id":"35","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/53/2","title":"Een bijna droog weekend","text":"### Weer\n\nEen storing met bewolking en enige tijd regen trekt vandaag vrij snel van noord naar zuid over Nederland. Achter de storing bouwt zich een hogedrukgebied op, hierdoor breekt vanuit het noorden op steeds meer plaatsen de zon door. Tegelijkertijd stroomt frisse lucht over het land uit en draait de wind van zuidwest naar noord. Later op de vrijdag zwakt de wind af.   \n  \nIn het weekend blijft het door de nabijheid van het hogedrukgebied op veel plaatsen droog. Zaterdag begint koud, met landinwaarts mogelijk vorst aan de grond. De zon maakt het weerbeeld vriendelijk, maar in de middag zijn vooral in het noorden en noordwesten soms dikkere wolken aanwezig en kan een lichte bui voorkomen.   \n  \nZondag verloopt wat milder, met een aantrekkende zuidelijke wind. Opnieuw kan lokaal een bui ontstaan, maar op veel plaatsen blijft het de hele dag droog.   \n  \nNa het weekend verplaatst de kern van het hogedrukgebied zich naar het oosten van Europa; daardoor kunnen storingen vanaf de Atlantische Oceaan Nederland bereiken. Overdag blijft het meestentijds droog en blaast een stevige zuidwestenwind zeer milde lucht over het land, zodat de temperatuur in de middag zal stijgen naar 18 tot 20 graden.","intensity":0,"negativity":1,"cluster_id":44,"similar_texts":"text491"},{"id":"36","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/2/4","title":"Eerst nat","text":"Een regengebied trekt van noord naar zuid over ons land. In de loop van de dag klaart het overal op en wordt het 14 graden.  \n  \nMorgen na een koude start van perioden met zon. Het blijft op de meeste plaatsen droog. pagina V21","intensity":0,"negativity":1,"cluster_id":8,"similar_texts":"text142"},{"id":"37","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/eindelijk-daar-is-de-tour-de-france-voor-vrouwen-a4061867#20211015-79861-101","title":"Eindelijk: daar is de Tour de France voor vrouwen","text":"Wielrennen In Parijs werd donderdag de Tour de France Femmes gepresenteerd, nadat de rittenkoers jarenlang op de kalender had ontbroken. ,Na jaren waarin de organisatoren van het grootste wielerevenement ter wereld met grote stelligheid verkondigden dat aan vrouwenwielrennen geen droog brood te verdienen viel, werd donderdagochtend op een podium in het Parijse Palais des Congrès dan toch een doorstart gemaakt met een vrouwenversie van de Tour de France. De rittenkoers, acht etappes lang en te beginnen op zondag 24 juli, is de Tour de France Femmes gedoopt, en wordt mede mogelijk gemaakt door Zwift, het Amerikaanse bedrijf dat software ontwikkelt om vanuit huis in een virtuele wereld te kunnen fietsen. Voor het eerst sinds 2009 zal er weer een volwaardige etappekoers voor vrouwen door Frankrijk worden gehouden die meer is dan een bijnummer in de schaduw van de mannen. Wat in 1984 nog met recht La Grande Boucle Féminine werd genoemd, een grote ronde over achttien etappes, was in de loop der jaren steeds verder uitgekleed tot er met La Course nog slechts een veredeld criterium over was gebleven. In de jaren tussen 2009 en 2014 was er zelfs helemaal geen vrouwenkoers die in theorie zou moeten kunnen profiteren van de magie van de Tour.\n\nHet parcours van de Tour de France voor vrouwen in 2022.\n\nHet was onder anderen Marianne Vos, succesvol vaandeldraagster van de wielersport, die de Amaury Sport Organisation (ASO) zo ver kreeg vrouwen in elk geval één ritje te gunnen. De eerste editie won ze zelf. Het betrof een wedstrijd over dertien rondjes over de Champs-Élysées op de slotdag van de Tour voor mannen. La Course week nadien twee keer uit naar de Alpen, waar zich vooral in 2017 een memorabele strijd tussen Anna van der Breggen en Annemiek van Vleuten voltrok, maar werd daarna weer tot een moetje gedecimeerd. Rensters kwamen er wel opdraven, omdat ze begrepen dat ook figuranten eens de kans krijgen op het grote toneel een hoofdrol op te eisen.Logistiek onmogelijkNog maar twee jaar geleden leek het de ASO ondoenlijk, een Tour de France voor vrouwen. Logistiek was het onmogelijk, zei wedstrijddirecteur Christian Prudhomme herhaaldelijk. „Ik zou niet weten hoe. We zouden nooit toestemming krijgen [van de lokale autoriteiten].” Maar de druk om daar toch over na te denken liep op. Wielerfederatie UCI zag graag zo snel mogelijk een tiendaagse etappewedstrijd voor vrouwen gelieerd aan de Tour, overtuigd van de publicitaire potentie van dat evenement. Niet dat de Italiaanse evenknie nou zo’n groot succes is: de Giro Femminile is weliswaar de langste ronde (tien ritten) voor vrouwen, maar rechtstreekse beelden zijn amper te vinden. De vrouwenversie van de Vuelta duurt ook om die reden maar vier dagen.\n\nLees ook: Parijs-Roubaix voor vrouwen werd een hype, en dat was nodig\n\nPrudhomme bleef roepen dat wielerwedstrijden voor vrouwen verlieslatend zijn omdat er geen grote mediapartners bereid zijn om in de sport te investeren. Alleen als een vrouwen-Tour quitte zou kunnen spelen, wilde de ASO erover nadenken de race opnieuw te organiseren. Zwift nam het grootste financiële risico voor de ASO weg, in elk geval voor de komende vier jaar. Het concern durfde de samenwerking aan vanwege het succes van de virtuele Tour de France, gehouden in het coronajaar 2020, zei Kate Verreneau, directeur vrouwenstrategie bij Zwift. „We organiseerden vijf etappes en elke dag wisselden we de volgorde om [vrouwen eerst, daarna mannen]. Het werd geweldig bekeken in 130 landen. Ik denk dat veel vrouwen zich realiseerden dat ze op het hoofdpodium konden staan. En wij raakten overtuigd van het concept.” Verreneau zegde toe dat alle acht etappes van de Tour de France Femmes komende zomer minimaal twee uur rechtstreeks op televisie zullen worden uitgezonden. „Als je fan bent van het vrouwenwielrennen is het frustrerend dat je de koersen altijd via Twitter moet volgen. Bij Parijs-Roubaix hebben we gezien dat er geweldig gekoerst wordt. Het moet alleen wel vastgelegd worden.” Die wedstrijd werd volgens de ASO door anderhalf miljoen Fransen bekeken. Toen directeur Jean-Etienne Amaury dat getal donderdag noemde in zijn openingsspeech, ging er een luid applaus op in het Palais des Congrès, waar elk jaar het parcours van de nieuwe Tour wordt onthuld. Samen geschiedenis schrijvenOp de eerste rijen zaten nu eens evenveel rensters naast renners in hun ruimvallende avondkleding. Nederlandse vrouwen ontbraken door blessures (Annemiek van Vleuten) of wedstrijdverplichtingen elders (Marianne Vos), maar de Italiaanse wereldkampioen Elisa Balsano was wel naar Parijs gekomen, net als een tiental anderen uit Frankrijk, Zuid-Afrika en Denemarken. De show begon met een promotiefilmpje waarin een vrouwenstem beloofde een generatie vrouwen te zullen inspireren. „Om samen geschiedenis te schrijven.”Nadat Christian Prudhomme zijn verhaal was begonnen met een opsomming van alle inspanningen die de ASO de afgelopen jaren al heeft gedaan om het vrouwenwielrennen vooruit te helpen, riep hij Marion Rousse het podium op, oud-renner, wielercommentator en de eerste koersdirecteur van de Tour des Femmes. Ze stelde vast dat de sport waar zij in 2015 zelf mee stopte in de lift zit. „En dat wil ik graag zo houden.”Samen met Prudhomme praatte ze de zaal door de acht etappes die zijn uitgetekend in het noordoosten van Frankrijk, en dan met name de Champagnestreek, de Elzas en de Vogezen. De vrouwen starten hun Tour daar waar de mannen finishen; op de Champs-Élysées, voor een korte rit over 82 kilometer. Het lijkt een gouden greep. Prudhomme: „Marianne Vos zei ooit tegen me: ‘je kan wel koersen organiseren, maar hoe krijg je ze ook in de media?’ Om zoveel mogelijk aandacht te genereren, starten we in Parijs.” Ook Annemiek van Vleuten, nog herstellende van een bekkenbreuk en gebroken schouder, was om die reden enthousiast. „Ik hoopte hier al heel erg op, omdat ik geloof in het concept. Zo neem je de fans mee die na drie weken af moeten kicken van de Tour. Daardoor wordt het commercieel interessant.”\n\nLees ook: De lange weg naar gelijke salarissen voor vrouwen en mannen in het wielrennen\n\nDe wedstrijd gaat op maandag door met een vlakke rit over 135 kilometer tussen Meaux en Provins, met een steil klimmetje naar de finish. De derde etappe is een rit van 133 kilometer voor de aanvallers en ligt van Reims – waar in 1958 het eerste WK voor vrouwen werd gehouden – tot Epernay bezaaid met vijf côtes. De vrouwen krijgen geen rustdag, moeten in rit vier (126 kilometer) over onverharde grindstroken en tussen de wijnranken van Troyes naar Bar-sur-Aube. Spektakel gegarandeerd. De volgende dag moet het peloton liefst 175 kilometer overbruggen, een stuk verder dan de gemiddelde wegrit op een WK. Het is een overgangsetappe tussen Bar-le-Duc en Saint-Dié-des-Vosges. In de Vogezen is het dan aan de klimmers. Rit zes is nog relatief makkelijk (128 kilometer van Saint-Dié naar Rosheim), maar op 30 en 31 juli zal de eerste Tour de France Femmes worden beslist door de vrouwen van het klassement. Op zaterdag moeten ze over klassieke beklimmingen als de Petit Ballon, de Platzerwasel en de Grand Ballon – met ruim drieduizend hoogtemeters en 127 kilometer lang – en op zondag ligt de grote finale na 123 kilometer en een beklimming van de Ballon d’Alsace op de gemeen steile Planche des Belles Filles.Annemiek van Vleuten is blij met al die klimmen van naam in het parcours. „Zo krijgt het parcours body en uitstraling. Het doet recht aan het niveau van het vrouwenpeloton.” Ze heeft de laatste week van juli 2022 al met rood omcirkeld in haar trainingsplanning. „Normaal zou ik in een na-olympisch jaar misschien een sabbatical nemen. Maar nu niet. Sterker nog: dit wordt mijn hoofddoel voor volgend jaar.”\n\nTour de France voor mannen 2022\n\nDe Tour de France keert volgend jaar terug op de Alpe d’Huez. Op donderdag 14 juli, de nationale feestdag in Frankrijk, rijden de wielrenners de beroemde berg in de Alpen op. De Alpe d’Huez maakte in 2018 voor het laatst deel uit van het parcours. Toen kwam Tom Dumoulin als tweede boven. Hij moest de zege laten aan de Brit Geraint Thomas.De Alpe d’Huez wordt bij Touretappes doorgaans bevolkt door vele Nederlandse wielerliefhebbers. Acht keer won een Nederlandse renner op de berg. Gert-Jan Theunisse was in 1989 de laatste. In de aanloop naar de Alpe d’Huez moeten de renners op ‘Quatorze Juillet’ ook de Galibier (2.642 meter) en de Col de la Croix-de-Fer (2.067 meter) over. De finish ligt na 166 kilometer op de Alpe d’Huez. Het is de etappe met de meeste hoogtemeters.De renners moeten in drie weken 3.328 kilometer afleggen. Het was al bekend dat de Ronde van Frankrijk begint op vrijdag 1 juli, een dag eerder dan normaal, met een tijdrit over 13 kilometer door Kopenhagen. De tweede en derde etappe gaan ook door Denemarken. In de finale van de tweede rit, van Roskilde naar Nyborg, rijden de deelnemers over de 18 kilometer lange Grote Beltbrug die twee Deense eilanden met elkaar verbindt.Na drie etappes door Denemarken volgt een reisdag, waarop de renners naar het noorden van Frankrijk trekken. De vijfde etappe gaat van Lille naar Arenberg, over een deel van het parcours van Parijs-Roubaix. De renners moeten 20 kilometer aan kasseistroken over. Ze maken in de eerste week ook een uitstapje naar België.Via de Vogezen – met onder meer een etappe met aankomst op La Planche des Belles Filles – een bezoek aan Zwitserland en ritten door de Alpen komen de wielrenners uit in de Pyreneeën. Daar wacht ze onder meer een aankomst op de Hautacam. In totaal zijn er vijf aankomsten bergop. Op de voorlaatste dag staat een individuele tijdrit over 40 kilometer op het programma. De Tour eindigt op 24 juli op de Champs-Élysées in Parijs.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":31,"similar_texts":"text538"},{"id":"38","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/25/4","title":"Emke stopt als coach van de Holland Acht","text":"### Roeien\n\nMark Emke stopt als hoofdcoach van de mannen bij de Nederlandse roeibond. De 62-jarige Emke was op de Spelen van Tokio verantwoordelijk voor de Holland Acht, die teleurstelde met een vijfde plaats.  \n  \n'Ik had op mooiere resultaten voor de Holland Acht gehoopt, maar meer dan een vijfde plaats in het olympisch veld zat er gewoonweg niet meer in', aldus Emke. Oud-toproeier Emke was sinds 2013 coach bij de KNRB. In 2016 veroverde hij met de Holland Acht in Rio een bronzen plak. Technisch directeur Hessel Evertse zei dankbaar te zijn voor Emke's nimmer aflatende inspanningen voor het roeien in het algemeen en de top in het bijzonder.'","intensity":0,"negativity":0,"cluster_id":30,"similar_texts":"text298"},{"id":"39","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/69/2","title":"F1 bevestigt: Dutch GP op 4 september 2022","text":"Na het succes van dit jaar heeft de Grand Prix van Zandvoort ook voor 2022 een plekje gekregen aan het einde van de zomer. Op 4 september staat de 32ste Grote Prijs van Nederland gepland, zo bevestigt de officiële Formule 1-kalender voor het komende jaar.  \n  \nDie kent eigenlijk geen verrassingen meer, veel was de afgelopen weken al uitgelekt. Opnieuw doet de Formule 1 een poging om tot een recordaantal van 23 races te komen. Dat was voor dit jaar ook de bedoeling, maar dat worden er hoogstwaarschijnlijk 22.  \n  \nTussen maart en november 2022 staan nu opnieuw 23 grands prix gepland, met een begin in Bahrein en een finish volgens de moderne traditie in Abu Dhabi. Races in Australië, Canada, Singapore en Japan staan weer geprogrammeerd. Zowel vorig jaar als dit jaar konden die niet doorgaan vanwege de pandemie en de strenge plaatselijke regelgeving. China, Sjanghai om precies te zijn, ontbreekt wel nog steeds op de agenda. Daarvoor in de plaats staan er opnieuw twee races in Italië gepland: Monza en Imola. Nieuw is Miami, naast Austin de tweede race in de Verenigde Staten.","intensity":0,"negativity":0,"cluster_id":22,"similar_texts":"text249"},{"id":"40","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=ee8fee8f6f3ccf7e420b#/pages/16-17","title":"Gesprek van de dag","text":"Gesprek van de dag\n\nFOTO ANP/HH\n\nOver 9 dagen verdedigt Rico Verhoeven zijn titel tegen Jamal Ben Saddik. Voor een eerder gevecht bespuugde Ben Saddik Verhoeven tijdens een stare down. \n\nRespectloos mannetje, die Ben Saddik. \n\nBrian Blackwater op Facebook\n\nAls Ben Sadik in conditie is, kan Rico het schudden. \n\nNick La Pas op Fb\n\nBen Saddik is een trieste vent, hij heeft nooit excuses gemaakt. \n\nSjaak de Vries op Fb\n\nLekker belangrijk, zinloos geweld dit. \n\nFrits Duwel op Fb\n\nRico is door legende Badr bekend geworden. Garage Merwestein Founti op Fb","intensity":0,"negativity":0,"cluster_id":45,"similar_texts":"text89"},{"id":"41","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=1bca2e12d6e11ed9cce1#/pages/16-17","title":"Gevaarlijk Pokerspel","text":"Gevaarlijk Pokerspel\n\nSymbolisch: Een in de VS vervaardigde Chinook vertrekt om een nationale vlag van Taiwan van 12 bij 18 meter te laten wapperen. \n\nfoto AFP\n\n❮❯\n\nDe Koude Oorlog lijkt weer helemaal terug, al heeft de VS nu Rusland als aartsvijand vervangen door China. Inzet van een pokerspel, dat als het uit de hand loopt enorme consequenties kan hebben, is een eiland met 24 miljoen inwoners op slechts 180 kilometer van China: Taiwan. Onze correspondenten gaven antwoord op de vraag: wat willen beide grootmachten nu precies?\n\nJan Postma en Cindy Huijgen\n\nTaiwan speelbal in machtsstrijd \n\nHet Amerikaans beleid ten opzichte van Taiwan is een soort koorddansen. Onder het mom van ’strategische dubbelzinnigheid’ wordt Taiwan met wapens ondersteund om zichzelf te kunnen verdedigen. Maar of de VS ook zelf militair zou ingrijpen, daar doet het geen uitspraken over. Onder Trump en Biden werd de toon richting China harder. Voor sommigen in Washington is dat nog niet hard genoeg. \n\nAls Amerika door de jaren heen wapens leverde aan Taiwan, dan gebeurde dat gedoseerd, om China niet te provoceren. Onder President Trump ging dat al wat minder voorzichtig, met grotere deals en hardere taal richting China. Biden nam veel van Trumps harde China-beleid over. Hij ziet China als de grootste Amerikaanse uitdaging en bedreiging van de 21e eeuw. \n\nBij de chaotische terugtrekking uit Afghanistan verzekerde Biden dat Taiwan op Amerika kan blijven rekenen. Hij had het over een „heilige toewijding” en plaatste de veiligheid van Taiwan zelfs op gelijke hoogte met die van Zuid-Korea, Japan en de NAVO-landen. Na afloop zwakte het Witte Huis snel Bidens woorden af, om ruzie met China te voorkomen. \n\nOndertussen rekt de VS de grenzen van de ’strategische dubbelzinnigheid’ op. De Amerikaanse krant The Wall Street Journal onthulde begin deze maand dat tientallen Amerikaanse militairen in Taiwan zitten om daar militairen op te leiden. Die tot nu toe geheime missie duurt al tenminste een jaar. \n\nHet Witte Huis kijkt ook naar de langere termijn. De controversiële duikbootdeal met Australië, waar in Frankrijk zo teleurgesteld op werd gereageerd, kwam er omdat de VS zo de invloed in de regio wil vergroten. De CIA maakte bekend dat het op dit moment een speciaal China-centrum optuigt, nog een bewijs dat het land topprioriteit heeft voor de Biden-regering. \n\nMaar tegelijkertijd zit Biden absoluut niet te wachten op escalatie. „Mijn vader zei altijd tegen me: ’Joe, het enige wat nog erger is dan een oorlog is een onbedoelde oorlog’”, zou hij tegen Xi gezegd hebben tijdens een van hun gesprekken. Amerika is oorlogsmoe. Bovendien is de Chinese economie verstrengeld met die van de VS. Een oorlog merken de Amerikanen in hun portemonnee. \n\nOp Capitol Hill gaan er stemmen op voor het echte einde van de strategische dubbelzinnigheid. De Republikeinse senator Thom Tillis wil een duidelijke, dreigende boodschap richting China over de intimidatie richting Taiwan. „We moeten China duidelijk maken dat er consequenties zijn.” De Democratische afgevaardigde Ami Bera verlangt een nieuwe strategie die gebaseerd is op „strategische afschrikking.” \n\nDan zal er ook eerst gekeken moeten worden naar Amerika’s militaire capaciteiten. De VS geeft met 778 miljard dollar drie keer zoveel uit aan de krijgsmacht als China. Maar in de VS gaan dingen nogal eens minder efficiënt en kosten ze meer geld. Vorige week vertelde een Pentagon-bons dat hij teleurgesteld ontslag had genomen omdat Amerika een potje maakt van de ontwikkeling van nieuwe technologie als kunstmatige intelligentie. „We maken geen enkele kans tegen China in 15 tot 20 jaar. De strijd is nu al beslist. Wat mij betreft is het al voorbij.” \n\nIn het Pentagon is het duidelijk dat het China van nu niet meer op zijn plek kan worden gezet door simpelweg twee vliegdekschepen met bijbehorende begeleiding te sturen, zoals het dat deed in 1996 bij een vorige confrontatie. In oorlogssimulaties van het Pentagon hebben de Amerikaanse troepen het de laatste jaren opvallend moeilijk tegen de Chinezen. \n\n’Erger dan een oorlog is een onbedoelde oorlog’","intensity":0,"negativity":1,"cluster_id":25,"similar_texts":"text254"},{"id":"42","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/23/2","title":"Griekspoor dringt door tot de top-100","text":"Tennisser Tallon Griekspoor heeft zich verzekerd van een plek in de mondiale top-100. Dat deed hij door zich te plaatsen voor de halve finale van een challengertoernooi in Napels. Griekspoor was in de achtste finale in drie sets te sterk voor de Fransman Manuel Guinard (7-6 3-6 6-3). De Nederlander boekte al zijn veertiende zege op rij. Vanaf maandag is Griekspoor de tweede Nederlander in de top-100, naast Botic van de Zandschulp.","intensity":0,"negativity":0,"cluster_id":31,"similar_texts":"text320"},{"id":"43","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/68/3","title":"Griekspoor slaat zich naar top 100","text":"Tallon Griekspoor (25) heeft zich verzekerd van een plek in de mondiale top 100. Dat deed hij door zich gisteren te plaatsen voor de halve finales van het challengertoernooi in Napels. Griek-spoor was bij de laatste acht in drie sets te sterk voor de Fransman Manuel Guinard (7-6 (7) 3-6 6-3). De Nederlander boekte op het Italiaanse graveltoernooi al zijn veertiende zege op rij.","intensity":0,"negativity":1,"cluster_id":31,"similar_texts":"text725"},{"id":"44","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/7/2","title":"Grishaver krijgt eretitel Officier","text":"De initiatiefnemer van het Nationaal Holocaust Namenmonument in Amsterdam, Jacques Grishaver, is bevorderd tot Officier in de Orde van Oranje-Naussau. Burgemeester Femke Halsema gaf Grishaver de koninklijke onderscheiding vanwege 'zijn grote maatschappelijke inzet'. Grishaver, de voorzitter van het Nederlands Auschwitz Comité, onthulde het monument vorige maand samen met koning Willem-Alexander. In het kunstwerk staan alle namen van de 102.000 Nederlandse slachtoffers van de holocaust.","intensity":0,"negativity":0,"cluster_id":6,"similar_texts":"text207"},{"id":"45","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/2/4","title":"Grishaver van Ridder tot Officier","text":"### personalia\n\nJacques Grishaver, de initiatiefnemer van het Nationaal Holocaust Namenmonument in Amsterdam, is bevorderd tot Officier in de Orde van Oranje-Nassau. Hij kreeg de onderscheiding uit handen van burgemeester Femke Halsema, vanwege 'zijn grote maatschappelijke inzet'. Grishaver initieerde de bouw van het monument, met de namen van alle 102.000 Nederlandse slachtoffers van de Holocaust, dat vorige maand onthuld is. Grishaver, sinds 1998 voorzitter van het Nederlands Auschwitz Comité, werd eerder benoemd tot Ridder.","intensity":0,"negativity":0,"cluster_id":6,"similar_texts":"text125"},{"id":"46","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=6a6d5188b76897386b75#/pages/22-23","title":"Groei aantal stekkerauto’s zet door","text":"Groei aantal stekkerauto’s zet door\n\nKwart verkochte auto’s is elektrisch.\n\nFoto ANP/HH\n\ndoor Gert van Harskamp\n\nAmsterdam Het Nederlandse wagenpark is in coronajaar 2020 met 156.000 auto’s, ofwel 1,3%, gegroeid tot 8,8 miljoen personenauto’s op 1 januari 2021. Vooral de elektrische auto draagt bij aan de groei. De stekkerbak is niet alleen meer voorbehouden aan zakelijke rijders, maar afgelopen jaar ook onder particulieren hard in populariteit gegroeid.\n\nDat blijkt uit cijfers van het Centraal Bureau voor de Statistiek (CBS). Het aantal stekkerauto’s groeide in 2020 met 38% tot 273.000. Daarmee is 3,1% van alle geregistreerde auto’s elektrisch. Vooral het aantal volledig elektrische personenwagens steeg sterk, met 63%.\n\nHet aantal benzineauto’s op de Nederlandse wegen is afgelopen jaar nog wel 1,5% gegroeid. Het aantal auto’s op LPG daalde echter met 4,4% en diesel raakt echt definitief verder uit de gratie. Er reden begin dit jaar ruim 9% minder diesels in Nederland rond dan op 1 januari 2020.\n\nBijna twee derde van de stekkerauto’s wordt nog altijd zakelijk gereden, maar het aantal particulieren dat kiest voor de batterij-auto is in 2020 hard gegroeid van 27% in 2019 naar 36% afgelopen jaar. Via de Subsidieregeling Elektrische Personenauto’s konden particulieren tegenwoordig ook aanspraak maken op een overheidsbijdrage voor de aanschaf van een elektrische auto.\n\nIn totaal werden er afgelopen jaar 90.000 nieuwe elektrische auto’s verkocht, 32% meer dan een jaar eerder. De verkoop piekte in december, omdat zakelijke rijders nog wilden profiteren van de lagere bijtelling van 8%. Die ging dit jaar naar 12%. Van alle nieuw verkochte auto’s in 2020 had een op de vier inmiddels een elektrische aandrijving. \n\nParticulier kiest ook elektrisch","intensity":0,"negativity":0,"cluster_id":13,"similar_texts":"text185"},{"id":"47","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/forse-toename-2020-groei-elektrische-autos-bijna-40-procent-a4061935#20211015-79861-302","title":"Groei elektrische auto’s  bijna 40 procent","text":"Het aantal elektrische auto’s in Nederland is tussen 1 januari 2020 en 1 januari 2021 met 38 procent toegenomen. Dat blijkt uit vrijdag gepubliceerde cijfers van het Centraal Bureau voor de Statistiek (CBS). In totaal reden er begin 2021 ruim 273.000 stekkerauto’s door Nederland, dat is ruim 3 procent van het totaal aantal auto’s dat op dat moment in Nederland geregistreerd stond.In totaal telde Nederland begin 2021 bijna 8,8 miljoen personenauto’s, dat zijn er ongeveer 156.000 meer dan een jaar eerder. 63 procent daarvan was volledig elektrisch, dat wil zeggen dat ze enkel een elektromotor hebben en emissievrij zijn. De rest was een zogeheten plug-in hybride, dat is een auto die naast een elektromotor ook een brandstofmotor heeft. Acht op de tien personenauto’s rijden op benzine, dat is 1,5 procent meer dan een jaar eerder. Het aantal diesels nam met ruim 9 procent af.De meeste stekkerauto’s hebben een zakelijke eigenaar, zo’n 64 procent. Dat is 55 procent meer dan een jaar eerder. Het aantal particuliere eigenaren van elektrische auto’s verdubbelde. Het CBS schrijft de gestegen populariteit van stekkerauto’s toe aan de Subsidieregeling Elektrische Personenauto’s Particulieren. Hiermee is subsidie mogelijk voor een nieuwe of gebruikte elektrische auto.Ook voor zakelijke rijders zijn er regelingen die elektrisch rijden aantrekkelijk maken. Zakelijke rijders met een volledig elektrische auto betalen 8 procent bijtelling, eigenaren van een benzine- of dieselauto 22. Zakelijke elektrische rijders zijn vrijgesteld van de motorrijtuigenbelasting. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":13,"similar_texts":"text511"},{"id":"48","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/groenlinks-kamerlid-bart-snels-stopt-vooral-om-samenwerking-met-pvda-a4061918#20211015-79861-102","title":"GroenLinks-Kamerlid Bart Snels stopt, vooral om samenwerking met PvdA","text":"Den Haag Kamerlid Bart Snels noemt zijn partij en de PvdA „zeer verschillende partijen” en staat negatief tegenover  de toenadering tussen de twee. Hij beticht de sociaaldemocraten van een „opportunistische stijl van politiek bedrijven”.,GroenLinkser Bart Snels stopt als Tweede Kamerlid. Dat heeft hij donderdagavond aan Kamervoorzitter Vera Bergkamp laten weten. Als belangrijkste reden noemt hij de samenwerking van zijn partij met de PvdA. „Het zijn twee zeer verschillende partijen”, schrijft Snels in een brief, die hij ook op Twitter plaatste. „Het is mij niet duidelijk waar de PvdA echt voor staat en de opportunistische stijl van politiek bedrijven spreekt mij niet aan.”\n\nDe PvdA en GroenLinks zeiden eerder dit jaar gezamenlijk op te willen trekken in de formatie, maar de VVD en het CDA staken hier een stokje voor. Wel houden de PvdA en GroenLinks sindsdien regelmatig samen fractievergaderingen en spreken Kamerleden tijdens debatten soms namens de andere partij. Dat GroenLinks van plan is die „nauwe samenwerking” met de sociaaldemocraten door te zetten, voelt voor Snels „als een vorm van kiezersbedrog”. De PvdA verkeert volgens het Kamerlid „in net zo’n grote crisis als het CDA”.\n\nSnels is ook kritisch over de fractieleiding van zijn partij. Hij schrijft dat hij intern steeds minder ruimte kreeg om zijn geluid over de samenwerking met de PvdA te uiten. „Het zou goed zijn als de fractie eens het gesprek voert over hoe besluiten worden genomen en wat de zeggenschap is van de Kamerleden over de werkwijze van de fractie en de samenstelling van het fractiebestuur”, aldus Snels.\n\n‘Destructieve politiek’\n\nDe GroenLinkser hekelt in zijn brief bovendien de politieke cultuur in Den Haag. Die lijkt volgens Snels „alleen nog te gaan om het beschadigen van anderen”. Het Kamerlid spreekt van „destructieve politiek” die zelden gericht is „op iets tot stand brengen in samenwerking met anderen”. Om die reden nam voor hem „het gevoel van trots” af Kamerlid te zijn.\n\nSnels was jarenlang financieel woordvoerder van GroenLinks. Hij werkte aan een wet om de informatievoorziening vanuit de overheid beter de regelen; de overheid opener te maken. Een wetsvoorstel van zijn hand om ontwijking van winstbelasting aan te pakken, nam het kabinet over. Snels was een belangrijke vertrouweling van partijleider Jesse Klaver. Die bedankte Snels donderdagavond via Twitter voor „alles” wat hij voor GroenLinks en hem persoonlijk heeft betekend.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":1,"negativity":0,"cluster_id":2,"similar_texts":"text792"},{"id":"49","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/35/1","title":"Haaland is nog geen zekerheid tegen Ajax","text":"In aanloop naar het duel met Ajax in de Champions League blijft de fitheid van Borussia Dortmund-spits Erling Haaland met vraagtekens omringd. Het is nog onduidelijk of de Noor morgen in het thuisduel met Mainz zijn rentree kan maken.  \n  \nHaaland (21) staat al enkele weken aan de kant met een spierblessure en miste daardoor onder meer de WK-kwalificatiewedstrijden van zijn nationale ploeg. Dortmund ontvangt morgen Mainz in de Duitse competitie en speelt dinsdag in Amsterdam tegen Ajax.  \n  \nHaaland raakte eind september geblesseerd. Zonder de topscorer, die in vijf competitiewedstrijden al zeven doelpunten had gemaakt, verloor Dortmund van Borussia Mönchengladbach (1-0). De ploeg van trainer Marco Rose versloeg vervolgens wel Sporting Lissabon (Champions League, 1-0) en in de Bundesliga FC Augsburg (2-1).  \n  \n\"Erling wil heel graag spelen\", zei Rose gisteren . \"Hij traint weer mee, we moeten zien hoe het gaat richting zaterdag. Als hij kan starten, dan staat hij aan de aftrap. Als hij slechts een paar minuten kan spelen, dan zit hij op de bank. De laatste wedstrijden zonder hem wonnen we, maar het is voor ons heel belangrijk dat Erling terugkomt. Hij brengt ons goals. We verheugen ons op zijn rentree.\"  \n  \nHaaland is niet het enige twijfelgeval bij Dortmund. Thorgan Hazard, Mats Hummels, Manuel Akanji, Giovanni Reyna, Raphaël Guerreiro, Thomas Meunier, Dan-Axel Zagadou, Mahmoud Dahoud en Youssoufa Moukoko waren recent geblesseerd. De laatste twee doen zeker niet mee tegen Mainz.  \n  \nTrainer Rose zei ook dat hij meer wil zien van oud-PSV'er Donyell Malen, die nog wacht op zijn eerste doelpunt in de Duitse competitie. De international van Oranje scoorde wel in de Champions League tegen Sporting.","intensity":0,"negativity":0,"cluster_id":21,"similar_texts":"text248"},{"id":"50","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=f722169be2d294f70a43#/pages/32","title":"Haaland nadert rentree","text":"Haaland nadert rentree\n\nHet is nog onzeker of de Noorse superspits Erling Haaland enkele dagen voor het duel in de Champions League met Ajax zijn rentree kan maken bij Borussia Dortmund. De Noorse spits staat al een paar weken aan de kant met een spierblessure. Dortmund ontvangt zaterdag FSV Mainz 05 in de Bundesliga en speelt drie dagen later in Amsterdam tegen Ajax. ,,Erling wil heel graag spelen’’, zegt Borussia Dortmund-trainer Marco Rose. ,,Hij traint weer mee, we moeten zien hoe het gaat richting zaterdag. Als hij kan starten, dan staat hij aan de aftrap. Als hij slechts een paar minuten kan spelen, dan zit hij op de bank.”","intensity":0,"negativity":0,"cluster_id":21,"similar_texts":"text390"},{"id":"51","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/11/1","title":"Had Klaver het toch zonder de PvdA moeten proberen?","text":"Toen de samenwerking tussen PvdA en GroenLinks afgelopen zomer vorm begon te krijgen, bleef het redelijk stil bij de groenen en was het meeste gemor te horen bij de sociaaldemocraten. Maar met zijn vertrek uit de Tweede Kamer zet Bart Snels in één keer de discussie binnen GroenLinks op scherp. In een brief aan Kamervoorzitter Vera Bergkamp liet Snels donderdagavond weten dat hij de samenwerking 'een vorm van kiezersbedrog' vindt, die vanuit de fractie aan de leden wordt opgedrongen.  \n  \nFractievoorzitter Lambert Riteco uit Schagen is het eens met Snels. \"PvdA en GroenLinks houden elkaar te stevig vast. Als we dat niet hadden gedaan, dan hadden we mee kunnen doen in een nieuw kabinet, zonder de PvdA. Ontzettend jammer.\" Juist in deze tijd kan GroenLinks een verschil maken in een centrumrechts kabinet, vindt hij. \"Zonde dat je nu aan de kant staat. Jesse Klaver heeft te overhaast en te krampachtig aan de PvdA vastgehouden.\"  \n  \nDit voorjaar benaderde Trouw alle lokale fractievoorzitters van GroenLinks en PvdA over de onderlinge samenwerking en een eventuele fusie en over deelname in een nieuw kabinet-Rutte. De meerderheid stond enthousiast tegenover (zeer) intensieve samenwerking met de sociaaldemocraten. De fractievoorzitters in dit artikel reageerden destijds afwijzend.  \n  \nRiteco vindt de verschillen tussen PvdA en GroenLinks te groot. \"Ik denk dat de Partij voor de Dieren en Bij1 beter bij GroenLinks passen dan de PvdA.\" Vooral het verschil in partijcultuur is groot, zegt hij. \"PvdA'ers hebben net even een ander perspectief. Met een pleidooi voor een liberalere arbeidsmarkt hoef je bij hen niet aan te komen.\"  \n  \nFractievoorzitter Dianneke Landman vindt dat GroenLinks niet te ver naar links moet afdrijven. In de gemeente Heerde is zij fractievoorzitter van de combinatiefractie van D66 en GroenLinks. Die partijen liggen qua partijcultuur volgens haar minder ver uiteen dan de PvdA en GroenLinks. \"Wij hebben een aantal jaar geleden geprobeerd samen te werken met de PvdA. Dat is op het laatste moment afgeknapt. We kwamen al heel snel terug in discussies vanuit machtsdenken. Het ging over de poppetjes en wie er lijsttrekker zou worden.\"  \n  \nLandman, van oorsprong D66'er, begrijpt de samenwerking op landelijk niveau wel. \"Maar dat moet niet per definitie betekenen dat je samengaat. Elke partij heeft zijn eigen idealen. En ik heb begrip voor de keuze van Bart Snels als die idealen voor hem uit de pas beginnen te lopen.\"  \n  \nDe Edamse fractievoorzitter Nico van Straalen heeft, hoewel ook hij een fusie met de PvdA niet ziet zitten, minder begrip voor de keuze van het vertrokken Kamerlid. \"Kiezersbedrog? Je kunt het overdrijven. We worden niet een fusie ingerommeld. Ik vind dat Jesse Klaver behoorlijk open over zijn handelswijze en motivatie is geweest.\"  \n  \nVan Straalen was ook enthousiast over het plan van GroenLinks en PvdA om samen op te trekken gedurende de formatie. \"Ik vond het een heel goede tactische zet. Het is niet gelukt, maar het heeft wel boven water gebracht hoe groot de weerstand tegen links is bij de rechtse partijen. Dat had ik niet verwacht. Ik vond de opstelling van GroenLinks en PvdA heel redelijk.\"  \n  \nVan Straalen blijft kritisch over een fusie. \"Wat dat betreft helpt de uitkomst van de eerste formatiegesprekken ook niet. Als je wel aan tafel was gekomen, dan had je een beter verhaal gehad richting de leden: de samenwerking levert wat op. Dat is nu niet het geval.\" Daarmee is volgens Van Straalen een belangrijk argument vóór samenwerking onderuit gehaald. \"Deze casus bewijst dat je er niet direct een veel grotere machtsbasis mee opbouwt.\"","intensity":0,"negativity":0,"cluster_id":16,"similar_texts":"text301"},{"id":"52","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/5/1","title":"Halsema hoopte lang op inkeer bij wethouder Ivens over zijn grensoverschrijdend gedrag","text":"Het ongemak druipt er vanaf, donderdagmiddag- en avond in de raadszaal van het Amsterdamse stadhuis, waar de lokale politiek terugblikt op het opstappen van wethouder Laurens Ivens (SP) op 5 juli wegens grensoverschrijdende opmerkingen én gedrag jegens vrouwelijke ambtenaren.  \n  \n'Ik heb acht jaar met hem gewerkt, mij was hiervan niets bekend', zegt D66-fractievoorzitter Reinier van Dantzig bijna schuldbewust. Hadden hij en de andere raadsleden wél iets geweten van het 'overdonderend, grensoverschrijdend of zelfs seksualiserend' contact van Ivens met vrouwelijke ambtenaren - aldus een onderzoeksrapport uit juni - dan was de gemeenteraad, de instantie die een wethouder benoemt en eventueel ontslaat, mogelijk veel eerder in actie gekomen.  \n  \nIs er op tijd serieuze actie ondernomen binnen de Stopera na meerdere signalen (vanaf 2019) over 'ongepast' gedrag van ex-wethouder Ivens? Daar draaide het donderdag om in het debat over de affaire-Ivens. Veler ogen zijn dan al snel gericht op burgemeester Femke Halsema. Die hield, bleek uit geopenbaarde stukken, wel heel lang vertrouwen in het maken van afspraken met Ivens over ander gedrag en een andere manier van werken, tot ergernis van vrouwelijke ambtenaren die de zaak hadden aangekaart.  \n  \n'Signalen kun je niet onderzoeken', had Halsema eerder publiekelijk gezegd op de kritiek dat zij te laat zou hebben besloten een onderzoek te laten instellen door een onafhankelijk bureau. Pas toen vier vrouwelijke ambtenaren de drempel hadden genomen om een officiële klacht in te dienen, kwam het tot dat onderzoek. Halsema hield lang hoop dat Ivens tot inkeer gebracht kon worden en hield zich vooral aan procedures.  \n  \nDat beeld is ontstaan na een WOB-procedure door Het Parool, waarbij interne communicatie naar buiten is gekomen. CDA-raadslid Diederik Boomsma zei over de vooral zwartgelakte stukken: 'Het enige wat duidelijk is is dat Ivens zich schuldig heeft gemaakt aan relatief lichte vergrijpen. Maar verder? Waar hebben we het precies over? Zo kan ik niet beoordelen of de burgemeester juist heeft gehandeld.'  \n  \nHalsema gaf ook donderdag tegenover de raadsleden niet over alles opening van zaken. Om redenen van privacy, die van de ex-wethouder en vooral die van de vrouwelijke ambtenaren. Over die laatsten: 'Ze hebben zich hier onvrij en geïntimideerd gevoeld. En dat is kwalijk. Dit had jullie nooit mogen overkomen, heb ik ze gezegd.'  \n  \nDat de voormalige wethouder 'losjes' in contacten was, was op de Stopera geen geheim. Ook daarbuiten niet. Media konden altijd wel bij hem terecht, buiten voorlichters om. Raadsleden konden makkelijk bij hem aankloppen. Dat Ivens er kwestieuze omgangsvormen met vrouwelijke ambtenaren op nahield, kwam pas dit jaar in volle openheid naar buiten. Terwijl die ambtenaren zelf hun meerderen veel eerder hadden geïnformeerd. Halsema: 'Leidinggevenden hebben daarop niet adequaat gereageerd. Zo ontstond vlek op vlek.'  \n  \nZelf kwam Halsema gisteren vrijwel ongeschonden het debat met de raadsleden door. Die kunnen maatregelen verwachten. Er komen codes, protocollen, bijeenkomsten over integriteit en veiligheid en nog veel meer. Halsema: 'Ik wijs er nog even op dat ik niet de werkgever van een wethouder ben. Dat bent u.'","intensity":0,"negativity":0,"cluster_id":10,"similar_texts":"text173"},{"id":"53","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/wethouder-halsema-meer-meldingen-ongepast-gedrag-ivens-a4061942#20211015-79861-108","title":"Halsema: ‘zorgvuldig’ gehandeld in zaak-Ivens","text":"De Amsterdamse burgemeester Femke Halsema vindt dat zij „zorgvuldig, stapsgewijs en secuur” heeft opgetreden in de zaak rond wethouder Laurens Ivens (SP), die in juli dit jaar opstapte wegens ongepast gedrag jegens vrouwelijke ambtenaren. „Als ik erop terugkijk, zou ik de volgende keer exact dezelfde route volgen”, zei Halsema donderdagavond in een debat met de gemeenteraad. In de raad waren vragen gerezen over het optreden van Halsema. Verschillende fracties wilden weten waarom Ivens pas deze zomer aftrad, terwijl zijn gedrag al sinds 2019 bekend was bij gemeentesecretaris Peter Teesink. Volgens D66-fractievoorzitter Reinier van Dantzig „rijst een beeld op van een gemeente waarin vrij lang ongewenste gedragingen door iemand uit het stadsbestuur kunnen worden gepleegd, zonder dat er consequenties volgen.” Halsema was eerder terughoudend met het delen van informatie over wat vooraf ging aan Ivens’ aftreden. Interne stukken, die werden vrijgegeven na een beroep op de Wet openbaarheid bestuur (Wob) door Het Parool, wekten de indruk dat Halsema, Teesink en het gemeentelijke Bureau Integriteit lang hadden geaarzeld met het instellen van een onderzoek naar Ivens’ gedragingen. In het debat verschafte Halsema een gedetailleerde tijdlijn over wat zij en de ambtelijke top achter de schermen hebben gedaan. Duidelijk werd dat het integriteitsonderzoek pas kon beginnen nadat enkele van de vrouwelijke ambtenaren, die zich in de zomer van 2020 voor het eerst meldden, een formele klacht hadden ingediend. Dat gebeurde uiteindelijk begin dit jaar. Ivens was toen al door Halsema „onder curatele” gesteld, aldus de burgemeester. Zo kreeg hij een coach en moest hij in mails en WhatsApp-berichten altijd een ‘cc’ toevoegen. Het rapport concludeerde dat Ivens’ gedragingen „in objectieve zin licht” waren, maar op de betreffende vrouwen een „overdonderende, seksualiserende en grensoverschrijdende” indruk maakten. In totaal meldden zich volgens Halsema zeven vrouwen bij de gemeente, van wie er uiteindelijk vier een formele klacht hebben ingediend. Het gedrag van Ivens noemde de burgemeester „kwalijk en niet te rechtvaardigen”. Het feit dat enkele leidinggevenden „niet goed hebben gereageerd” was volgens haar „vlek op vlek”. Aan het eind van het debat sprak de gemeenteraad zijn vertrouwen uit in Halsema's aanpak.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":10,"similar_texts":"text365"},{"id":"54","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/detailhandel-hema-stopt-samenwerking-met-wehkamp-en-richt-zich-op-eigen-webshop-a4061897#20211015-79861-308","title":"HEMA stopt samenwerking met Wehkamp en richt zich op eigen webshop","text":"HEMA stopt zijn samenwerking met webwinkel Wehkamp en de Franse supermarkten Franprix en Casino-Géant. Dat betekent dat bij die winkels straks geen HEMA-producten meer te koop zijn. De samenwerking met Jumbo – HEMA-schappen in de supermarkten van Jumbo – gaat wel verder.Dat heeft de winkelketen donderdag bekendgemaakt, naar eigen zeggen na een „strategische analyse”. HEMA wil zich voortaan richten op de eigen webshop en op de vestigingen in kernmarkten Nederland, België, Luxemburg en Frankrijk. Duitsland en Oostenrijk worden daarnaast aangemerkt als mogelijke groeimarkten. HEMA doet nog onderzoek naar de kansen daar.Onder de vorige topman Tjeerd Jegen en toenmalig eigenaar Marcel Boekhoorn zette HEMA nog vol in op internationale expansie. Maar de eerder dit jaar aangetreden topvrouw Saskia Egas Reparaz vindt het belangrijk dat HEMA zich richt op landen waar een leidende positie in de markt van het alledaagse leven en duurzame groei mogelijk zijn.„Door deze keuze te maken kunnen we groeikansen in de toekomst beter benutten. Dat is voor HEMA, de medewerkers en haar klanten op de lange termijn beter”, zegt Egas Reparaz in een verklaring. HEMA is tegenwoordig in handen van de familie Van Eerd, de familie achter Jumbo, en investeerder Parcom. Eerder dit jaar besloot HEMA al te vertrekken uit Spanje en het Verenigd Koninkrijk. Daarnaast heeft de keten nog zo’n twintig winkels in het Midden-Oosten en Mexico. Die worden gerund door lokale partijen waarmee afspraken zijn gemaakt. Die contracten zullen worden „gerespecteerd”, verklaart HEMA. Dat betekent dat die winkels gewoon blijven bestaan. In totaal telt HEMA bijna 800 winkels en 19.000 werknemers. Eind deze maand presenteert de topvrouw de nieuwe strategie waarmee HEMA „gezond naar de honderd” gaat: in 2026 bestaat het bedrijf honderd jaar. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":32,"similar_texts":"text514"},{"id":"55","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=beb478fe0fd4482affcb#/pages/38-39","title":"Herboren V&D voelt online wind in de rug","text":"Herboren V&D voelt online wind in de rug\n\nAandeelhouder Ronald van Zetten (l.) en topman Alexander van Slooten zijn volle bak bezig met de lange termijn voor V&D 2.0.\n\nfoto Richard Mouw  \n\n\n’Een stenen warenhuis? Nee, dat zou niet slim zijn’\n\ndoor Ertan Basekin en  Edwin van der Schoot\n\nDiemen V&D neemt online interieurmarktplaats HomeDeco over. Voor het doorgestarte voormalige warenhuis is het de tweede overname sinds 2018. Er moeten nog veel volgen, zegt V&D-topman en aandeelhouder Alexander van Slooten. „Als online marktplaats hebben we schaal nodig met het nieuwe V&D.”\n\nOf ze de V&D-cadeaukaarten innemen, die veel mensen nog in hun keukenla hebben liggen. Dat was lang de meest gestelde vraag aan Alexander van Slooten. Helaas, het antwoord is ’Nee’. De 47-jarige Amersfoorter met een verleden bij Wehkamp, leidde in 2018 de online doorstart van V&D in. Kort daarvoor kwam hij in dienst bij Cool Investments, de investeringsmaatschappij van winkelondernemer Roland Kahn. \n\nOud-Hema-topman en mede-investeerder Ronald van Zetten kocht samen met de familie Kahn en Jaco Scheffers na het faillissement van V&D in 2015 voor een half miljoen euro de merknaam V&D uit de boedel bij de curator. „Het merk lag op de plank, ik vond dat zonde. En het merk zelf is nauwelijks beschadigd, denk ik. Het zijn vooral de gaten in de binnensteden van Nederland, die nog steeds pijn doen.”\n\nEerlijk is eerlijk, toen V&D na een maandenlang gevecht omviel op oudjaarsdag 2015, „zag ik er wel een voordeel in voor mijn toenmalige werkgever, Wehkamp. Ik dacht, wij pakken nu die omzet deels erbij.”\n\nMaar inmiddels zijn Van Slooten en Van Zetten volle bak bezig met de lange termijn voor V&D 2.0. Het bedrijf is voorlopig vooral een online marktplaats, wat betekent dat het overwegend spullen van derden verkoopt. Dat is goed voor 95% van de omzet, die na de overname van HomeDeco naar eigen zeggen op €25 miljoen uit gaat komen. Eigen merken zijn er ook, zoals de in Turkije gebouwde V&D e-bikes, die online te bestellen zijn. Ook speelgoed loopt goed, net als kleding, schoenen, bedden en kussens. Maar de klassieke V&D-panty’s of de gordijnen, daar zien de mannen geen heil meer in.\n\nGeen stenen meer\n\nWas het oude V&D een grote werkgever met zelfs op het eind nog meer dan 10.000 werknemers, het nieuwe V&D telt inclusief van Slooten zelf en HomeDeco dertigman. \n\nUiteindelijk wil Van Slooten doorgroeien naar €100 miljoen omzet, zei hij eerder. „Die woorden neem ik niet terug. Of het binnen de aangekondigde vijf jaar lukt? Hmm. We hebben nog een jaar of twee.” \n\nDe groei moet komen via overnames, kralen rijgen, door andere online marktplaatsen te kopen. „We hebben een lijstje met kandidaten, al zijn het er niet heel veel”, zegt Van Slooten. „Schaal is heel belangrijk. Volgend jaar denken we winstgevend te zijn als groep, door ict, marketing, klantenservice et cetera van V&D, het eerder al overgenomen merkkleding-outlet To Be Dressed, HomeDeco en toekomstige overnames te combineren.” Maar niet elke ’zolderkamerpartij die vanuit China bestelt’, mag verkopen via V&D. „We moeten betrouwbaar zijn. Wie via ons wil verkopen, komt hier eerst op gesprek”, zegt Van Slooten. \n\nGrote vraag is of er ooit weer een stenen V&D-warenhuis zal komen. Van Zetten, die zich gecharmeerd toont van de kleinere servicewinkels die Coolblue de afgelopen jaren opende, helpt dit romantische idee snel uit de wereld: „Warenhuizen hebben het nog steeds heel moeilijk. De Bijenkorf heeft als een van de weinige de bakens op tijd verzet. Maar in bijvoorbeeld veel middelgrote Duitse en Amerikaanse steden zie je nog steeds dat het heel lastig is. Warenhuizen hebben daar een centrale plek in de stad, een functie, maar ze verdwijnen er wel”, zegt hij. „Het zou van ons echt niet slim zijn om weer eenzelfde operatie neer te zetten. Maar iets tijdelijks, of kleins, dat kan. We zijn twee jaar geleden naar de Huishoudbeurs geweest en dat voelde als een warm bad.” \n\n’E-bikes van V&D huismerk, gemaakt in Turkije’","intensity":0,"negativity":1,"cluster_id":26,"similar_texts":"text262"},{"id":"56","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/huurprijzen-in-vrije-sector-nu-toch-weer-gestegen-a4061939#20211015-79861-302","title":"Huurprijzen in vrije sector nu toch weer gestegen","text":"Huurwoningen In het derde kwartaal lagen de huurprijzen per vierkante meter 2,5 procent hoger dan vorig jaar. Door de coronacrisis daalden de prijzen afgelopen jaar. ,De huurprijzen in de vrije sector in Nederland zijn voor het eerst in een jaar tijd weer gestegen. Afgelopen kwartaal lagen de prijzen per vierkante meter 2,5 procent hoger dan in hetzelfde kwartaal van vorig jaar. Dat blijkt uit donderdag gepubliceerde cijfers van huurplatform Pararius. Door de coronacrisis kwamen er minder expats en toeristen en daalden de huurprijzen het afgelopen jaar juist.Huurders van appartementen betaalden in de vrije sector gemiddeld ongeveer 17 euro per vierkante meter. Een eengezinswoning kostte gemiddeld 13 euro per vierkante meter en een vrijstaande woning rond de 14 euro per vierkante meter. Huurwoningen die kaal worden opgeleverd, daalden wel in prijs. Deze daling werd gecompenseerd door de stijging van de prijs van gemeubileerde en gestoffeerde huurwoningen. Bij een kale woning ontbreken vloerbedekking of laminaat en vaak ook gordijnen of benodigdheden voor in de keuken.De stijging van huurprijzen in de vrije sector komt volgens Pararius-directeur Jasper de Groot onder meer doordat weer meer toeristen en expats naar Nederland komen. Ook de bestaande grote schaarste aan huurwoningen in de vrije sector is een belangrijke factor, aldus De Groot. Tijdens de coronapandemie bleven juist vaak huurwoningen leegstaan die eerder door expats werden gehuurd. Om alsnog bewoners te vinden, verlaagden verhuurders de prijzen. Appartementen voor toeristen werden ook tijdelijk beschikbaar gesteld voor verhuur.De huurprijzen in Amsterdam, Rotterdam en Den Haag stegen circa 2 procent per vierkante meter. Amsterdam heeft nog altijd de duurste huurwoningen in de vrije sector. Gemiddeld kost een huurhuis daar 22 euro per vierkante meter. In een paar steden stegen de huurprijzen niet ten opzichte van hetzelfde kwartaal vorig jaar. Dit was onder meer het geval in Amersfoort, Middelburg en Roermond.WooncrisisDe huurprijzen in de vrije sector zijn niet het enige probleem op de Nederlandse woningmarkt. Vorige maand werd in het Amsterdamse Westerpark voor het eerst sinds de jaren tachtig geprotesteerd tegen de wooncrisis en komend weekend vindt opnieuw een protest plaats. De actievoerders hebben het gehad met het tekort aan betaalbare woningen. Vooral jongeren zijn de dupe. Zij kunnen vaak geen huis kopen, omdat de prijzen torenhoog zijn. Daardoor zijn zij aangewezen op dure huurwoningen, of moeten ze langer dan gewenst bij hun ouders blijven wonen. Door de groeiende wachtlijsten is een sociale huurwoning ook steeds onbereikbaarder. Een van de grootste frustraties: het toenemende aantal beleggers dat huizen opkoopt en zo de prijzen opdrijft. Vier jaar geleden betaalde je in Nederland gemiddeld 15,23 euro per vierkante meter per maand. Toen dacht iedereen dat het plafond wel bereikt was.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":46,"similar_texts":"text53"},{"id":"57","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=ec826a73b34e5fa0541f#/pages/30-31","title":"Ihattaren om ’privé-reden’ terug in Utrecht","text":"Ihattaren om ’privé-reden’ terug in Utrecht\n\nMo Ihattaren\n\ndoor Wilber Hack\n\nGENUA Mo Ihattaren ontbreekt zondag in de selectie van Sampdoria voor de uitwedstrijd tegen Cagliari. Een paar dagen nadat hij weer voluit meetrainde met de groep heeft de 19-jarige voetballer Italië verlaten en zich om privé-redenen in Utrecht bij zijn familie gevoegd.\n\nNa zijn ’gedwongen’ vertrek bij PSV had Ihattaren weken nodig om weer fit te raken. Hij leek op weg naar zijn debuut in de serie A, maar nu ontbreekt hij toch weer. Ihattaren begon nog aan het seizoen bij PSV. Kort voor het sluiten van de transfermarkt liet Schmidt weten dat Ihattaren niet meer terug zou keren in de selectie van PSV. Daarop werd hij verkocht aan Juventus dat hem bij Sampdoria stalde. Bij aankomst in Genua kwakkelde Ihattaren, die bij PSV eerder wel afgetraind aan de start verscheen, met zijn conditie. Hij hoopte toen eind september speelklaar te zijn. Het is inmiddels half oktober. Nu hij wel fit is vormen ’privé-redenen’ een obstakel.","intensity":0,"negativity":1,"cluster_id":43,"similar_texts":"text472"},{"id":"58","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=1e32dfb4aa3bda19ed7a#/pages/22-23","title":"Ikea verwacht tot volgend jaar problemen","text":"Ikea verwacht tot volgend jaar problemen\n\nleveringsketen\n\nIkea verwacht dat de problemen in de toeleveringsketen en de daarmee gepaard gaande tekorten in de voorraden nog zeker tot midden volgend jaar zullen aanhouden. Die voorspelling deed topman Jon Abrahamsson Ring van Inter Ikea, de wereldwijde franchisegever van het woonwinkelconcern. Grootste uitdaging van het bedrijf is om goederen uit China verscheept te krijgen. Het bedrijf wil volgens hem de extra kosten voor onder andere het transport niet doorberekenen aan klanten.","intensity":0,"negativity":0,"cluster_id":51,"similar_texts":"text677"},{"id":"59","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=252bf2743b95e2ed45d2#/pages/34","title":"Imola vervangt China op racekalender","text":"Imola vervangt China op racekalender\n\nFormule 1\n\nDe Grand Prix van China ontbreekt op de voorlopige Formule 1-kalender voor 2022, die vandaag wordt gepresenteerd. De wedstrijd op het Shanghai International Circuit wordt vervangen door een race in het Italiaanse Imola. Door de coronapandemie is het voor het derde jaar op rij niet mogelijk voor de Formule 1 om naar China te gaan. \n\nDe eerste wedstrijd voor Max Verstappen & co is volgend jaar op 20 maart in Bahrein. Op de voorlopige lijst staat een recordaantal van 23 races, waaronder voor het eerst één in Miami (begin mei). \n\nZoals eerder gemeld wordt de Grand Prix van Nederland op 4 september 2022 verreden.","intensity":0,"negativity":0,"cluster_id":22,"similar_texts":"text635"},{"id":"60","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=bc87d0b2939d4b9a8867#/pages/38-39","title":"In het kort","text":"In het kort\n\nV&D neemt online interieurmarktplaats HomeDeco over. \n\nV&D is voorlopig vooral een online marktplaats, wat betekent dat het overwegend spullen van derden verkoopt.\n\nHet bedrijf verwacht na de overname van HomeDeco dat de omzet van de groep op €25 miljoen uit gaat komen.","intensity":0,"negativity":0,"cluster_id":26,"similar_texts":"text261"},{"id":"61","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/38/3","title":"Irving blijft bij weigeren vaccin","text":"Kyrie Irving laat zich naar eigen zeggen nergens toe dwingen. De 29-jarige Amerikaan, een van de sterspelers van Brooklyn Nets in de NBA, weigert zich te laten vaccineren tegen het coronavirus. Zolang hij ongevaccineerd is, mag Irving bij de Nets niet trainen en spelen. ,,Ik doe wat het beste is voor mij. Als het betekent dat ik veroordeeld en gedemoniseerd word, dan is dat maar zo'', aldus Irving.","intensity":0,"negativity":1,"cluster_id":28,"similar_texts":"text88"},{"id":"62","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=34821c8f429f1ac11876#/pages/34","title":"Irving: ’Doe wat je het beste voor jezelf vindt’","text":"Irving: ’Doe wat je het beste voor jezelf vindt’\n\nBasketbal\n\nKyrie Irving laat zich naar eigen zeggen nergens toe dwingen. De 29-jarige Amerikaan, een van de sterspelers van Brooklyn Nets in de NBA, weigert zich te laten vaccineren tegen het coronavirus. Zo lang hij ongevaccineerd is, mag Irving bij de Nets niet trainen en spelen. „Doe wat je het beste voor jezelf vindt, ik ben geen advocaat van één van beide partijen”, zei Irving in een live-video op Instagram. „Ik doe wat het beste is voor mij. Ik weet wat de consequenties zijn. Als het betekent dat ik veroordeeld en gedemoniseerd word, dan is dat maar zo. Dat is dan de rol die ik hierin speel.”","intensity":0,"negativity":0,"cluster_id":28,"similar_texts":"text276"},{"id":"63","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/jury-beloont-adembenemend-oeuvre-peter-verhelst-a4061903#20211015-79861-202","title":"Jury beloont ‘adembenemend’ oeuvre Peter Verhelst met Huygens-prijs","text":"Literatuurprijs Dichter en schrijver Peter Verhelst ontvangt voor zijn hele oeuvre de Constantijn Huygens-prijs 2021.  ,De Vlaamse schrijver en dichter Peter Verhelst ontvangt voor zijn gehele oeuvre de Constantijn Huygens-prijs 2021. Dat is vanavond bekendgemaakt in het radioprogramma Kunststof. Verhelst (1962) ontvangt de prijs, een jaarlijkse literaire oeuvreprijs, ter waarde van 12.000 euro in januari.Verhelst geldt al jaren als een van de meest prominente en toonaangevende literatoren van het Nederlandse taalgebied. Hij is actief in vele genres: hij schreef meer dan tien romans (en ontving voor het cultboek Tongkat in 2001 de F. Bordewijkprijs), hij schreef en regisseerde vele toneelstukken, maakte enkele kinderboeken (Het geheim van de keel van de nachtegaal kreeg de Gouden Griffel). Maar de nadruk ligt op zijn bijna twintig dichtbundels, waarmee hij onder meer de Herman de Coninckprijs en de Awater Poëzieprijs won. Hij was ook de eerste laureaat van de Sybren Polet-prijs voor experimentele literatuur.\n\nLees ook dit interview: ‘Ja, in sommige gedichten nam de kwaadheid de overhand’\n\nHet experimentele is de rode draad in het oeuvre van Verhelst en de poëtische, lyrische vorm is bepalend: ook in zijn toneelwerk en proza draait het om zijn esthetische taal, om de rijke beelden en het zinnelijke gevoel dat die overbrengen. „Adembenemend” noemt de jury van de Constantijn Huygens-prijs zijn oeuvre – want Verhelst zet de taal zonder enige terughoudendheid in. Hij ziet, zo zei hij deze zomer in een interview in Humo, de werkelijkheid als „een millefeuille waarvan ik zo veel mogelijk blaadjes wil tonen. Niet enkel dat ene, elegant krullende plakje, maar de hele stapeling.” Daarom schrijft hij, zei hij, „lichamelijk, zinnelijk, dansend, ritmisch, zacht en hard”. „In tegenstelling tot de meeste schrijvers denk ik in beelden, en niet in verhalen.”BetrokkenVerhelst, die in Brugge opgroeide en daar nog altijd woont, is sinds de jaren tachtig actief als dichter. In zijn beginjaren stond hij bekend als postmodernist, die betekenis zocht in de vorm: de poëtische constructie van de taal creëert nieuwe verbanden en nuances. Dat is in recenter werk niet meer los te zien van een maatschappelijk betrokken kunstenaarschap: in zijn voorlaatste dichtbundel Zon (2019) toont Verhelst hoe politici opportunistisch gebruik maken van de taal, en hoe dat zowel tot lyrische extase als vrijheidsbedreigend gevaar kan leiden.In zijn laatste bundel 2050, deze zomer verschenen, toont hij een dystopische, door klimaatrampen en kapitalistische inhaligheid ineengestorte wereld – tegelijk is hij „strijdbaar en reikend naar nieuwe vormen van schoonheid”, aldus de flaptekst van 2050. Want door de taal in een nieuw licht te zetten, schept hij nieuwe gedachten, misschien zelfs een nieuwe wereld: voor Verhelst reden om literatuur te maken.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":12,"similar_texts":"text719"},{"id":"64","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/15/marokko-knapen-journalist-was-geen-spion-voor-nederland-a4061929#20211015-79861-110","title":"Knapen:  journalist was geen spion voor Nederland","text":"De Marokkaanse journalist en mensenrechtenactivist Omar Radi heeft nooit gespioneerd voor Nederland. Dat schreef demissionair minister Ben Knapen (Buitenlandse Zaken, CDA) donderdag in een brief aan de Tweede Kamer. Radi werd in juli door de rechtbank in Casablanca schuldig bevonden, onder meer vanwege spionage voor de Nederlandse ambassade in Rabat. Hij werd veroordeeld tot zes jaar celstraf. Volgens Knapen was het voor het ministerie lastig de zaak te volgen, omdat aanklacht en vonnis nooit openbaar zijn gemaakt. Knapen heeft de Marokkaanse ambassadeur in Den Haag om opheldering over de aantijgingen gevraagd. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":11,"similar_texts":"text684"},{"id":"65","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=1f5060019ddf000b73e4#/pages/16-17","title":"Machtsstrijd","text":"Machtsstrijd\n\nIn tijden van het korte ’Twittergeheugen’ lijkt altijd alles nieuw, maar de strijd tussen China en de VS met als inzet Taiwan speelt al sinds generaal Chiang Kai-shek en zijn troepen in 1949 op de vlucht sloegen voor de communistische hordes.\n\nSindsdien geldt het kapitalistische Amerika als de onofficiële beschermheer van het eiland. In tal van crises schoot Washington Taipei te hulp. Sterker nog, er is geen enkele Amerikaanse president geweest die ooit weigerde troepen en materiaal te sturen als China weer eens dreigde de broeders in Taiwan aan te vallen.\n\nDaarbij werden grote risico’s genomen. Tijdens de Koreaanse oorlog besloot Harry S. Truman een vliegdekschip, een zware kruiser en acht torpedobootjagers naar de Straat van Taiwan te sturen. Ook in 1955 wemelde het er van de Amerikanen: Dwight Eisenhower stuurde tienduizenden troepen naar het eiland. \n\nEr waren meer van dergelijke noodsituaties. Zeker toen in de jaren negentig Taiwan de democratie omarmde irriteerde het de Chinezen. In 1996 moest president Bill Clinton nog te hulp schieten toen Peking ballistische raketten afvuurde die voor de twee belangrijkste havens van Taiwan in zee terechtkwamen. Clinton stuurde wederom een fors marine-eskader en China krabbelde weer terug.\n\nGrote vraag is natuurlijk of als president Xi besluit de afvallige provincie aan te vallen de VS bereid is tot een confrontatie. Xi schat terecht in dat Amerika oorlogsmoe is. Zie het voorbeeld Afghanistan. Bij de inname van de Krim door de Russen bleef het ook redelijk stil en China is nu militair een stuk machtiger. Sterker nog, bij oorlogssimulaties is de VS in het geval van Taiwan aan de verliezende hand. China heeft niet voor niets hoog ingezet op de modernisering van de marine. Ze schrikken niet meer van een Amerikaans vliegdekschip. Niet voor niets levert Joe Biden de kennis voor zes nucleaire duikboten aan Australië om in de toekomst de afschrikking weer wat meer gezicht te geven.\n\nVoor wie zich afvraagt waarom de VS zo gefixeerd is op Taiwan zijn er twee antwoorden. Pax Americana en TSMC. De laatste is de grootste chipmaker ter wereld, goed voor 84% van de meest geavanceerde halfgeleiders ter wereld.\n\nDe Pax Americana, de Amerikaanse vrede, is een term waarmee de Amerikaanse buitenlandse politiek sinds de Tweede Wereldoorlog wordt aangeduid. In het kort komt er op neer dat de vrede wordt bewaard door de machtigste ’politieagent ter wereld’, de VS. Als de VS niet meer bereid is in te grijpen op het wereldtoneel is de Pax Americana begraven.\n\nBiden, die zegt geen oorlog te willen, moet de dreiging hoog houden, zodat China weet dat een verovering van Taiwan kostbaar is. Xi moet duidelijk maken dat hij sterk genoeg is voor een overname, maar het misschien niet wil. Zo hou je de druk op de tegenstander. De wereld moet hopen dat de pokerspelers het hoofd erbij houden.\n\nChina schrikt niet meer van marine VS","intensity":0,"negativity":0,"cluster_id":25,"similar_texts":"text707"},{"id":"66","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/68/2","title":"Maher verlengt bij FC Utrecht","text":"FC Utrecht heeft het contract met Adam Maher opengebroken en verlengd. De middenvelder (28) tekende bij tot medio 2023. Maher kwam in de zomer van 2019 naar Utrecht en tekende destijds voor drie seizoenen. \"Adam is heel belangrijk voor ons en heeft zijn waarde meer dan bewezen'', aldus technisch directeur Jordy Zuidam.","intensity":0,"negativity":0,"cluster_id":49,"similar_texts":"text768"},{"id":"67","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=c9a9f095366708677d5e#/pages/50-51","title":"Maher verlengt contract","text":"Maher verlengt contract\n\nFC Utrecht heeft het contract met Adam Maher opengebroken en verlengd. De middenvelder (28) tekende bij tot medio 2023. Maher kwam in de zomer van 2019 naar Utrecht en tekende destijds voor drie seizoenen.\n\n„Adam is een hele belangrijke speler voor ons, die zijn waarde meer dan bewezen heeft”, zegt technisch directeur Jordy Zuidam. „We zijn dan ook ontzettend blij dat we iemand met zijn kwaliteiten langer hebben kunnen binden aan de club en dat hij gelooft in onze ambities.”","intensity":0,"negativity":0,"cluster_id":49,"similar_texts":"text634"},{"id":"68","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/77/1","title":"Mevrouw Shakespeare","text":"### Recensie Imme Dros\n\nEr is maar weinig bekend over het leven van Shakespeare en dat heeft hem de mooie omschrijving 'het zwarte gat in de schepping' opgeleverd. Over zijn vrouw Anne Hathaway tasten we nog meer in het duister.  \n  \nWat we wel weten is dat hun huwelijk een moetje was en dat er enig leeftijdsverschil was tussen de twee (toen ze trouwden was William 18, Anne 26). Ook staat vast dat Shakespeare meestal in Londen zat terwijl Anne thuis in Stratford-upon-Avon voor de kinderen zorgde. En dan is er die geruchtmakende zin uit Shakespeares testament: hij liet zijn vrouw 'my second-best bed, with my furniture' na.  \n  \nUit deze losse flodders is het idee ontstaan dat Shakespeare niet gelukkig was met zijn echtgenote. In Shakespeare's Wife (2007) bestormt Germaine Greer dit beeld door Anne Hathaway in het zonnetje te zetten als een vrouw die niet alleen op persoonlijk vlak maar ook in professionele zin veel voor Shakespeare heeft betekend. Imme Dros' roman Gisterland, waarin Hathaway zelf het verhaal van haar leven vertelt, zit op hetzelfde spoor.  \n  \nOp de eerste pagina herinnert Hathaway zich hoe ze het als peuter vertikte op verzoek van een buurvrouw te laten horen dat ze kon praten en zodra ze weer alleen met haar moeder was een mooie volzin uit haar mond liet rollen. Dan weet je het al: dit is me er eentje, om de kneuterige uitdrukking te gebruiken waarvan Shakespeare zich in de roman geregeld bedient in gesprekken met zijn vrouw.  \n  \nEn inderdaad: Anne is me er eentje. Hoeveel frustrerende beperkingen de tijdgeest haar ook oplegt, zij weet er altijd het beste van te maken. Zo springt ze uit haar vel wanneer ze merkt dat haar broertje wel naar school mag en zij niet. Maar ze laat het er niet bij zitten en leert dankzij een achterneef van haar moeder toch lezen, schrijven en nog een heleboel meer. En als ze getrouwd is ontpopt ze zich tot een genereuze alleskunner zonder wie Shakespeare Shakespeare niet zou zijn geworden.  \n  \nWat heeft de grote schrijver zoal aan zijn vrouw te danken? Zij zorgt voor inkomsten zodat hij een paar dagen in de week niet hoeft te werken en tijd heeft om te schrijven. Zij regelt een kamertje waar hij dat rustig kan doen. Zij legt hem haarfijn uit waarom het toneel van hun tijd zo sleets is. Zij bekritiseert zijn eerste werken, waarin nogal wat zinnen voorkomen 'die veel te hoogdravend of overbodig waren'. Zij doet hem ideeën aan de hand die de plots van zijn toneelstukken spannender en interessanter maken. Zij coacht hem wanneer hij de moed dreigt te verliezen omdat zijn carrière maar niet van de grond wil komen.  \n  \nAnne is, kortom, de veelzijdige drijvende kracht achter de jonge schrijver die zijn vorm en succes nog moet vinden. En die rol blijft ze spelen wanneer haar man in Londen triomfen viert. Omdat hij nog maar weinig thuis is kan het bijna niet anders of zij is minder betrokken bij de werken die hij dan schrijft. Maar ze voegt wel een nieuwe rol toe aan haar toch al indrukwekkende repertoire door hem erop te wijzen dat het eigenlijk niet kan dat Jan en alleman maar van alles en nog wat in zijn teksten veranderen.  \n  \nDat Anne zich veel meer dan haar man bewust is van de grote waarde van zijn werk blijkt ook uit het feit dat hij zijn manuscripten laat rondslingeren, terwijl zij alle fragmenten die zij te pakken kan krijgen zorgvuldig bewaart. Niet alleen Shakespeare maar ook wij zouden dus veel aan Hathaway te danken hebben: door haar visionaire blik en grote ijver zouden niet alle overgeleverde teksten van Shakespeare verminkte versies van de originelen zijn.  \n  \nTel dit alles en nog zo het een en ander bij elkaar op en je kunt niet anders dan concluderen dat het voortvarend vertelde levensverhaal van Anne Hathaway in Gisterland te mooi is om waar geweest te kunnen zijn.\n\nFictie\n\nImme Dros\n\n***\n\nGisterland\n\nVan Oorschot; 264 pagina's; € 23,50.","intensity":0,"negativity":0,"cluster_id":47,"similar_texts":"text541"},{"id":"69","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/19/1","title":"Minder jonge mannen werken, de crisis ijlt na","text":"Voor wie emancipatie op de arbeidsmarkt belangrijk vindt, lijken het cijfers om van te dromen. Ouderen tussen 55 en 64 jaar hadden in 2018 veel vaker een baan dan in 2008. De arbeidsdeelname van vrouwen nam ook toe, in alle leeftijdscategorieën. Alleen bij jonge mannen, de groep die met voorsprong het vaakst werkt, nam de arbeidsparticipatie af. Van de mannen tussen de 25 en 44 jaar werkte in 2018 een kleine 90 procent, terwijl dat tien jaar eerder nog zo'n 94 procent was.  \n  \nDie opvallende daling heeft het Centraal Planbureau (CPB) nader onderzocht. En die heeft met emancipatie weinig van doen, zo blijkt. \"Juist bij jonge vaders met een gezin zien we de afname niet terug: die zijn net zo veel blijven werken\", concludeert Egbert Jongen, programmaleider arbeid bij het CPB. Het zijn vooral alleenstaande mannen die minder vaak werk hadden. Daarbij is het niet zo dat vrouwen en ouderen hun positie overnamen. De niet-meer-werkende jonge mannen raakten vooral hun werk kwijt door de gevolgen van de financiële crisis, onder andere in de bouw en industrie. Banen die verdwenen en voor een deel niet meer terugkwamen.  \n  \nZo ijlt de bankencrisis van 2008 nog steeds na op de arbeidsmarkt. De nasleep daarvan had namelijk grote gevolgen voor met name de bouwsector. Omdat de vraag naar nieuwe projecten afnam door de financiële malaise van de jaren ervoor, daalde het aantal arbeidsplaatsen vooral tussen 2010 en 2014 hard. Alles bij elkaar verdwenen er volgens cijfers van het Centraal Bureau voor de Statistiek zo'n 100.000 banen, in een sector waar het overgrote deel van de werkenden man is.  \n  \nEen deel van die banen - en werkenden - kwam terug toen de markt weer aantrok. Maar ook nu werken er nog altijd flink minder mensen in de bouw en industrie dan voor de crisis. \"We zien in deze sectoren dat het aantal banen al sinds de jaren negentig onder druk staat door automatisering\", licht Jongen toe. \"Dat speelt bij mannenberoepen sterker dan in sectoren als de zorg, waar veel vrouwen werkzaam zijn.\"  \n  \nWie die uitvallers in bouw en industrie precies zijn, heeft het CPB nog niet in beeld gebracht. \"Dit was een verkennende studie: we weten nu waar er rook is, zodat we later op zoek kunnen naar het vuur.\"  \n  \nDe daling van het percentage werkende jonge mannen past in een internationale trend, en is ook al vaker onderzocht. Uit Amerikaans onderzoek kwam bijvoorbeeld een verband naar voren tussen minder werken en méér gamen. Dat ziet het CPB in Nederland niet terug: jonge mensen gamen meer, maar dat gaat vooral ten koste van de tijd die ze aan tv kijken en uitgaan besteden.  \n  \nWel speelt in Nederland mee dat jongeren langer naar school gaan. Dat zorgt met name voor een daling van de arbeidsparticipatie bij de groep tot 25 jaar. Bij oudere twintigers heeft die tendens nog een beperkt effect, bij dertigers en jonge veertigers nauwelijks meer.","intensity":0,"negativity":2,"cluster_id":17,"similar_texts":"text780"},{"id":"70","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=f46a8dab543616deeea0#/pages/8","title":"Ministerie wil uitleg over ’spion’","text":"Ministerie wil uitleg over ’spion’\n\nDe moeder van Omar Radi demonstreert tegen zijn celstraf. \n\nDEN HAAG Het ministerie van Buitenlandse Zaken heeft Marokko om opheldering gevraagd over de beschuldiging dat de Marokkaanse journalist en activist Omar Radi voor Nederland zou hebben gespioneerd. \n\n„Het kabinet verwerpt de beschuldigingen met betrekking tot spionage en deze boodschap is direct hoog ambtelijk overgebracht aan de Marokkaanse ambassadeur in Den Haag”, schrijft demissionair minister Ben Knapen (Buitenlandse Zaken) donderdag aan de Tweede Kamer.\n\nRadi is in juli tot zes jaar cel veroordeeld.","intensity":0,"negativity":0,"cluster_id":11,"similar_texts":"text175"},{"id":"71","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/52/1","title":"Music of the Spheres","text":"### Recensies\n\nPop  \n★★  \nColdplay  \n  \nParlophone/Warner  \n  \nTen tijde van hun vorige album, Everyday Life uit 2019, leek Coldplay wat minder bezig met het maken van hits en stadionanthems. Geen opgewekte muziek - daarvoor maakte voorman Chris Martin zich te veel zorgen over klimaat en milieu. Hij kondigde aan dat zijn band het touren over de wereld in het vervolg anders zou aanpakken. Hoe precies hebben we nooit kunnen zien, want enkele maanden later begon wereldwijd de corona-ellende.  \n  \nMaar midden in de pandemie zag het Britse Coldplay, wereldwijd misschien wel de populairste rockband, kans om aan een nieuw album te werken. Echter, over milieu en andere zorgen die de wereld teisteren horen we ze niet op Music of the Spheres, hun negende studio-album in twintig jaar tijd. De band heeft de Zweedse hitproducer Max Martin in de armen genomen en klinkt uitbundig en opgewekt, zoals we Coldplay niet eerder een album lang hoorden.  \n  \nEen flinterdun sciencefictionthema bindt de liedjes, waarin Chris Martin vaststelt dat er genoeg hoop is voor de mensheid. 'I know we're only human', jubelt hij in Humankind, om eraan toe te voegen dat we best in staat zijn aardig voor elkaar te zijn.  \n  \nMeer diepgang is er in de liedjes, waarin 'hour' op 'power' rijmt, niet te bespeuren. Samen met Max Martin is het geluid behoorlijk dichtgemetseld. Dikke lagen synths overdekken de veelal bombastisch klinkende songs. Even is er een rustpunt met het mierzoete liefdesduet Let Somebody Go, dat Martin zingt met Selena Gomez en een kitscherig stukje samenzang in Human Heart. Om de jongste tieners binnen te halen is naast Martin en Gomez de Koreaanse boyband BTS uitgenodigd voor de nieuwste single My Universe.  \n  \nIn de credits zien we bovendien de naam van Martins 17-jarige dochter Apple terug. Die lijkt eigenlijk al te oud voor de wel heel gemakkelijke poptrucjes op dit album. Leuk, die opgepitchte stem van de zanger in Biutiful, in duet met de echte Martin, maar de hoop op een echt gepassioneerd klinkend Coldplay is dan wel vervlogen. Ook de gitaarsolo in het enige spannende, maar veel te lange nummer Coloratura brengt geen redding meer.","intensity":0,"negativity":0,"cluster_id":41,"similar_texts":"text464"},{"id":"72","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/nederland-ontbiedt-sloveense-ambassadeur-om-soros-tweet-premier-jansa-a4061914#20211015-79861-102","title":"Nederland ontbiedt Sloveense ambassadeur om Soros-tweet premier Janša","text":"Europese Unie Janša tweette donderdag een afbeelding met voornamelijk Nederlandse (oud-)Europarlementariërs als ‘marionetten’ van de Amerikaans-Hongaarse miljardair George Soros. Rutte noemt de tweet „smakeloos”.,Een tweet van de Sloveense premier Janez Janša heeft een diplomatiek relletje met Nederland in gang gezet. Donderdag werd de Sloveense ambassadeur in Den Haag op het matje geroepen om een in de woorden van demissionair premier Mark Rutte „smakeloze tweet” van Janša. Dat Rutte in een eigen tweet zo fel naar een EU-collega uithaalt, is hoogst ongebruikelijk.\n\nEen reactie van Janša zelf liet niet lang op zich wachten: de Sloveense premier riep Rutte, wederom via Twitter, op zijn „tijd niet te verdoen met ambassadeurs en persvrijheid” en in plaats daarvan „journalisten te beschermen van vermoord te worden op straat” - een verwijzing naar de moord op Peter R. de Vries.\n\nEerder op de dag stuurde Janša via twitter een afbeelding de wereld in waarop voornamelijk Nederlandse (oud-)Europarlementariërs als ‘marionetten’ van de Amerikaans-Hongaarse miljardair en filantroop George Soros werden afgebeeld. Later haalde Janša de tweet met de afbeelding, die in het verleden vaak gebruikt is door aanhangers van een extreem-rechtse complottheorie, weer weg.\n\nJanša’s uithaal richtte zich vooral op D66-Europarlementariër Sophie in ’t Veld, die op dit moment een onderzoeksmissie van het Europees Parlement naar de Sloveense rechtsstaat leidt. Slovenië bekleedt dit half jaar het roulerend voorzitterschap van de Europese Unie, maar binnen Europa leven al langer grote zorgen over de manier waarop Janša strijd voert tegen onder meer onafhankelijke media, de Ombudsman, de Rekenkamer en de anticorruptiecommissie.\n\nLees ook dit profiel: ‘Maarschalk Twito’ is de onbekende populist van Europa\n\nReputatie Janša\n\nOok het twittergedrag van Janša is inmiddels berucht. Zo feliciteerde hij vorig jaar - dagen voordat de stemmen geteld waren - Donald Trump met diens vermeende overwinning van de Amerikaanse presidentsverkiezingen. Ook haalt hij met enige regelmaat uit naar binnenlandse politieke tegenstanders, leden van de Sloveense sociaaldemocratische partij. Het begin van het Sloveense voorzitterschap verliep deze zomer ook al ongemakkelijk. Bij een bezoek van de Europese Commissie aan Ljubljana haalde Janša in een besloten vergadering hard uit naar de sociaaldemocratische oppositie, waarna Eurocommissaris Frans Timmermans weigerde plaats te nemen op een groepsfoto met de Sloveense premier.\n\nIn zijn reactie zegt Rutte „zo ver mogelijk afstand” van Janša’s tweet te nemen. Volgende week treffen de twee elkaar tijdens een EU-top in Brussel. Die bijeenkomst belooft toch al gespannen te worden: deze week liet Rutte de Tweede Kamer weten de top te willen gebruiken om de Europese Commissie op te roepen hard stelling te nemen tegen Polen. Ruttes voornemen is een reactie op een omstreden vonnis van het Poolse Constitutionele Hof dat het Poolse recht boven het Europese stelt.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":19,"similar_texts":"text234"},{"id":"73","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=f64d63ae1b61dcbf305b#/pages/50-51","title":"Nederlands elftal blijft een droom voor Bosz","text":"Nederlands elftal blijft een droom voor Bosz\n\nLYON „Natuurlijk zou ik ooit bondscoach willen worden, als die kans zich voordoet”, zegt Peter Bosz over een mogelijke, toekomstige job als keuzeheer van het Nederlands elftal. Na het vertrek van Ronald Koeman naar FC Barcelona was hij in beeld, al nam de huidige coach van Lyon het belletje van directeur topvoetbal Nico-Jan Hoogma toen niet al te serieus.\n\n„Zijn vraag was: ’ben je beschikbaar?’. Terwijl hij wist dat ik toen onder contract stond bij Bayer Leverkusen. Dat was het eigenlijk. Als mij was gevraagd of ik bondscoach wilde worden, was dat in ieder geval iets geweest om over na te denken. Ik denk dat ik ook in dat geval gewoon bij Leverkusen was gebleven. En nu heb ik bij Lyon een contract tot medio 2023. Als er mensen zijn die vooruit willen plannen en bepaalde ideeën hebben, mogen ze me bellen. Zolang dat niet gebeurt, houd ik er geen rekening mee.”\n\nBosz is ervan overtuigd dat zijn werkwijze ook bij een nationale ploeg werkt. „Het probleem is niet om mijn manier van spelen over te brengen, maar dat spelers die manier met hoge intensiteit aan moeten kunnen. Aan de andere kant: iedere speler die bij een topclub speelt, weet wat het is om met een hoge intensiteit te spelen.”","intensity":0,"negativity":0,"cluster_id":29,"similar_texts":"text294"},{"id":"74","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/58/1","title":"Ook intimi verliezen grip op Ihattaren","text":"### Eerst als onhandelbaar talent afgedankt bij PSV, toen verhuurd door Juventus en nu alweer uitgerangeerd bij Sampdoria\n\nRik Elfrink Sjoerd Mossou  \n  \nEindhoven/Genua  \n  \nFormeel is Mohamed Ihattaren 'om privéredenen' terug naar Nederland gereisd, zo stelde zijn tijdelijke werkgever Sampdoria deze week in een korte verklaring. Ook voor de uitwedstrijd tegen Cagliari van morgen zal de voormalig PSV'er daarom geen deel uitmaken van de selectie van Sampdoria.  \n  \nSinds hij op 1 september via een huurconstructie overkwam van Juventus, de club die hem voor een kleine twee miljoen euro overnam van PSV, zat Ihattaren pas één keer op de reservebank van Sampdoria, tegen Inter. Laat staan dat hij er aan spelen toekwam.  \n  \nDat is niet alleen een kwestie van gangbare 'aanpassingsproblemen', zo blijkt uit een rondgang langs direct betrokkenen in Italië en Nederland. De voetballer zelf geeft aan zich ongelukkig te voelen in Noord-Italië, maar vice versa zit ook zijn club inmiddels niet meer op de huurspeler te wachten.  \n  \nBij Sampdoria worstelen ze hevig met het gedrag en het gebrek aan professionaliteit van Ihattaren. De middenvelder trainde in Genua lange tijd individueel om beter in conditie te raken, maar de mensen in zijn omgeving kregen toen ook al amper grip op hem.  \n  \nIhattaren haakte onlangs voor het eerst aan bij de groepstrainingen van coach Roberto D'Aversa, maar is nog altijd niet fit genoeg. Ook privé blijkt hij daarbij steeds meer ongrijpbaar, worstelend met de reguliere mores van het bestaan als voetbalprof. Zo zou Ihattaren met regelmaat op en neer pendelen naar bekenden in Monaco en Milaan, allebei op zo'n tweeënhalf uur rijden van Genua.   \n  \nOok bij zijn vertrouwelingen groeien de zorgen over de voetballer. Na zijn vertrek door de achterdeur bij PSV hoopten zijn familie en zijn begeleiders dat Ihattaren in een nieuwe omgeving een frisse start kon maken. Zaakwaarnemer Mino Raiola wist de middenvelder met een vierjarig contract onder te brengen bij Juventus, dat hem direct doorverhuurde aan het meer familiaire Sampdoria.  \n  \nMaar die nieuwe start bracht weinig tot geen vooruitgang teweeg. Ihattaren kreeg in Italië een persoonlijk begeleider om hem te helpen bij allerlei praktische zaken, naast zijn eigen manager José Fortes Rodriguez, de man die hem namens Raiola al enkele jaren begeleidt. Het bleek echter niet voldoende om de voetballer in het gareel te krijgen. Zoals Ihattaren bij PSV al op een zijspoor belandde door bij herhaling afspraken niet na te komen, blijkt dat in Italië nog altijd een probleem.  \n  \nFortes Rodriguez wil er desgevraagd, om zijn pupil maximaal te beschermen, zo weinig mogelijk over zeggen. De oud-speler van AZ en RBC heeft nog altijd de hoop dat het kwartje een keer gaat vallen bij de 19-jarige speler, die in 2019 op jonge leeftijd zijn vader verloor en een zware tijd doormaakte.\n\nKantelpunt\n\nMensen die Ihattaren in die jaren van dichtbij volgden, zien in die gebeurtenis ook een kantelpunt. Vader Ihattaren was altijd een bindmiddel en een sterke 'pater familias'. Iemand die waakte over zijn kroost, beslissingen nam én streng kon zijn, daarbij ondersteund door oudere broer Yassir. Nadat vader wegviel, gingen de panelen al snel schuiven, ook binnen de familie Ihattaren.  \n  \nVoor zijn professionele begeleiders had dat ook impact. Fortes Rodriguez staat bekend om zijn aanpak van zogenoemde 'moeilijke jongens' en begeleidde tal van spelers 'met een gebruiksaanwijzing'. Ook Raiola zelf is een specialist op dat gebied, van Mario Balotelli tot de jonge Zlatan Ibrahimovic. Met Ihattaren heeft het duo er echter een dossier bij dat voortdurend tot hoofdpijn leidt.  \n  \nDe kans is inmiddels reëel dat Ihattaren binnenkort van zaakwaarnemer wisselt, de eerste gesprekken hierover zijn al gevoerd. Die nieuwe man staat dan meteen voor een beproeving: de carrière van de voetballer verkeert inmiddels al bijna twee jaar in een impasse. Sinds de KNVB en bondscoach Ronald Koeman hem binnen hengelden als potentieel Oranje-international, ging Ihattaren steeds minder spelen bij PSV.\n\nToekomst\n\nEn zijn toekomst wordt ondertussen alsmaar troebeler. Indien Ihattaren inderdaad niet meer terugkeert naar Sampdoria, kan hij pas in januari van club wisselen. Bij zijn feitelijke broodheer Juventus is voorlopig ook geen plaats voor de jonge voetballer. De club uit Turijn haalde Ihattaren deze zomer feitelijk op voorspraak van Raiola, maar alle partijen zijn het erover eens dat de Marokkaanse Nederlander geen aanspraak kan maken op een plek bij de A-selectie van Juve-trainer Massimiliano Allegri.  \n  \nIn Eindhoven volgen ze de strubbelingen rond Ihattaren met dubbele gevoelens. Bij veel PSV-medewerkers doet het pijn om één van de grootste talenten die de club recent voortbracht, zo te zien verdwalen. Een jonge, nog wat onvolwassen jongen die al heel snel hoog te paard werd gezet, zowel door de media als in de voetbalwereld zelf.  \n  \nTegelijk is de huidige situatie ook een bevestiging: bij PSV deden ze er intern jarenlang alles aan om Ihattaren te laten slagen. Ook in Eindhoven ontfermden tal van mensen zich over hem, in een poging de voetballer te helpen bij zijn weg naar volwassenheid. Toen dat keer op keer tot frustraties leidde, besloot de club zijn verlies te pakken en Ihattaren voor een relatief klein bedrag te laten gaan.  \n  \nDoor de buitenwereld werd dat veelal gezien als kapitaalvernietiging, maar inmiddels kantelt dat beeld. De mensen in zijn omgeving hopen vooral dat Ihattaren nog één herkansing krijgt zich te herpakken, nog voordat de enigszins gerenommeerde clubs definitief afhaken - en een zeer beloftevolle carrière in de knop breekt.","intensity":0,"negativity":1,"cluster_id":43,"similar_texts":"text518"},{"id":"75","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/44/1","title":"Op het tweede gezicht","text":"Als totalitaire leiders zich niet verwaardigen de naam van een tegenstander uit te spreken, kun je er donder op zeggen dat ze die serieus nemen. Dat Poetin de naam Navalny niet over zijn lippen krijgt, bewijst dat hij diens populariteit vreest. Xi Jinping, de leider van de Volksrepubliek China, refereert nooit aan Tsai Ing-wen, de president van de Republiek China oftewel Taiwan. De suggestie die hij wekt is dat zij irrelevant is. De leider van China heeft wel wat beters te doen dan de naam onthouden van de vrouw die aan de macht is op een afvallig eiland, zo groot als Nederland, in de Oost-Chinese Zee. Dat eiland moet die afvalligheid staken, meer woorden spendeert Xi er niet aan. Dan Tsai Ing-wen: zij zegt in elk optreden dat ze niet zal buigen voor druk van Xi Jinping.  \n  \nOf Xi in besloten kring de naam 'Tsai Ing-wen' wel uitspreekt, weten alleen China's hoogste bestuurders. Xi ként deze vrouw en haar opvattingen zeer zeker, anders had hij vorige week geen 56 bommenwerpers en gevechtsvliegtuigen over Taiwan laten scheren. Iemand mag officieel onbetekenend zijn, je verraadt jezelf als je wel de moeite neemt diegene te verrassen met een vergiftiging of militair machtsvertoon.  \n  \nEr zijn interessante overeenkomsten tussen Tsai Ing-wen (1956) en Carrie Lam (1957), de hoofdbestuurder van Hongkong. Allebei waren ze vroeger de beste leerling van de klas, studeerden ze in de vroege jaren tachtig in Engeland, schoten ze omhoog in bestuursfuncties en allebei zijn ze nu midden zestig. Maar waar de een zich ontpopte als zetbaas van Xi, maakt de ander de Chinese leider duidelijk: tot hier en niet verder, tot Hongkong, niet tot Taiwan.  \n  \nAls Xi zich heimelijk met Tsai bezighoudt, heeft hij daar redenen voor, want zij kent zijn politieke achilleshiel. Ze won al twee verkiezingen met de belofte dat de Republiek China zich niet zal laten inlijven. Ja: zij is gekozen. Taiwan logenstraft het idee van Xi's internationale apologeten dat democratie een westers exportproduct is dat oostelijk Azië prima kan missen. In Taiwan blijkt een meerderheid van de inwoners aan dit systeem te hechten. Xi's fanclub weet dat zijn covidaanpak superieur was aan die van democratieën, maar de democratie Taiwan damde dat virus nog beter én subtieler in.  \n  \nHet kan Xi ook steken dat Tsai een vrouw is. Bekijk beelden van klappende partijbonzen op zo'n reusachtig congres van de Chinese Communistische Partij (CCP): vrouwelijke bonzen zijn als klavertjes vier. Juist de ontwikkeling van Taiwan maakt inzichtelijk hoe patriarchaal de CCP de facto is. Onder de eerste vrouwelijke president werd Taiwan het eerste Aziatische land dat het homohuwelijk legaliseerde. Er waren geruchten dat Tsais eigen oriëntatie daarin een rol speelde. In de openbaarheid heeft ze er nooit iets over gezegd, behalve dat ze haar huishouden met twee katten deelt.  \n  \nXi Jinping weet óók dat hij een grote rol had in haar herverkiezing. In haar eerste termijn verging het Tsai Ing-wen zoals zoveel leiders in landen waar inwoners vrij spreken en blunders en mislukkingen vroeg of laat openbaar worden. Er waren schandalen, er was veel wat ze niet voor elkaar kreeg. Haar populariteit was tanende tót Xi in 2019 de repressie in Hongkong opvoerde. Wat het recordaantal Chinese gevechtsvliegtuigen in het luchtruim van Taiwan vorige week voor Ing-wen deed in de peilingen, laat zich raden.","intensity":0,"negativity":1,"cluster_id":39,"similar_texts":"text443"},{"id":"76","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/25/3","title":"Opzet Super League nu zonder vaste deelnemers","text":"### Voetbal\n\nInitiatiefnemers achter de Super League hebben een nieuwe opzet geschreven. De voetbalclubs stellen een competitie voor die openstaat voor alle clubs. In het eerste voorstel was dit voorjaar alleen plaats voor de grootste Europese clubs in een league zonder degradatie- en promotieregeling. De competitie zou nu uit twintig clubs moeten bestaan. Een divisie lager zouden dan nog eens twintig clubs spelen. De teams zouden actief blijven in hun nationale competities,meldt persbureau DPA. Na het eerste voorstel was het protest zo fel dat negen clubs zich al snel terugtrokken. Topclubs als Real Madrid noemen de Super League van levensbelang.","intensity":1,"negativity":0,"cluster_id":48,"similar_texts":"text630"},{"id":"77","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/15/1","title":"Paty's dood heeft vrijwel niets veranderd","text":"### 5 vragen: onthoofd vanwege spotprenten Frankrijk\n\n1\\. Hoe wordt zijn dood herdacht?\n\nDoor heel Frankrijk zijn herdenkingen georganiseerd. Dat begon afgelopen vrijdag met een eerbetoon aan de docent op alle Franse scholen. Het ministerie van Onderwijs had voorgesteld een minuut stilte te houden en in alle klassen een uur vrij te maken voor een gesprek over de gebeurtenissen, maar liet scholen verder vrij om de herdenking naar eigen inzicht in te vullen. Over één ding was minister van Onderwijs Jean-Michel Blanquer op voorhand strikt: alle verstoringen van het eerbetoon zullen worden bestraft.  \n  \nOp de school waar Paty doceerde, in Conflans-Sainte-Honorine, wordt vandaag nog een extra ceremonie gehouden voor leerlingen, ouders en docenten. Daarnaast organiseert de stad een optocht en wordt een standbeeld voor de docent onthuld. Ook in Parijs krijgt Paty vandaag diverse eerbetonen. Het plein tegenover de Sorbonne universiteit wordt omgedoopt tot square Samuel Paty, en bij de ingang van het ministerie van Onderwijs wordt een gedenkplaat onthuld in het bijzijn van premier Jean Castex, een aantal ministers en de familie van Samuel Paty. 's Middags ontvangt president Emmanuel Macron de familie in het Elysée.\n\n2\\. Wat weten we intussen over de toedracht van de moord?\n\nOp 6 oktober had Paty in een les over de vrijheid van meningsuiting spotprenten getoond van de profeet Mohammed. Bewust van de gevoeligheid had hij de leerlingen voorbereid; wie dat wilde, kon het klaslokaal verlaten of zijn ogen sluiten. Een van zijn leerlingen, de 13-jarige Z., was die dag niet op school - ze was geschorst na gedragsproblemen en herhaaldelijk spijbelen. Tegen haar vader loog Z. dat Paty haar had gedwongen naar de spotprenten te kijken. Daarop zou ze haar leraar voor islamofoob hebben uitgemaakt en de klas uit zijn gestuurd. Die leugen kwam uiteindelijk dit voorjaar uit en bleek het begin van wat een dramatische gebeurtenis zou worden. De vader van het meisje begon naar aanleiding van de leugen een haatcampagne tegen de docent, met video's op sociale media waarin hij Paty met Hitler vergeleek en opriep tot actie. Die video's bereikten uiteindelijk ook Abdoullakh Anzorov, een 18-jarige jongen van Tsjetsjeense komaf, die de docent enkele dagen later in de buurt van zijn school vermoordde en onthoofdde.\n\n3\\. Zijn de daders van de aanslag intussen veroordeeld?\n\nKort na de aanslag werd de dader door de politie doodgeschoten. Maar het onderzoek naar wat er precies is gebeurd tussen de gewraakte les en het moment van de aanslag is nog gaande. Intussen zijn vijftien verdachten aangewezen. Een daarvan is Z., die onder toezicht staat en wordt aangeklaagd voor laster. Haar vader wordt verdacht van medeplichtigheid aan de moord en zit in voorlopige hechtenis. Daarnaast worden vijf kinderen van de school aangeklaagd voor hun rol in de zaak - zij zouden tegen betaling van 350 euro na de les Paty hebben aangewezen aan de aanslagpleger. De vijf zijn voorlopig ondergebracht bij familie buiten het departement. Ze zeggen zelf geen contact te hebben gehad met de terrorist noch een idee te hebben gehad van zijn bedoelingen. Dan zijn er nog drie vrienden van Anzorov, van wie een wordt verdacht van samenzwering en de andere twee van hulp bij het kopen van een wapen en vervoer naar de school van Paty. En tot slot is er een handvol verdachten die betrokken zou zijn geweest door het verspreiden van belastende video's over de docent. De verwachting is, dat het onderzoek nog zeker twee tot drie jaar zal duren.\n\n4\\. Na de aanslag beloofde premier Castex voortaan een snellere, ferme reactie als een leraar wordt bedreigd. Wat is daarvan terechtgekomen?\n\nHoewel het ministerie geen aantallen wil geven, nemen de verzoeken van docenten om bescherming toe, en zouden die 'onverwijld' worden ingewilligd. Maar vanuit leraren zelf klinkt veel kritiek. Didier Lemaire, een filosofiedocent uit Trappes die een alarmerend boek schreef over de situatie op Franse scholen en zelf bedreigd zou worden door islamisten, sprak deze week bij Europe 1 van een totale verzaking door de staat. Een jaar na de moord worden volgens Lemaire nog regelmatig leraren met de dood bedreigd zonder bescherming te krijgen. 'Er is niets veranderd sinds Samuel Paty.'\n\n5\\. Is er verder iets gebeurd in het onderwijs sinds de dood van Paty?\n\nIn de nasleep van de gebeurtenissen kondigde minister Blanquer aan het burgerschapsonderwijs te versterken. Er zou meer lestijd komen om onderwerpen als laïciteit en vrijheid van meningsuiting te behandelen. Zoals ook bij Paty worden die lessen vaak gegeven door docenten geschiedenis en aardrijkskunde. 'We hebben veel gepraat, sommigen hebben veel gehuild, maar er is niets veranderd', vatte de woordvoerder van leraren uit het vak de situatie bondig samen. Er is nauwelijks extra lestijd, en leraren beklagen zich over de Republikeinse Gids die het ministerie aan scholen heeft gestuurd. 'De gids is een visie van laïciteit die men wil opleggen', zei een docent van vakbond Snes-FSU. 'We krijgen een handleiding met instructies voor gebruik. Dat is niet wat docent-zijn inhoudt. Bij dit soort vragen past geen kant-en-klaar denken.'","intensity":0,"negativity":1,"cluster_id":42,"similar_texts":"text47"},{"id":"78","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/2/5","title":"Peter Verhelst wint de Huygensprijs","text":"### personalia\n\nDe Vlaamse dichter en schrijver Peter Verhelst ontvangt de Constantijn Huygensprijs 2021. De jaarlijkse literaire oeuvreprijs wordt op 23 januari aan hem uitgereikt op het Haagse literatuurfestival Winternachten. De jury noemt het oeuvre van Verhelst, met titels als Tongkat, Zwerm en Nieuwe sterrenbeelden, 'adembenemend'. \"Hij is de verdiende laureaat van de Constantijn Huygensprijs.\" Verhelst debuteerde in 1987 met de dichtbundel Obsidiaan. Hij ontving een groot aantal prijzen, waaronder de Jan Campertprijs en de Gouden Griffel.","intensity":0,"negativity":0,"cluster_id":12,"similar_texts":"text177"},{"id":"79","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/8/3","title":"Pfizer: Vaccin is kindveilig","text":"### Vijf-plussers\n\nPfizer en BioNTech vinden dat hun coronavaccin ook kan worden gebruikt om kinderen van vijf tot en met elf jaar te vaccineren. De farmaceuten hebben hun testgegevens gedeeld met de Europese toezichthouder, het Europees Geneesmiddelenbureau in Amsterdam.  \n  \nDe toezichthouder zal de uitkomsten beoordelen en beslissen of het middel veilig is voor vijf-plussers. Als dat zo is, wordt de voorwaardelijke marktvergunning voor het vaccin aangepast. Het delen van de testgegevens is de laatste stap daarvoor, aldus Pfizer.  \n  \nHet vaccin van Pfizer en BioNTech is in Europa al goedgekeurd voor iedereen boven de twaalf. Aan de laatste proeven hebben 2268 kinderen van vijf tot en met elf jaar meegedaan. Zij kregen twee prikken van elk 10 microgram van het vaccin; minder dan de 30 microgram per prik voor twaalf-plussers.  \n  \nDe kinderen van elf jaar en jonger maakten evenveel antistoffen aan als zestien- tot 25-jarigen en de bijwerkingen waren mild, aldus de bedrijven. Zij hebben die uitkomsten gedeeld met de Amerikaanse toezichthouder, in de hoop ook in de VS groen licht te krijgen.  \n  \nPfizer en BioNTech onderzoeken daarnaast het effect van het vaccin bij kinderen van zes maanden tot en met vier jaar. Die groep krijgt 3 microgram vaccin per prik.","intensity":0,"negativity":0,"cluster_id":15,"similar_texts":"text440"},{"id":"80","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=6de99db0bef8157fb045#/pages/4-5","title":"pijl en boog-aanslagpleger kwam ’met een waarschuwing’","text":"pijl en boog-aanslagpleger kwam ’met een waarschuwing’\n\nEspen Andersen Brathen sloeg in Noorwegen toe met pijl en boog. \n\ndoor Silvan Schoonhoven en Marcel Vink\n\nKONGSBERG De veiligheidsdiensten van Noorwegen gaan uit van een terroristisch motief voor de aanslag met pijl en boog en een mes. De aanval kostte woensdagavond in het plaatsje Kongsberg vijf mensen het leven.\n\nDe schutter is de 37-jarige Espen Andersen Brathen, die een Deense moeder en Noorse vader heeft. Hij is bekeerd tot de islam en bezocht meermaals de moskee in Kongsberg, verklaarde de voorzitter van het bestuur aan TV2.\n\n„Hij kwam hier langs en viel op”, zegt Oussama Tlili, die toevoegde dat de man toespraken hield. „Die waren onsamenhangend. Hij zei dat hem van boven was opgedragen een boodschap over te brengen aan de hele wereld. We namen het eerlijk gezegd niet zo serieus. Hij kwam in ieder geval niet voor het gebed.”\n\nIn een video die hij in 2017 op YouTube plaatste, en die inmiddels offline is gehaald, zegt Espen Andersen Brathen onder meer dat hij nu moslim is, en dat hij zichzelf beschouwt als boodschapper. „Ik kom met een waarschuwing”, begint hij zijn warrige betoog. „Is dit echt wat je wilt? En voor iedereen die het goed wil maken, is het zover.” Het leek een video bedoeld om meer mensen te overtuigen de islam aan te hangen.\n\nEr waren al langer signalen dat de man radicaliseerde en gewelddadig gedrag vertoonde. Andersen Brathen bedreigde vorig jaar zelfs zijn vader. Hij zou als dreigement een revolver hebben neergelegd op de sofa. Ook buren bedreigde hij. Zijn geestelijke gezondheid zal worden beoordeeld door forensisch-psychiatrische deskundigen.\n\nEspen Andersen Brathen schoot woensdagavond met pijl en boog – in Kongsberg, zo’n 70 kilometer van hoofdstad Oslo – vier vrouwen en een man dood in de leeftijd van 50 tot 70 jaar. Enkele slachtoffers vielen bij een supermarkt, maar sommigen werden in hun huis gevonden.\n\nGetuige Sarkis Younan vertelde lokale media naar de Netflix-serie Squid Game te kijken. „Ik hoorde sirenes en zag blauw licht, maar dacht dat het in de tv-serie was die ik keek. Plots hoorde ik de politie schreeuwen: ’Laat je wapen vallen!’”\n\nHet dreigingsniveau in het Scandinavische land is niet verhoogd na de aanslag, omdat het erop lijkt dat de man op eigen houtje handelde. \n\nDe terrorismedreiging wordt in Noorwegen nog steeds als matig beschouwd.\n\nNoorwegen werd tien jaar geleden opgeschrikt door de bloedige aanslag van de rechts-extremist Anders Breivik, die 77 dodelijke slachtoffers maakte en 319 gewonden. Hij pleegde een bomaanslag in Oslo en beschoot jonge socialisten op het eilandje Utoya. Noorwegen bleef grotendeels gevrijwaard van jihadistisch geweld, wel werden er aanslagplannen verijdeld. In februari werd een IS-aanhanger aangehouden die slachtoffers wilde vergiftigen. \n\nVeiligheidsdiensten houden er rekening mee dat radicale moslims – maar ook rechtsextremisten – zullen proberen terroristische aanslagen te plegen in het land. \n\nAl langer signalen dat hij radicaliseerde","intensity":0,"negativity":0,"cluster_id":35,"similar_texts":"text40"},{"id":"81","publisher":"De Volkskrant","date":"2021-10-15","url":"https://krant.volkskrant.nl/titles/volkskrant/7929/publications/1386/articles/1464299/5/2","title":"Premier bij nader inzien liever niet transparant over uitgaven koning","text":"Dit heeft de premier donderdag gezegd in de Tweede Kamer in het jaarlijkse debat over de begroting van het Koninklijk Huis. Rutte beloofde vorig jaar nog 'ruimhartig' te zullen antwoorden, maar vindt inmiddels dat hij 'beter had moeten weten'.  \n  \nDe koning ontvangt een uitkering die bestaat uit salaris (de A-component), dit jaar iets meer dan 1 miljoen, en een vrij te besteden B-component van ruim 5 miljoen. Dat bedrag roept veel vragen op, omdat de hele Dienst van het Koninklijk Huis met zo'n 300 medewerkers al ten laste komt van de Rijksbegroting.  \n  \nVorige week legde Rutte in een brief aan de Tweede Kamer uit dat de koning het geld onder meer besteedt aan een tiental specifieke managementfuncties in de hofhouding, alsmede aan enkele 'persoonlijk adviseurs en particulier secretarissen' die ook tot de hofhouding behoren. Verder wilde hij niet gaan. Informatie over andere, ook materiële uitgaven zouden te zeer raken aan de persoonlijke levenssfeer.  \n  \nPvdA-Kamerlid Barbara Kathmann was het daar mee oneens. 'Het gaat om een normale motie die beter inzicht vraagt in de uitgaven van ons belastinggeld, niet om de bonnetjes van elk rolletje drop dat de koning koopt.' Ze wees erop dat de afgelopen dagen 'een batterij aan juristen gehakt heeft gemaakt' van Ruttes verdediging dat hij bij meer informatie op 'de grenzen van de Grondwet' stuit.  \n  \nIn de Grondwet ligt de bescherming van de privacy vast (artikel 10) en heeft de koning het recht 'zijn Huis' in te richten (artikel 41). Onder anderen advocaat Geert-Jan Knoops stelde op Twitter dat 'inrichting' van de hofhouding iets anders is dan 'kosten' van de hofhouding. 'Premier legt Grondwet onjuist uit', aldus Knoops.  \n  \n'De manier waarop de premier hiermee omgaat, neem ik hoog op', zei D66-Kamerlid Joost Sneller. Hij vond dat de Grondwet 'oneigenlijk wordt opgerekt'. Hij riep in herinnering dat het verzoek om meer openheid was gebaseerd op een aanbeveling van de Algemene Rekenkamer. Die adviseerde 'elke vijf jaar een toets uit te voeren om te beoordelen of de hoogte van de B-component nog passend is bij de hoogte van de personele en materiële uitgaven van de koning'.  \n  \nSneller verbaasde zich ook over de afwezigheid van een zogenoemde beslisnota bij Ruttes terughoudende opstelling. Beslisnota's worden in het streven naar een nieuwe bestuurscultuur sinds 1 juli meegestuurd met kabinetsbesluiten, zodat de Kamer kan zien welke adviezen aan een beslissing ten grondslag liggen. Bij de Kamerbrief van vorige week zat alleen een eenregelig advies: 'instemmen met verzending'.  \n  \n'Een cynicus zou zeggen: typisch Rutte', merkte Sneller op. 'Maar ik ben een optimist. Dus vraag ik: is er echt geen enkel juridisch advies gegeven?' Rutte antwoordde dat een beslisnota in dit geval strijdig zou zijn met de ministeriële verantwoordelijkheid en de eenheid van de Kroon, zich beroepend op een 'voorlichting' door de Raad van State uit 2016. 'Maar die kende u vorig jaar ook al', mopperde Sneller. 'Nu is voor ons op geen enkele manier na te gaan wat de achterliggende overwegingen zijn geweest. Dat is zelfs geen begin van transparantie.'  \n  \nToch moest de Kamer (slechts 9 van de 19 fracties namen deel aan het debat) het ermee doen. Rutte: 'Er zullen altijd schurende elementen zijn als een hoogadellijke familie door erfopvolging het staatshoofd levert.'","intensity":0,"negativity":0,"cluster_id":3,"similar_texts":"text110"},{"id":"82","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=1f45cd8618637eeb0b2e#/pages/6-7","title":"Prik vanaf 5 jaar bekeken","text":"Prik vanaf 5 jaar bekeken\n\nEMA beoordeelt coronavaccin\n\nNEW YORK Pfizer en BioNTech willen dat hun coronavaccin ook kan worden gebruikt om kinderen van 5 tot en met 11 jaar oud in Europa te vaccineren. De farmaceuten hebben gegevens over de proeven met het middel gedeeld met de Europese toezichthouder, het Europees Geneesmiddelenbureau (EMA) in Amsterdam.\n\nDe toezichthouder moet de uitkomsten beoordelen en beslissen of het middel inderdaad gebruikt kan worden voor iedereen van 5 jaar en ouder. Daarvoor zou de voorwaardelijke marktvergunning voor het vaccin moeten worden aangepast. Het delen van de gegevens is de laatste stap daarvoor, licht een woordvoerder van Pfizer toe.\n\nHet coronavaccin van Pfizer en BioNTech is in Nederland en de andere Europese landen al goedgekeurd voor iedereen van 12 jaar en ouder. Aan de laatste proeven hebben 2268 kinderen van 5 tot en met 11 jaar meegedaan. Zij kregen twee prikken van elk 10 microgram van het vaccin. Dat is minder dan bij mensen van 12 jaar en ouder. Zij krijgen 30 microgram per prik. Ondanks de lagere dosis maakten de kinderen van 11 jaar en jonger evenveel antistoffen aan als 16- tot 25-jarigen, zeggen Pfizer en BioNTech. Bovendien zouden de bijwerkingen mild zijn geweest. De twee bedrijven hebben die uitkomsten ook al gedeeld met de Amerikaanse toezichthouder, in de hoop daar groen licht te krijgen.\n\nPfizer en BioNTech doen ook al onderzoek naar het effect van het vaccin bij kinderen van 6 maanden tot en met 4 jaar. Die groep krijgt 3 microgram vaccin per prik, dus een tiende van de dosis die 12-plussers krijgen.","intensity":0,"negativity":0,"cluster_id":15,"similar_texts":"text211"},{"id":"83","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/problemen-met-levering-bij-ikea-in-elk-geval-tot-2022-a4061934#20211015-79861-301","title":"Problemen met levering bij IKEA in elk geval tot 2022","text":"Voorraadtekorten IKEA is het zoveelste bedrijf dat kampt met  voorraadtekorten door problemen met levering uit onder meer China.,Minstens zo ingewikkeld als het in elkaar zetten van een IKEA-meubel: de toeleveringsketen van de Zweedse multinational. En laat de keten nu net in de problemen komen. Donderdag waarschuwde topman Jon Abrahamsson Ring van Inter IKEA, de wereldwijde franchisegever van de meubelgigant, dat het bedrijf met voorraadtekorten kampt door leveringsproblemen. Daardoor zullen bepaalde producten de komende maanden niet beschikbaar zijn. „Onze grootste uitdaging is goederen uit China verscheept te krijgen”, liet de topman donderdag in een verklaring weten.Naar verwachting houden de voorraadtekorten tot in ieder geval augustus 2022 aan, waarna het nieuwe boekjaar begint. Abrahamsson Ring: „Dit is een zeer grote uitdaging voor de hele toeleveringsinfrastructuur.”Door een tekort aan containers en drukte in de haventerminals, ontstaan tijdens de pandemie, kampen diverse grote retailbedrijven met problemen in de toeleveringsketen. Die leiden tot voorraadtekorten – en daardoor ook mogelijk tot stijgende prijzen voor consumenten. Het Amerikaanse Nike, het Zweedse Hennes & Mauritz, het Britse Asos en in Nederland Action lieten al weten problemen te ondervinden op dit gebied. Abrahamsson Ring is niet van plan de gestegen kosten voor containervervoer door te berekenen aan de consument. „We willen IKEA betaalbaarder maken” zei hij tegen financieel persbureau Bloomberg. Het bedrijf (225.00) werknemers in dertig landen) focust daarom op omzetvergroting in de goedkopere producten. IKEA werkt nu voor zijn transport aan alternatieven. Zo huurt het zelf containers in en probeert goederen via een treinverbinding van China naar Europa te vervoeren. IKEA heeft een recordjaar achter de rug. De omzet steeg het afgelopen boekjaar met 5,8 procent tot 41,9 miljard euro, maakte het bedrijf donderdag bekend. Het profiteerde van thuiswerkers die hun interieur onder handen namen en online winkelden. Ook Nederlandse bedrijven ondervinden last van de chaos in de internationale toeleveringsketen. „Er zijn momenteel enorme vertragingen”, zegt Peter van Herk, die vanuit het Rotterdamse expediteursbedrijf Ritra internationale transport overzee coördineert. „Rederijen spelen in op de schaarste. Waar je eerst 2.000 euro huur betaalde voor een container, kan dat nu ineens 10.000 euro zijn.” De vertragingen en bijbehorende chaos merkt Van Herk in de praktijk. „Dan krijg ik een dag van tevoren een mail: uw boot is drie dagen vertraagd. Dan moet je het natransport over land afbellen, het laadadres, nieuwe afspraken maken. Het is dubbel werk.”Van Herk heeft één advies voor mensen die wellicht bang zijn dat hun favoriete meubels straks niet meer te koop zijn bij IKEA. „Ga eens naar de kringloopwinkel of kijk op Marktplaats. Dan weet je in ieder geval dat je het na aankoop gelijk in huis hebt.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":0,"cluster_id":51,"similar_texts":"text696"},{"id":"84","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/18/6","title":"Redder van Evergrande laat verstek gaan","text":"Het Chinese staatsbedrijf Yuexiu Property trekt zich terug als koper van het hoofdkantoor van vastgoedontwikkelaar China Evergrande Group. Dat meldden bronnen aan persbureau Reuters. Met de verkoop zou een bedrag van omgerekend 1,5 miljard euro zijn gemoeid. Evergrande kampt met 260 miljard euro aan schulden. Het heeft al drie ronde van rentebetalingen op obligaties gemist.","intensity":0,"negativity":1,"cluster_id":18,"similar_texts":"text218"},{"id":"85","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/45/1","title":"Rijk door mensen verslaafd te maken","text":"### Pijnstiller-epidemie\n\nIn het eerste decennium na de eeuwwisseling stierven vele Amerikanen in de bloei van hun leven. Bijna niemand vroeg zich af wie daarvoor verantwoordelijk was. Er was wel een oorzaak aan te wijzen: de pijnstillers die waren voortgebracht door het medisch-farmaceutisch complex (en die nog steeds elk jaar tot tienduizenden overdosisdoden leiden). Maar een schuldige? Hoewel Amerikanen hun moordenaars graag een gezicht geven, bleven de hoofdpersonen in dit verhaal lange tijd min of meer anoniem.  \n  \n'De Sacklers werden soms wel genoemd in artikelen over de opiatenepidemie', zegt de Amerikaanse journalist Patrick Radden Keefe (45). 'Dan dacht ik: vertel me meer over die mensen. Maar het bleef bij kleine hapjes. Niemand maakte er een hele maaltijd van.'  \n  \nDe familie Sackler stond bekend als een familie van filantropen, gulle gevers aan kunst en wetenschap, die graag hun naam schreeuwden van de daken van de instellingen die ze steunden. Je had de Sackler-vleugel in het Metropolitan Museum in New York, het Sackler Center for Arts Education van het Guggenheim, de Sackler Room in de National Gallery in Londen, de Sackler Escalator in het Tate Modern, de Sackler Library in Oxford, een Sackler-zaal in het Louvre in Parijs, een Sackler-trap in het Joods Museum in Berlijn, en een Sackler-lezing, een Sackler-leerstoel, een Sackler-beurs en een Sackler-laboratorium in ons eigen Leiden.  \n  \nDat ze daarnaast de eigenaren waren van het pillenbedrijf Purdue Pharma hielden ze liever stil. Purdue was een bedrijf in Connecticut dat in 1995 OxyContin had uitgevonden, een pijnstiller met dezelfde werkzame stof als heroïne, die de grote wegbereider was geworden van de opiatenepidemie. Dáár kwamen de miljarden vandaan waarmee ze goede sier maakten in de villa's en country clubs van de miljonairsenclave Greenwich, op de gala's en vernissages van New York, in de musea en universiteiten van hun geboortestad en de rest van de wereld.  \n  \n'Dat de Sacklers de eigenaren en commissarissen waren van Purdue was niet terug te vinden op de website', zegt Radden Keefe. 'Terwijl hun naam wel groot op een roltrap in het Tate Modern staat.' Daar wilde hij meer van weten. Zijn onderzoek mondde dit voorjaar uit in een onthullend boek, Empire of Pain, dat nu in het Nederlands is vertaald als Het pijnstillerimperium. Eerder deze maand was Radden Keefe in Nederland om over zijn boek te spreken, als toonbeeld van verhalende journalistiek in de Gerard van Westerloo-lezing, en als schrikbeeld van het moderne Amerika voor het John Adams Institute.  \n  \nWanneer dacht u: hier moet ik over schrijven?  \n  \n'Ik schreef in 2012 in The New York Times Magazine een groot verhaal over de bedrijfsmatige kanten van het Mexicaanse Sinaloa-kartel van El Chapo. Ik keek naar de drugshandel als een businesscase. Ik schreef over de markt, de organisatie, productlijnen, de productieketen, het rendement. Ze zijn zeer rationeel en commercieel. Ze zien een behoefte, en die willen ze vervullen. Opvallend was dat je rond die tijd meer heroïne dan ooit over de grens zag komen. De vraag was: waarom? Het antwoord: vanwege de opiatencrisis.'  \n  \nNa de lancering van OxyContin pakte Purdue het voortvarend aan. Tot dan toe werden soortgelijke pijnstillers alleen aan kankerpatiënten voorgeschreven, en na operaties gebruikt. Maar nu stuurden de Sacklers honderden artsenbezoekers het land in, allereerst naar de oude mijnstreken in de Appalachen, waar veel mensen woonden met onduidelijke chronische klachten. De lokale huisartsen bleken makkelijk te overtuigen, zeker nadat toezichthouder FDA het licht heel welwillend op groen had gezet voor bredere toepassing. De FDA gaf zelfs goedkeuring aan een claim dat de pil 'misbruikbestendig' zou zijn.  \n  \nDe pillen werkten geweldig en werden ook populair onder mensen zonder pijn: ze werden verkruimeld en als poeder gerookt of direct geïnjecteerd. Apotheken in gehuchten in West Virginia en Kentucky verkochten soms miljoenen pillen per jaar. Toen de pillen na een jaar of tien iets beter werden gereguleerd, vluchtten de verslaafden naar andere opiaten zoals heroïne en het nog veel sterkere fentanyl, geïmporteerd uit Mexico en China. Opiaten groeiden uit tot de belangrijkste onnatuurlijke doodsoorzaak in Amerika, vóór auto-ongelukken en vuurwapens. Hoewel de coronapandemie het probleem tijdelijk heeft versluierd, sterven er nog dagelijks bijna tweehonderd Amerikanen aan een overdosis pijnstillers.\n\nToen u interesse kreeg in dit onderwerp, was de crisis in volle gang. Er was zelfs al een rechtszaak geweest tegen Purdue Pharma. Toch bleven de Sacklers buiten beeld. Wat zag u dat andere journalisten niet zagen?\n\n'Ik werk bij The New Yorker, en daar zijn we langzaam. Ik hoef geen breaking news te brengen, ik maak van die lange stukken. Daarbij bouw ik voort op wat anderen hebben gedaan. Er was wel wat geschreven over Purdue en de Sacklers: door The New York Times in 2003, en door Sam Quinones in zijn boek Dreamland. Maar als ik die verhalen las, wilde ik vooral meer weten over die familie, terwijl die slechts terloops werd behandeld, als bijzaak.  \n  \n'Ik wilde in mijn artikel dat in 2017 verscheen, van hen de hoofdzaak maken. Er waren al veel feiten bekend, maar ze waren nog niet verbonden op een manier dat de familie niet meer zou kunnen ontsnappen. Zij zijn niet de enige schurken in deze geschiedenis, maar hun bedrijf was wel de pionier. En dan heb je zo'n familie met een reputatie, zo deugdzaam en genereus, met hun naam overal, behalve op de website van hun bedrijf. Daar wilde ik over schrijven. Niet per se over de opiatencrisis.'  \n  \nDe Sacklers arriveerden begin 20ste eeuw als immigranten uit Oost-Europa, en belandden in Brooklyn. Vader begon als groenteboer, de zonen gingen geneeskunde studeren. De oudste, Arthur, deed onderzoek naar geesteszieken, maar had tegelijkertijd een reclamebureau. Daarmee bedacht hij advertentiecampagnes voor het kalmeringsmiddel Valium, dat uitgroeide tot het meest voorgeschreven medicijn van het land. Een van de noviteiten van Arthur was dat hij zijn reclames direct op artsen richtte. Daarnaast gaf hij een medisch tijdschrift uit, waarmee hij miljoenen artsen in het land bereikte. Zijn reclamebureau en het tijdschrift deelden hetzelfde kantoor, en deelden zelfs werknemers. Die twee petten vond hij alleen maar handig. Arthur was een man met overal pannetjes op het vuur. Hij trouwde drie vrouwen, met nogal wat overlap. Met zijn jongere broers kocht hij in 1952 een kleine fabrikant van anti-oorsmeer- en laxeermiddelen, met de naam Purdue Frederick.  \n  \nHad u verwacht dat u zo'n totaal geëscaleerde Amerikaanse droom zou aantreffen?  \n  \n'Het was een tijd van mogelijkheden voor jonge witte mannen, de Sacklers voelden dat aan. Arthur is een van de grote Amerikaanse personages van de 20ste eeuw. Doordat hij tegelijkertijd onderzoeker en reclameman was, overbrugde hij de barrière tussen medicijnontwikkeling en commercie. Hij heeft de wereld gecreëerd waarin OxyContin zo groot kon worden.  \n  \n'Het rare met verhalende non-fictie is dat je iets hoopt te schrijven dat als een roman voelt. Maar het ís geen roman, dus je mag niks verzinnen. Je moet blijven zoeken en hopen dat je op enig moment een steen omdraait waar goud onder ligt. Mijn goud was een brief van Isaac Sackler, de pater familias, aan zijn kinderen. Hij schrijft: als je een fortuin verliest, kun je een nieuw fortuin verdienen. Maar zorg dat je altijd je goede naam behoudt. Als je die verliest, ben je hem voor altijd kwijt. Toen viel alles op zijn plek. Het helpt het mysterie te ontrafelen waarom deze familie al zeven decennia zo maniakaal haar naam op dingen zet. De brief is ook een tragische vooruitwijzing naar het einde van het verhaal. Honderd jaar nadat Isaac dat schreef, verliest de familie haar goede naam.'  \n  \nIs het geen traditie van Amerikaanse rijken om via goede doelen hun naam op te vijzelen?  \n  \n'De Sacklers zijn niet de enigen die via filantropie aan reputatiemanagement doen. Veel meer giften zijn verdacht. Het is een groot dilemma voor de instellingen die geld van zulke gulle gevers krijgen. Iemand van het Metropolitan Museum in New York zei tegen me: als we een morele lakmoesproef houden voor onze donateurs, dan zijn de Sacklers niet de enigen die afvallen. Dan komen we in grote problemen.  \n  \n'De connectie die de rijken willen maken met de kunstwereld zegt al veel. Die lui geven meestal geen zak om kunst, tot ze miljardairs zijn. Als ze alle materiële dingen hebben - huis, boot, vliegtuig - dan gaan ze op Picasso's azen. Het is het enige waarmee ze hun status verder kunnen verhogen. Het is ook een onsterfelijkheidsdingetje; je zet je naam ergens op, dan leeft die voort na je dood. Maar het gaat ook om het witwassen van een reputatie. Het is een afleidingsmanoeuvre. De Sacklers zagen filantropie niet als gift, maar als een zakelijke transactie, met doortimmerde contracten over wat ze gaven en wat ze ervoor terugkregen.'  \n  \nInstellingen werken zelf mee aan deze witwasoperatie. Neem het in memoriam dat de Universiteit Leiden schreef toen in 2017 de jongste van de drie broers stierf, Raymond, die zijn naam aan veel academische instituten en evenementen had verbonden. Het persbericht was lovend, maar over de herkomst van zijn geld was het kort. 'Dr. Sackler maakte fortuin als ontwikkelaar van medicijnen', stond er. Welke medicijnen, dat stond er niet bij.  \n  \n'Dat is normaal', zegt Radden Keefe. 'Toen Arthur Sackler zijn collectie met Aziatische kunst in 1987 naliet aan het Smithsonian, de nationale musea in Washington, schreven ze een prachtige biografie over hem. Heel uitgebreid, maar heel selectief. Daarin staat wel dat hij hoofdredacteur was van de schoolkrant, maar geen woord over de reclamefirma die hij had gerund, waarmee hij het land aan de valium had gekregen. Dat was veertig jaar zijn belangrijkste werk! Daarmee had hij die Aziatische kunst betaald. Kennelijk moest de herkomst van het geld verborgen blijven.'\n\nZijn er nu instellingen die de naam Sackler van hun gevel halen?\n\n'Sommige, zoals het Smithsonian, het Louvre, de Serpentine Galleries in Londen. Het Metropolitan Museum neemt geen geld meer aan. Het verdrietige met veel van deze instellingen is dat ze pas gaan bewegen als ze aan de schandpaal worden genageld. Ze hopen zo lang mogelijk dat het zal overwaaien.'\n\nWas dat uw bedoeling, een schandpaal bouwen?\n\n'Ik ben een journalist, geen activist. Het is niet mijn grote plan om die naam neer te halen. Ik heb wel een hekel aan hypocrisie, aan verhulling, aan mensen die hopen dat de waarheid niet naar boven komt. Ik heb een zekere bewondering voor de universiteit van Oxford. Zelfs geconfronteerd met al deze verhalen zeggen zij: wij houden van de Sacklers! Ze zijn zo goed voor ons geweest. Dat waardeer ik meer dan museumdirecteuren die de telefoon niet opnemen.'\n\nMaar is het noodzakelijk, dat iemand zo'n schandpaal bouwt?\n\n'Dat sommige musea zich van de Sacklers hebben gedistantieerd is onder meer te danken aan de fotograaf Nan Goldin, die zelf in veel van die musea heeft geëxposeerd. Ze was na een operatie aan haar hand zelf verslaafd geraakt aan OxyContin. Nadat ze mijn artikel had gelezen, belde ze mij op. Ze zei: ik ga een campagne beginnen om die naam neer te halen. Ik dacht dat ze gek was, of naïef. Haar activistische idioom stamde uit de jaren tachtig, toen ze betrokken was bij aidscampagnes. Ik vond het een beetje antiek, om zo'n die-in te organiseren op de trappen van een museum. Maar tot mijn verbazing werkte het. In een tijd dat veel activisme slechts een hashtag is - mensen die een beetje boos doen op Twitter en Facebook - is het mooi te zien dat er ook nog mensen zijn die strak geplande acties organiseren die effect hebben.'\n\nWaarom ontstond die ophef pas na uw artikel? Waarom konden de Sacklers, ook na honderdduizenden doden, hier zo lang mee wegkomen?\n\n'De macht van grote bedrijven zit erin dat ze individuen kunnen afschermen van verantwoordelijkheid. Dat geldt niet alleen voor de rijke familie in de coulissen die eigenaar is van een bedrijf, maar zelfs voor de managers. Vorig jaar was er in Las Vegas een rechtszaak die eindigde met een grote uitspraak. Purdue Pharma bekende schuld aan federale misdrijven. In de schuldbekentenis wordt geen directielid genoemd. Dus het bedrijf is schuldig, maar niemand heeft iets gedaan. Hoe kan een bedrijf een misdaad begaan als geen mens een misdadige beslissing heeft genomen? Dat is toch onbegrijpelijk?  \n  \n'Ook waren de Sacklers niet vies van dreigementen. Al in 2003 probeerde Barry Meier van The New York Times een verhaal over de Sacklers te publiceren. De krant deinsde terug na druk van advocaten. Hun tactieken zijn vergelijkbaar met die van Harvey Weinstein.  \n  \n'Daarnaast is er natuurlijk het geniale talent van de familie. Het verhaal van de Sacklers en OxyContin gaat over marketing. Hoe zorg je ervoor dat iets eruitziet als iets anders? Daar zijn ze al sinds de jaren veertig mee bezig. Toen bedacht Arthur een campagne met acht artsen die een nieuwe pil aanbevolen en die artsen bleken helemaal niet te bestaan. Zo goochelden ze ook met zichzelf. De familie wiste zichzelf helemaal uit het familiebedrijf.  \n  \n'Ik heb interne mails gezien van directeuren die schreven: er is een groot artikel verschenen waarin verschrikkelijke dingen over Purdue Pharma staan, maar het goede nieuws is dat de naam Sackler pas helemaal aan het einde genoemd wordt, dat ziet waarschijnlijk niemand. Dat idee, dat het bedrijf de klappen kan opvangen voor de eigenaren, zat heel diep bij de familie.'  \n  \nNa het verschijnen van Radden Keefes artikel in The New Yorker, richtten de juridische pijlen van duizenden nabestaanden, steden, staten en indianenreservaten zich op de Sacklers. Het leidde tot een faillissement van Purdue Pharma, dat vervolgens met een zelfgekozen faillissementsrechter tot een schikking kwam, voor al die duizenden zaken. De Sacklers moeten 4 miljard dollar schadevergoeding betalen, maar kunnen dan door niemand meer aansprakelijk worden gesteld.\n\nIs dat gerechtigheid?\n\n'Nee, zoveel pijn doet die boete ze niet. Ze hebben de afgelopen jaren miljarden uit de firma gesluisd. Die is nu failliet, en het geld staat op hun Zwitserse bankrekeningen. Als ze dat een beetje goed beleggen kunnen ze uit de opbrengst daarvan de boete betalen.'\n\nWat vindt u van het Amerikaanse rechtssysteem?\n\n'Ik vrees dat het systeem kapot is. Mijn boek is een familiesaga, maar ook een aanklacht tegen het systeem waarin de Sacklers zo lang konden floreren. Als je genoeg geld hebt en invloed kunt uitoefenen, ben je onkwetsbaar. Het systeem is erg gevoelig voor geld en invloed. De geneesmiddelen van de Sacklers werden goedgekeurd door ambtenaren van de FDA, die niet veel later voor de Sacklers werkten. En het waanzinnige is dat het niet één keer gebeurde, maar telkens weer. Steeds kwamen ze ermee weg. Dat is zo teleurstellend: het systeem lijkt niet te leren. Dat baart me zorgen. Er zullen nieuwe bedrijven komen waarvan managers en eigenaren weer soortgelijke keuzes moeten maken. Doe ik het foute en ga ik miljarden verdienen, ook al kost dat levens, of doe ik het goede en zie ik daarvan af? Als zij er dankzij het geld op kunnen vertrouwen dat het systeem goed voor hen zal zorgen, zullen ze foute beslissing blijven maken.'\n\nToch is de naam van de Sacklers, die Arthur het hoogste goed vond, voor altijd aan een schandaal verbonden. Is dat een vorm van gerechtigheid?\n\n'Voorlopig kunnen ze zich in New York niet meer vertonen. De meesten zijn de stad ontvlucht, naar Zwitserland en Florida. Daar zullen ze, met dank aan hun geld, best comfortabel verder kunnen leven. Er zijn kennelijk plekken waar dit soort mensen altijd welkom zijn.'\n\nWie zijn uiteindelijk erger: de Sacklers of het Sinaloa-kartel?\n\n'Iemand schreef in een recensie van mijn boek: het enige verschil tussen de Sacklers en El Chapo is dat de Sacklers ermee zijn weggekomen en El Chapo niet. Maar dat is niet het enige verschil. Je kunt de Sacklers heel onsympathiek vinden, maar zij snijden geen mensen de kop af op straat. Toch zijn er zeker overeenkomsten. En zoals ik altijd geïnteresseerd ben geweest in de bedrijfsmatige kanten van de onderwereld, ben ik ook geïnteresseerd in de criminele kanten van de bovenwereld. De Sacklers hebben altijd volgehouden: het enige wat we gedaan hebben is een geneesmiddel verkopen dat goedgekeurd was door de FDA, dus wat zeuren jullie nou? Dat kan wel zo zijn, maar kijk hoe ze dat voor elkaar hebben gekregen. Het schandaal zit niet in wat illegaal is, het schandaal zit in wat legaal is.'  \n  \n\\------  \n  \nFotoreportage\n\nVERSLAVINGSZORG IN PITTSBURGH, PENNSYLVANIA\n\nAcht jaar lang, tussen 2012 en 2020, keerde de Nederlandse fotograaf Teake Zuidema terug naar het Sojourner House in Pittsburgh, in de Amerikaanse staat Pennsylvania. Het biedt hulp en onderdak aan jonge (aanstaande) moeders die verslaafd zijn aan pijnstillers, heroïne of fentanyl. Hun baby's komen verslaafd ter wereld, en belanden meteen met hun moeders in een afkickprogramma.  \n  \nHet zijn veelal witte vrouwen uit arme milieus. Velen vallen ook na vier of vijf pogingen terug in hun verslaving. Jaarlijks maakte Taeke Zuidema portretten van de vrouwen voor een boekje dat het Sojourner House maakte met gedichten en verhalen die de vrouwen in therapie schreven. Door het vertrouwen dat hij won kon hij in 2016 ook deze fotoreportage maken.","intensity":1,"negativity":0,"cluster_id":9,"similar_texts":"text431"},{"id":"86","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=9e947514933a16b7186f#/pages/56-57","title":"Roeibondscoach Emke stopt","text":"Roeibondscoach Emke stopt\n\nAMSTERDAM Mark Emke stopt als hoofdcoach van de mannen bij de Nederlandse roeibond. De 62-jarige Emke was afgelopen zomer op de Olympische Spelen verantwoordelijk voor de Holland Acht, die in Tokio teleurstelde.\n\n„In Tokio had ik op een mooier resultaat gehoopt, maar meer dan een vijfde plaats zat er niet in”, aldus Emke. „Al met al staat het Nederlandse roeien er zeer goed voor en het is voor mij een goed moment om dit door een nieuwe lichting bekwame mensen door te zetten om nog meer kwaliteit in de ploeg te brengen.” \n\nEmke leidde de ’Acht’ in 2004 naar olympisch zilver en in 2016 naar brons. Naar verwachting zal Eelco Meenhorst, de hoofdcoach van de succesvolle scullselectie, ook de Holland Acht onder zijn hoede nemen.","intensity":0,"negativity":0,"cluster_id":30,"similar_texts":"text796"},{"id":"87","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/3/1","title":"Rustig","text":"De dag begint koud, wel zijn er flinke perioden met zon. Het blijft droog en bij weinig wind wordt het vanmiddag zo'n 13 graden. Morgen blijft bijna overal droog, al zijn er wel veel wolken te zien. Meer weer? Pagina 29","intensity":0,"negativity":0,"cluster_id":8,"similar_texts":"text544"},{"id":"88","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/6/1","title":"Rutte ruziet met Sloveense premier Jansa over diens 'smakeloze' antisemitische uitlatingen","text":"In 't Veld was deze week in Slovenië als hoofd van een werkgroep van europarlementariërs die de democratie, de rechtsstaat en de strijd tegen corruptie onderzoekt. Premier Jansa zou de parlementariërs donderdag ontmoeten, maar heeft die afspraak afgezegd. In plaats daarvan tweette hij een foto van '13 van de bekende Soros-marionetten' in het Europees Parlement. Daarop stonden In 't Veld, Agnes Jongerius (PvdA), de Belgische europarlementariër Guy Verhofstadt, de overleden VVD'er Hans van Baalen en een aantal voormalige leden van het Europees Parlement, zoals Marietje Schaake (D66), Kati Piri (PvdA) en Cora van Nieuwenhuizen (VVD).  \n  \nVolgens een bekende antisemitische samenzweringstheorie is George Soros de spin in een web van politici, journalisten en ondernemers die hij als marionetten zou controleren. Ook Viktor Orbán gebruikt Soros graag om zijn politieke tegenstanders in diskrediet te brengen. 'Trouwens, het was Nederland waar de laatste keer een journalist in de EU werd vermoord', voegde Jansa nog toe, refererend aan de moord op Peter R. de Vries.  \n  \nPremier Rutte noemde de aanvallen van Jansa smakeloos en ontbood de Sloveense ambassadeur. Jansa reageerde daar weer op: 'Nou, Mark, verspil je tijd niet aan ambassadeurs en mediavrijheid in Slovenië... bescherm je journalisten tegen aanslagen op straat.'\n\nDonald Trump\n\nDe Sloveense premier is een bondgenoot van de Hongaarse premier Orbán en een bewonderaar van Donald Trump, die hij vorig jaar voorbarig feliciteerde omdat hij dacht dat Trump, en niet Biden de Amerikaanse verkiezingen had gewonnen. Jansa wordt al geruime tijd bekritiseerd vanwege zijn intimiderende houding ten opzichte van politieke tegenstanders en journalisten.  \n  \nOp een persconferentie in Ljubljana wilde In 't Veld vrijdag niet veel zeggen over de aanvallen van Jansa. Ze passen in een 'extreem gepolariseerd' politiek klimaat, waarin 'leden van de regering aan het debat deelnemen op een manier die niet gepast is voor een democratische en beschaafde samenleving'. 'Zo'n soort debat leidt tot een klimaat van wantrouwen, vijandigheid en intimidatie', aldus In 't Veld.\n\nRechtspraak\n\nOp de persconferentie maakte In 't Veld de eerste bevindingen van de werkgroep van het Europees Parlement bekend. Volgens haar is in Slovenië geen sprake van een systematische destructie van de democratische instellingen, zoals in Polen of Hongarije. Wel staan die instellingen, zoals de rechtspraak en de media, bloot aan intimidatie en voortdurende aanvallen van politici die wantrouwen willen zaaien. Niettemin functioneren de instellingen nog steeds, aldus In 't Veld.  \n  \nIn 't Veld was overigens niet het enige mikpunt van Jansa's Twitteroffensief. Ook de socialistische europarlementariërs die klaagden over het afzeggen van de afspraak door de Sloveense premier moesten het per tweet ontgelden: 'Wie bent u? Hoe vaak bent u op bezoek geweest bij een Duitse bondskanselier, een Nederlandse premier of een Franse president?'","intensity":0,"negativity":0,"cluster_id":7,"similar_texts":"text126"},{"id":"89","publisher":"NRC Handelsblad","date":"2021-10-15","url":"https://www.nrc.nl/nieuws/2021/10/14/rutte-grondwet-maakt-inzicht-in-uitgaven-van-de-koning-onmogelijk-a4061924#20211015-79861-110","title":"Rutte: Grondwet maakt inzicht in uitgaven van de koning onmogelijk","text":"Koningshuis  De Kamer vroeg vorig jaar om transparantie over de uitgaven van de koning. De premier beloofde die, maar kwam daar van terug.,„Het gaat niet om de bonnetjes van elk rolletje drop dat de koning koopt.” Met die verzuchting probeerde PvdA-Kamerlid Barbara Kathmann donderdag de premier uit te leggen dat de Tweede Kamer weliswaar meer transparantie wil over hoeveel geld de koning krijgt, maar heus niet tot in detail. „Het gaat om beter inzicht in de uitgaven van ons belastinggeld”, zei ze. Vorig jaar tijdens het debat over de begroting van de Koning hadden PvdA en D66 een motie ingediend. De Kamer vroeg toen om meer duidelijkheid over de 5,1 miljoen euro die koning Willem-Alexander ontvangt voor personele en materiële uitgaven – een soort onkostenvergoeding die de B-component wordt genoemd. De A-component is de zogenoemde uitkering, het salaris, dat voor Willem-Alexander boven de 1 miljoen euro uitkomt.De Kamer wilde vorig jaar weten: wat doet de koning van die B-component? En ten tweede: is dat bedrag nog passend? Kon dat niet, zoals de Algemene Rekenkamer had geadviseerd, elke vijf jaar geëvalueerd worden?\n\nLees ook: Rond het Koninklijk Huis komt Rutte altijd weg met beloftes\n\nDe premier beloofde „sportief” uitvoering aan de motie te geven. Maar het antwoord, dat vorige week kwam, stelde de Tweede Kamer teleur. Demissionair premier Rutte zei dat hij „geen ruimte” had om inzichtelijk te maken waaraan de koning dat geld besteedt. Hij stuitte, zo schreef hij, „op de grenzen van de Grondwet”. Daarin staat dat de Koning zijn eigen Huis inricht (artikel 41), dus zelf afwegingen maakt over waar het geld aan wordt uitgegeven. Details daarover zouden snel aan zijn persoonlijke levenssfeer raken (artikel 10).Rutte zei donderdag in het debat dat hij „iets te enthousiast” was geweest in zijn toezegging. „Als ik het huiselijk samenvat: de uitoefening van het ambt is verbonden aan de drager”, zei hij. „De koning is 24 uur per dag koning, ook als hij strikt formeel niet aan het werk is.” En dus is het niet mogelijk verder in te gaan op wat er onder de B-component valt, op een lijst met zo’n driehonderd mensen na – onder wie de stalmeester en de grootmeester – van wie de salarissen declarabel zijn bij het Rijk. Kamerlid Joost Sneller (D66) was geërgerd. „De premier zegt eigenlijk dat de B-component nooit geëvalueerd kan worden.” Wat hem verder irriteerde was dat premier Rutte geen ‘beslisnota’ bij zijn antwoord voegde. Sinds deze zomer moet bij kabinetsbesluiten duidelijk zijn welke adviezen een minister heeft gekregen, zodat de Kamer kan zien hoe een besluit tot stand is gekomen. „Heeft de premier geen enkel extern advies ingewonnen?”, vroeg Sneller.Ook te gedetailleerd ingaan op welke adviezen hij kreeg, raakt volgens Rutte aan de grenzen van de Grondwet. Het zou strijdig zijn met de eenheid van de Kroon. Oftewel: dan zouden er wel eens meningsverschillen tussen de koning en het kabinet kunnen blijken. Niet alle Kamerleden wilden overigens meer transparantie van de uitgaven van de koning. Rudmer Heerema (VVD) zag „geen reden om in te grijpen in het systeem”. Hij zei te snappen dat het koningshuis geld kost, en vond dat het besef dat het om publieke middelen gaat aanwezig is bij kroonprinses Amalia. Zij stort haar A- en B-component terug in de staatskas zolang ze geen tegenprestatie levert.\n\nAmalia ziet voorlopig af van uitkering\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 15 oktober 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 15 oktober 2021","intensity":0,"negativity":1,"cluster_id":3,"similar_texts":"text364"},{"id":"90","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=1a343c637e0c7dd25e87#/pages/32","title":"Schouderoperatie voor St. Juste","text":"Schouderoperatie voor St. Juste\n\nJeremiah St. Juste moet een schouderoperatie ondergaan. Hoe lang de verdediger van de Duitse club FSV Mainz 05 niet in actie kan komen, werd niet bekendgemaakt. ,,Jer heeft een operatie nodig. Zijn afwezigheid zal zeker gevoeld worden, niet alleen vanwege zijn voetbalcapaciteiten, maar ook vanwege zijn persoonlijkheid’’, zei trainer Bo Svensson. \n\nDe 24-jarige St. Juste hield aan de thuiswedstrijd van anderhalve week geleden tegen Union Berlin de schouderblessure over. Hij werd al na 20 minuten gewisseld. Mainz treedt zaterdag in de Bundesliga aan tegen Borussia Dortmund, dinsdag de tegenstander van Ajax.","intensity":0,"negativity":0,"cluster_id":33,"similar_texts":"text37"},{"id":"91","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/7/1","title":"Snels' bom onder de leiding van Klaver","text":"### GroenLinks - Analyse: afscheidsbrief vol kritiek\n\n'Dit is de moeilijkste brief die ik ooit heb moeten schrijven', aldus Bart Snels donderdagavond in zijn afscheidsbrief aan Tweede Kamer-voorzitter Vera Bergkamp, vechtend tegen 'het gevoel dat ik veel mensen in de steek laat'.  \n  \nMaar hij is de enige niet, betoogt hij vervolgens: zijn partij, GroenLinks, ontloopt op het Binnenhof steevast elke vorm van verantwoordelijkheid, de samenwerking met de PvdA is een heilloze weg, de fractieleiding biedt nauwelijks ruimte voor tegenspraak en de algehele sfeer in de Tweede Kamer is destructief en doortrokken van wantrouwen.  \n  \nEr zijn meer Kamerleden die hun vertrek aangrijpen voor systeemkritiek, maar zelden pakken ze het zo groots aan als Snels, de breed gewaardeerde financieel woordvoerder van GroenLinks, voormalig partijstrateeg en voorheen hoofd van het wetenschappelijk bureau. Vier jaar na zijn verkiezing tot Kamerlid is hij vele illusies armer.  \n  \nDat Snels nu de eerste GroenLinkser van naam is die zich tegen de intensieve samenwerking met de PvdA keert, is geen grote verrassing. Hij had heel andere plannen. De vorige keer dat de samenwerking op de linkerflank even concreet leek te worden, in 2010, nam hij al publiekelijk afstand van partijleider Femke Halsema. Die moest een heel andere kant op kijken, wat hem betreft: 'Met D66 deelt GroenLinks een vergelijkbaar imago: toekomst- en hervormingsgericht, liberaal, groen, Europees georiënteerd. Samenwerking met de meer conservatieve, nostalgische, nationalistische SP en PvdA zou het imago van GroenLinks schaden.'\n\nD66\n\nSnels' hart ligt veel dichter bij D66 dan bij de PvdA. Tussen 2011 en 2014 leek hij zelfs al voor die partij te kiezen. Hij was in 2012 lid van het campagneteam van D66-partijleider Pechtold en schreef het boek 'Henk, Ingrid & Alexander', waarin Pechtold in gesprek ging met aanhangers van Geert Wilders.  \n  \nHij keerde toch terug naar GroenLinks, maar met het verlangen om de samenwerking met D66 te blijven zoeken. In maart zag hij de kans: GroenLinks had de zetels om de nieuwe D66-leider, Sigrid Kaag, te helpen aan de 'zo progressief mogelijke coalitie' die zij haar kiezers beloofde. Maar uitgerekend Klavers strategische keuze om zich vast te klinken aan de PvdA, werd door VVD en CDA aangegrepen om het linkse blok buiten de deur te houden.  \n  \nSnels zag het tandenknarsend gebeuren. Voor hem is het een optelsom: bij vier van de vijf afgelopen formaties had GroenLinks een kans om mee te regeren. Het kwam er nooit van, GroenLinks blijft steeds aan de zijlijn.  \n  \nZo bezien maakt Snels' vertrek het leven eenvoudiger voor partijleider Klaver. Het is een hindernis minder op weg naar verdieping van de linkse blokvorming. En Snels' kritiek op die ontwikkeling is voor Klaver niet direct een bedreiging: getuige de opiniepeilingen en de sfeer bij de ledenraadplegingen ziet het overgrote deel van de partij juist wel brood in de samenwerking met de PvdA.  \n  \nVeel gevoeliger ligt de kritiek die Snels intussen ook ventileert op de manier waarop de partij door Klaver wordt geleid. Hij had niet het idee dat hij met zijn aanmerkingen op de koers nog erg welkom was. Hij kreeg 'steeds minder ruimte om deel te nemen aan het gesprek' en roept zijn fractie op zich af te vragen hoe het eigenlijk is gesteld met de 'zeggenschap van Kamerleden'.\n\nEenheid en vastberadenheid\n\nDaarin vertegenwoordigt Snels wel een bredere stroming. Binnenskamers klinkt steeds dezelfde analyse: nog niet zo lang geleden was de 'getuigenispartij' GroenLinks zo'n beetje het laatste bastion waar nog tamelijk open van fractiestandpunten kon worden afgeweken, maar onder Klaver is alles erop gericht om eenheid en vastberadenheid uit te stralen.  \n  \nNet als in de meeste andere fracties dus, zelfs die in de oppositie. Voor vrijdenkers die af en toe even uit de kruiwagen willen springen en hun gedachten de vrije loop willen laten, is het Binnenhof onbegaanbaar terrein aan het worden.  \n  \nMaar hoe verhoudt die sfeer zich tot de ook door GroenLinks bezongen 'nieuwe bestuurscultuur', waarin Kamerleden juist wél worden geacht kritisch en zelfstandig denkend te opereren? Snels is er allerminst gerust op. Hij mist reflectie op 'het grote taboe' van het Binnenhof: 'De wijze waarop de Kamer zelf functioneert.' Hij ziet vooral 'destructieve politiek', zelden gericht op iets tot stand brengen in samenwerking met anderen. 'Om de haverklap worden bewindslieden voor leugenaar uitgemaakt, worden ambtenaren in het beklaagdenbankje gezet, worden er moties van afkeuring en wantrouwen ingediend.'  \n  \nMoties dus die vrijwel zonder uitzondering door GroenLinks worden gesteund. En door de PvdA. En daarmee legt Snels het bestuursprobleem nu eens niet bij de protestpartijen op de flanken, maar recht in het politieke midden van de Kamer. En bij de manier waarop ook Jesse Klaver politiek bedrijft, waarschijnlijk resulterend in weer vier jaar oppositie.  \n  \nSnels' brief leest als een uitnodiging aan zijn partij om het debat over Klavers leiderschapsstijl te gaan voeren. Of dat ook gebeurt? 'Bedankt voor alles wat je voor GroenLinks en voor mij persoonlijk hebt betekend', reageerde de partijleider donderdag op de aankondiging van Snels' vertrek. Op diens kritiek ging hij niet in.","intensity":0,"negativity":1,"cluster_id":2,"similar_texts":"text108"},{"id":"92","publisher":"Algemeen Dagblad","date":"2021-10-15","url":"https://krant.ad.nl/titles/algemeendagblad/7908/publications/26642/articles/1464295/38/2","title":"St. Juste: operatie aan schouder","text":"Jeremiah St. Juste moet een schouderoperatie ondergaan. Hoelang de 24- jarige verdediger van de Duitse club Mainz niet in actie kan komen, werd niet bekendgemaakt. ,,Zijn afwezigheid zal zeker gevoeld worden. Niet alleen vanwege zijn voetbalcapaciteiten, maar ook vanwege zijn persoonlijkheid'', zei Mainz-trainer Bo Svensson.","intensity":0,"negativity":0,"cluster_id":33,"similar_texts":"text700"},{"id":"93","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/59/2","title":"Super League 2.0: twee divisies van twintig clubs","text":"De initiatiefnemers van de eerder dit jaar gestrande Super League hebben een nieuwe opzet geschreven. Ze stellen nu een competitie voor die openstaat voor alle clubs. Het Duitse persbureau DPA heeft die plannen ingezien.  \n  \nIn het vorige voorstel, dat in het voorjaar naar buiten kwam en een storm van verontwaardiging ontketende, was alleen plaats voor de allergrootste clubs van Europa. Zij zouden elk jaar mee mogen doen, zonder promotie en degradatie.  \n  \nDe competitie zou nu uit twintig clubs gaan bestaan. Een divisie lager zouden dan nog eens twintig clubs spelen. Alle veertig clubs blijven daarnaast 'gewoon' in hun nationale competities actief.  \n  \nHet originele plan leverde zoveel weerstand op bij met name fans dat negen clubs zich al snel terugtrokken. Alleen Real Madrid, Barcelona en Juventus deden dat niet. De UEFA houdt vol dat de nieuwe competitie in strijd is met de eigen reglementen. Het Europese Hof van Justitie moet toetsen of de voetbalbond zijn machtspositie misbruikt. Dat gebeurt naar verwachting volgend jaar zomer.","intensity":1,"negativity":0,"cluster_id":48,"similar_texts":"text647"},{"id":"94","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=5a2fb8a0a2399ebd36a3#/pages/48","title":"TADIC: ’PAK SCHOEN’","text":"TADIC: ’PAK SCHOEN’\n\n❮❯\n\nAanvoerder Ajax gekroond tot beste speler Eredivisie\n\nOp bezoek bij Ajax, in de Champions League, hoopt Donyell Malen dinsdag zijn gram te halen op Dusan Tadic en Davy Klaassen. In zijn laatste seizoen in dienst van PSV legde de aanvaller van Borussia Dortmund het in meerdere opzichten af tegen de Ajax-veelvraten, die de kampioensschaal en KNVB-beker veroverden, maar Malen ook in het officiële Voetballer van het Jaar-klassement achter zich lieten. \n\nDe aanvaller moest genoegen nemen met de Bronzen Schoen, terwijl Tadic en Klaassen er met de Gouden en Zilveren Schoen vandoor gingen. In de aanloop naar het Champions League-treffen tussen de twee foutloze ploegen in Groep C werden de persoonlijke prijzen van vorig seizoen – op sportpark De Toekomst en in Dortmund – uitgereikt. Hoewel Malen, die speciaal voor De Telegraaf en de VVCS de deuren van zijn huis opende, trots zei te zijn op de Bronzen Schoen, neemt hij tijdens Ajax-Borussia Dortmund alleen genoegen met de volle winst. \n\nZo ver zullen Tadic en Klaassen het niet willen laten komen. De routiniers hebben hun zinnen gezet op overwinteren in het kampioenenbal. Al blijft prolongatie van het landskampioenschap het hoogste doel. De gevleugelde uitspraak ’pak schaal’ is onlosmakelijk aan Tadic verbonden. ,,Ook nu wil ik pak schaal”, zegt de Ajax-aanvoerder in zijn beste Nederlands. Met de Gouden Schoen voor zijn neus verbasterde hij zijn eigen uitspraak met alle plezier voor één keer. ,,Pak schoen.”\n\nFOTO’S RENÉ BOUWMAN & MATTY VAN WIJNBERGEN","intensity":0,"negativity":1,"cluster_id":38,"similar_texts":"text437"},{"id":"95","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=41e0bc04dbf7a95be8f4#/pages/16-17","title":"Taiwan is kers op de taart","text":"Taiwan is kers op de taart\n\nXi Jinping: blufpoker? \n\n❮❯\n\nDominante Xi wil afvallige provincie weer in moederschoot\n\nChina zou Taiwan in de nabije toekomst zo maar met geweld in kunnen lijven. Voor Xi Jinping zou de terugkeer van deze „afvallige provincie” naar het moederland de kers op zijn presidentiële taart zijn.\n\nBegin deze maand drongen zo’n 150 Chinese militaire vliegtuigen het luchtruim van Taiwan binnen. Hoewel deze niet boven het eiland zelf vlogen, is het aantal zo ongekend hoog dat er internationaal verontrust op de Chinese provocaties werd gereageerd. \n\nDe Taiwanese minister van Defensie Chiu Kuo-cheng waarschuwt dat China het eiland nog voor 2025 militair zal aanvallen. Volgens Chiu is de situatie de afgelopen 40 jaar niet zo gevaarlijk geweest als nu. Het vasteland China en het eiland worden van elkaar gescheiden door de Straat van Taiwan, een zeestraat van zo’n 180 kilometer.\n\nNederland\n\nHoewel Taiwan volgens Peking onderdeel is van China, is het eiland nooit in handen geweest van de Chinese Communistische Partij (CCP). Opmerkelijk, want Taiwan was de afgelopen eeuwen een speelbal van diverse grootmachten. Ook Nederland had een deel van het eiland voor veertig jaar in handen, tot de Hollanders in 1662 door de Chinese krijgsheer Koxinga uit ’Fort Zeelandia’ werden verdreven. \n\nEind 19e eeuw won de Japanse keizer een oorlog van China, waarop Taiwan een Japanse kolonie werd. Pas na de Tweede Wereldoorlog kwam Taiwan weer in Chinese handen, op een moment dat de nationalistische partij Kuomintang (KMT) grotendeels de macht op het vasteland had. Maar de KMT werd een paar jaar later verslagen door de CCP, waarop de nationalisten zich terugtrokken op Taiwan.\n\nDestijds was de angst voor het communisme onder westerse landen door de oorlog op het Koreaanse schiereiland zo groot, dat de Taiwanese regering in alle internationale organisaties mocht blijven. Daar kwam in 1971 een einde aan, toen de Verenigde Naties een resolutie aannam, waarmee de Chinese regering in Peking werd erkend als de enige regering in China. Er zijn momenteel slechts vijftien regeringen die diplomatieke banden hebben met Taiwan en niet met Peking.\n\nPresident Xi Jinping maakt er geen geheim van dat hij Taiwan bij het vasteland wil inlijven. „We moeten daadkrachtige acties ondernemen om elke poging tot onafhankelijkheid van Taiwan de kop in te drukken en we moeten samenwerken om een mooie toekomst te creëren”, aldus Xi tijdens de honderdste verjaardag van de CCP eerder dit jaar. \n\nSchrikbeeld\n\nHereniging met Peking is echter het schrikbeeld van veel Taiwanese jongeren. Dat Peking de prodemocratische beweging in Hongkong zo goed als heeft weggevaagd, is voor Taiwanezen reden genoeg om hun president te steunen. President Tsai Ing-wen heeft onlangs opnieuw gezworen er alles aan te zullen doen Taiwan tegen Peking te beschermen. „Het Taiwanese volk zal nooit onder druk buigen”, aldus president Tsai. \n\nTaiwan heeft een belangrijke troef dat zij op het geopolitieke toneel in kan zetten, namelijk techgiganten TSMC en Foxconn. Deze Taiwanese bedrijven behoren tot ’s werelds grootste chipfabrikanten, waardoor de autonomie van het eiland van strategisch belang is voor de Verenigde Staten en de Europese Unie.\n\nDefensieminister: ’China valt ons voor 2025 aan’","intensity":0,"negativity":0,"cluster_id":39,"similar_texts":"text492"},{"id":"96","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=30080158942f7dece1fb#/pages/1","title":"Trotse Schoen-winnaars treffen elkaar in de Champions League","text":"Trotse Schoen-winnaars treffen elkaar in de Champions League\n\nAmsterdam Vol trots poseren de Ajacieden Dusan Tadic (Gouden Schoen) en Davy Klaassen (Zilveren Schoen) met de door hun gewonnen prijs in het Voetballer van het Jaar-klassement. \n\nDe twee Ajax-spelers treffen dinsdag in de Champions League Borussia Dortmund, waar Donyell Malen onder contract staat. De Oranje-international, winnaar van de Bronzen Schoen, opende speciaal voor De Telegraaf en de VVCS de deuren van zijn huis in Duitsland.","intensity":0,"negativity":1,"cluster_id":38,"similar_texts":"text614"},{"id":"97","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/29/1","title":"Van koud naar zacht","text":"Normaliter hoort het half oktober 15 graden in de middag te zijn en rond 7 graden in de nacht. De komende tijd vertoont de temperatuur over het algemeen een stijgende lijn, daarbij is het weerbeeld nogal wisselend.  \n  \nZo begint zaterdag koud met landinwaarts mogelijk vorst aan de grond. In de middag wordt het op veel plaatsen 13 graden, maar met weinig wind en nu en dan de zon tussen de wolken is het best aangenaam herfstweer.  \n  \nDe nacht naar zondag verloopt minder koud doordat met een zwakke tot matige zuidwestenwind geleidelijk milde lucht over ons land stroomt. Zondag ligt de temperatuur rond de gebruikelijke waarde voor de tijd van het jaar en gaat de zon meestal schuil achter de bewolking. Het blijft wel op een lichte bui in het noordwesten na droog.  \n  \nNa het weekend domineert een stevige zuidwestelijke wind. Langs de kust waait het soms krachtig of hard, windkracht 6 of 7. Het weerbeeld is sterk veranderlijk. Maandag blijft het overal droog en schijnt de zon van tijd tot tijd. Dinsdag valt er vooral in de ochtend soms regen of motregen, woensdag is het in de middag juist nat. De stevige zuidwestenwind voert zeer zachte lucht aan. Ondanks de wolken en regen bereikt het kwik op dinsdag en woensdag 18 tot 20 graden.","intensity":0,"negativity":2,"cluster_id":44,"similar_texts":"text558"},{"id":"98","publisher":"Algemeen Dagblad","date":"2021-10-16","url":"https://krant.ad.nl/titles/algemeendagblad/7908/publications/26659/articles/1464960/5/2","title":"Vertrek vertrouweling raakt positie Klaver","text":"Nu een directe vertrouweling van Jesse Klaver de koers van de GroenLinks-leider hekelt, raakt dat zijn positie. En dan moeten de verkiezingen voor de gemeenteraden nog komen.  \n  \nTobias den Hartog Hans van Soest  \n  \nDen Haag  \n  \nPer brief - en bij verrassing - trok Tweede Kamerlid Bart Snels donderdagavond een streep in het zand. De financieel woordvoerder van de partij, stapt per direct op. En in zijn beweegredenen zat onversneden kritiek op leider Klaver.  \n  \nWant Snels heeft grote bezwaren tegen de nauwe samenwerking van GroenLinks met de PvdA. Juist die kongsi zette die twee partijen buiten de formatie: VVD en CDA vonden de combi té links. Heeft de partij zo wéér eens naast regeringsdeelname gegrepen? Want in 2006 liet de partij de ChristenUnie 'voorgaan', aldus Snels, in 2017 haakte GroenLinks af vanwege het onderwerp migratie. En nu was de bijna-fusie met de PvdA spelbreker.\n\nOpportunistisch\n\nMaar wat, vraagt Snels zich af, moet hij eigenlijk met de PvdA, een partij 'in crisis', zoals hij in z'n afscheidsbrief schreef? 'Het is me niet duidelijk waar de PvdA voor staat en de opportunistische stijl van politiek bedrijven, spreekt me niet aan.'  \n  \nHet is een atypisch geluid, want Klavers fractie leek sinds de aankondiging van de samenwerking met de PvdA een gesloten front. Bovendien maakte Klaver al vóór de Tweede Kamerverkiezing in maart duidelijk dat hij alleen sámen met een andere linkse partij in een kabinet zou stappen.  \n  \nToch: in augustus, toen de innige band met de PvdA-fractie werd bekendgemaakt, klonk er ook al kritiek. PvdA-lid Yuri Nikerk, die overstapte van GroenLinks naar PvdA, noemde zijn partij 'heel anders dan GroenLinks'. Het Amsterdamse GroenLinks-raadslid Jenneke van Pijpen noemde de focus op de PvdA 'jammer'. Zij zag liever dat er ook wordt samengewerkt met de SP en de Partij voor de Dieren.  \n  \nCriticasters wezen erop dat de partijen minder op elkaar zijn gaan lijken. GroenLinks schoof de laatste jaren juist op naar het midden, terwijl PvdA in het verkiezingsprogramma een lastenverzwaring van 42 miljard euro voor bedrijven opnam. Dat was zelfs GroenLinks te gortig. Om die reden bereikte Snels met Prinsjesdag ook geen overeenstemming over een tegenbegroting met de PvdA.  \n  \nWas Klaver in augustus al attent op de twijfels in de achterban? Hij zei toen: ,,Ik snap dat sommige mensen denken: wat gebeurt er met mijn cluppie? Maar de eigenheid van GroenLinks gaat niet weg.\"  \n  \nSnels lijkt tegelijk te constateren dat hij met zijn weerstand tot een - zoals hij schrijft - 'minderheid' in de partij behoorde. Eerder werden bij de partijcongressen van GroenLinks al moties aangenomen die opriepen tot nauwere samenwerking met de PvdA in de de aanloop naar de verkiezingen én de formatie. Snels lijkt op het eerste gezicht dus een alleenstaande dissident in de partij. Maar volgens partij-ingewijden is dat niet zo . Er is een breed gedragen gevoel onder leden dat ze een fusie met de PvdA worden 'ingerommeld'.  \n  \nEen collectief genaamd Nieuw Kritisch GroenLinks kwam met een pamflet over de 'hiërarchische' manier waarop er onder Jesse Klaver leiding wordt gegeven aan GroenLinks. Een voorbeeld was deze zomer. Intern was er kritiek dat de partij één onderhandelingsdelegatie met de PvdA wilde vormen voor de formatie. Waar de PvdA-leden daarover mochten stemmen, konden de GroenLinks-leden alleen vragen stellen.\n\nOpstappen\n\nEn niet alleen de samenwerking met de PvdA leidt tot gemor. Dat Klaver er tot twee maal toe niet in is geslaagd de partij te laten deelnemen aan een nieuw kabinet, zowel in 2017 als nu, zorgt voor aanzwellende kritiek.  \n  \nKritiek die volgens partijprominenten lang is ingeslikt in de hoop dat deelname deze formatie alsnog zou lukken. Maar nu de partij weer buiten de boot valt, juist doordat Klaver vasthield aan de PvdA, zal die kritiek luider gaan klinken, is de verwachting. Binnen de partij was zelfs te horen dat Klaver maar moest opstappen als hij er niet in zou slagen GroenLinks het kabinet in te loodsen. Hij was niettemin stellig toen dat faalde: ,,Nee, ik blijf.\"  \n  \nTegelijk neemt de druk toe nu de gemeenteraadsverkiezingen in maart dichterbij komen. Bij kritische GroenLinks-leden is de verwachting dat de discussie over Klavers partijleiderschap na de gemeenteraadsverkiezingen gaat oplaaien, als de resultaten tegenvallen. En die dreiging is reëel: in 2018 deed de partij het zó goed, dat het bijna alleen maar kan tegenvallen. De peilingen wijzen daar ook op.  \n  \nEen nieuwe verkiezingsnederlaag - en twee keer misgelopen regeringsdeelname - zou wel eens voor verzuring kunnen zorgen.","intensity":0,"negativity":0,"cluster_id":16,"similar_texts":"text792"},{"id":"99","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=8518e2f36293dcba095c#/pages/26","title":"Videobellen bedreigt inkomsten KLM","text":"Videobellen bedreigt inkomsten KLM\n\nKan KLM overleven? Van den Brink denkt dat KLM het zal redden, ondanks de uitdagingen als gevolg van de Green Deal van de Europese Commissie. „Ik denk niet dat al het zakelijk verkeer terugkomt, wat gevolgen heeft voor de omzet uit de businessclass. Dat gaat minder worden, gezien de gewenning aan digitaal vergaderen. Daarom is KLM nu ook aan het verder schaven aan de kosten, omdat de olieprijs oploopt en de leningen aan de Staat terugbetaald moeten worden.”","intensity":0,"negativity":0,"cluster_id":20,"similar_texts":"text245"},{"id":"100","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/10/3","title":"Vrijspraak voor aanslagplan op vaccinatielocatie","text":"De 38-jarige Ralph K. is gisteren door de rechtbank vrijgesproken van het beramen van een terreuraanslag op een test- en vaccinatielocatie in Den Helder. Volgens de aanklacht wilde K. een aanslag met een vuurwerkbom plegen op de locatie. De rechtbank meent dat er wel sterke aanwijzingen zijn dat de man zo'n plan had, maar acht niet bewezen dat hij daarmee in de zin van de wet een terroristisch oogmerk had. De officier van justitie had 2,5 jaar gevangenisstraf geëist. Het OM gaat in hoger beroep.","intensity":0,"negativity":0,"cluster_id":24,"similar_texts":"text253"},{"id":"101","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/21/1","title":"Wankelend Evergrande zoekt naar steun","text":"Hoe diep zit de grote Chinese projectontwikkelaar Evergrande in de prut? En hoeveel andere bouwers en projectontwikkelaars kunnen dezelfde vraag over zichzelf stellen? En als de problemen bij die bedrijven zo groot zijn als ze lijken: wat gaat de Chinese regering dan doen? Die vragen schreeuwen om een antwoord na de zoveelste roerige week in de Chinese bouwbranche: een sector die goed is voor een vijfde of een kwart van de economie van het land.  \n  \nHet begon deze week met Evergrande, het bedrijf dat model staat voor alle problemen. De vastgoedgigant had omgerekend 130 miljoen euro aan rentebetalingen moeten doen, maar de schuldeisers zagen daar niets van.  \n  \nIn september had Evergrande ook al twee keer betalingstermijnen gemist. Steeds ging het om leningen in dollars - hoogstwaarschijnlijk verstrekt door niet-Chinese partijen. Amerikaanse kranten speculeren er al op dat buitenlandse schuldeisers van Evergrande kunnen fluiten naar hun geld. Die in dollars luidende schuld bedraagt zo'n 20 miljard.  \n  \nDat is maar een fractie van alle verplichtingen die het bedrijf heeft uitstaan. In totaal gaat het om 260 miljard euro. Rond de helft daarvan zijn rekeningen van leveranciers, (onder)aannemers en dergelijke. Een kleine 80 miljard is geleend van banken en andere kredietverschaffers. En dan is er ook nog een fikse belastingschuld, meldde The Wall Street Journal deze week.  \n  \nHet missen van de twee betalingstermijnen in september heeft tot nu toe geen directe consequenties gehad: schuldeisers kunnen pas in het geweer treden als een bedrijf dertig dagen na het verstrijken van een betalingstermijn niet met een oplossing is gekomen. Maar komende week is het zo ver: dan moet Evergrande duidelijkheid scheppen en is de vraag wat de schuldeisers vervolgens gaan doen.\n\nDiepe crisis\n\nEvergrande is niet het enige grote vastgoedbedrijf dat in de problemen zit. Fantasia, dat vooral luxe projecten ontwikkelt, miste een rentebetaling van 180 miljoen euro. Andere bedrijven vroegen deze week hun schuldeisers om uitstel van rentebetalingen of kondigden aan dat zij in oktober en november niet aan hun financiële verplichtingen kunnen voldoen. Wat sommige waarnemers al vreesden - en al lang zagen aankomen - lijkt bewaarheid: de Chinese vastgoedsector zit in een diepe crisis.  \n  \nDie kan China, als die niet wordt opgelost, heel hard raken. De vastgoedbranche is de kurk waarop de Chinese economie drijft. Chinese burgers hebben op grote schaal in vastgoed belegd. Evergrande alleen al is eigenaar van 1000 tot 1300 grote projecten en werkt nog aan honderden, voor zover de werkzaamheden althans niet stil liggen. Volgens de The Wall Street Journal zijn er 1,4 miljoen Chinezen die een huis of appartement van Evergrande hebben gekocht dat nog in aanbouw is of dat nog moet worden gebouwd.\n\nBouwvakkers\n\nEn dan zijn er de miljoenen bouwvakkers, leveranciers en onderaannemers die direct of indirect afhankelijk zijn van het bedrijf. En van al die andere vastgoedfirma's.  \n  \nHet is daarom niet waarschijnlijk dat de Chinese regering de zaak op zijn beloop zal laten en zal toekijken als Evergrande omvalt. De regering heeft al gemeld dat huizenkopers en leveranciers niet de dupe mogen worden van de sores bij het bedrijf en schijnt er bij andere bedrijven op aan te dringen om onderdelen van Evergrande te kopen.  \n  \nZo'n verkoop lijkt te lukken bij een grote poot van Evergrande die projecten beheert. Ook over de verkoop van een gigantisch voetbalstadion-in-aanbouw wordt, volgens persbureau Reuters, onderhandeld. Maar een verkoop van Evergrande's hoofdkantoor in Hongkong die 1,5 miljard euro had moeten opleveren, liep mis. De aspirant-kopers vertrouwden de zaak niet helemaal, meldde Reuters.  \n  \nDat laatste zou Evergrande nog wel eens vaker parten kunnen spelen. Want hoe betrouwbaar zijn de cijfers die het beursgenoteerde Evergrande tot nu toe publiceerde? Hebben de bezittingen, zoals leegstaande hotels, wel de waarde die het bedrijf er in zijn publicaties aan heeft gegeven? Toezichthouders in Hongkong gaan de jaarrekening van Evergrande napluizen en ook kijken of accountant PwC zijn werk wel naar behoren heeft gedaan.  \n  \nEn er komt meer onderzoek. De The Wall Street Journal onthulde deze week dat de Chinese regering in september een groot onderzoek is gestart naar 25 banken, investeringsfondsen en toezichthouders. Deze staatsinstellingen zouden te nauwe banden hebben gehad met grote private bedrijven als Evergrande, Didi (het Chinese Uber) en de Ant Group, eigenaar van het grote betaalplatform Alipay. Daardoor zouden deze bedrijven mogelijk te makkelijk aan leningen zijn gekomen. Daar wil de Chinese regering juist een einde maken.","intensity":0,"negativity":1,"cluster_id":18,"similar_texts":"text489"},{"id":"102","publisher":"Trouw","date":"2021-10-16","url":"https://krant.trouw.nl/titles/trouw/8321/publications/1382/articles/1464959/80/1","title":"Woede over de opiatencrisis hielp bij het schrijven","text":"### interview\n\nPatrick Radden Keefe is niet het type journalist dat zich af laat schrikken door een 'geen commentaar' van de persvoorlichter. Als die er al is bij de ondoordringbare bastions waar hij graag over schrijft. Hij dook in de wereld van Mexicaanse kartels, en probeerde in zijn vorige boek een bijna vijftig jaar oude moord op te lossen, die tijdens het conflict in Noord-Ierland gepleegd was. In 2020 scoorde hij een enorme luisterhit met de podcast Wind of Change, geheel gewijd aan de tamelijk onbeantwoordbare vraag of het gerucht klopt dat het gelijknamige nummer van The Scorpions eigenlijk geschreven is door de CIA.  \n  \n\"Ik hou van graven\", zegt hij. \"Ik word aangetrokken door onderwerpen waar je creatief en volhoudend voor moet zijn, om het verhaal bloot te leggen. Maar ik ben ook geïnteresseerd in geheimzinnigheid zelf, als onderwerp. De geheimen die mensen bewaren, hoelang, en de manieren waarop ze dingen camoufleren.\"  \n  \nVoor zijn nieuwe boek Het pijnstillerimperium drong hij door in een familie die een bizarre verhouding met openbaarheid en geheimzinnigheid heeft: de Sackler-familie. Deze rijke Amerikaanse dynastie strooide jarenlang gretig met giften van honderden miljoenen dollars aan musea, universiteiten en liefdadige instellingen, met als belangrijkste voorwaarde dat hun naam in grote gouden letters boven de ingang van de nieuwe vleugel of de speciale collectie zou prijken. Maar iedere poging om de aandacht te verleggen naar waar dat enorme fortuin eigenlijk vandaan kwam, stuitte op dichtklappende luiken. De Sacklers vertelden nooit iets over zichzelf.  \n  \nDaar hadden ze alle reden toe, want ze verdienden hun talloze miljarden vooral met de verkoop van Oxycontin. Dat is een sterk opiaat dat halverwege de jaren negentig met zeer agressieve en misleidende marketing als pijnmedicatie aan de man werd gebracht, waarbij verdoezeld werd dat het ook zeer verslavend is. De verslavingscrisis die het gevolg was van de hausse aan opiaten op doktersvoorschrift heeft de afgelopen twintig jaar in Amerika tot ruim een half miljoen overdosisdoden geleid, en een veelvoud daarvan aan verwoeste levens. De Sacklers weten tot op de dag van vandaag de aansprakelijkheid voor hun aandeel in die crisis te ontlopen, met dank aan een een leger advocaten.  \n  \nRadden Keefe volgt de lotgevallen van de familie door drie generaties. Hij beschrijft de grondlegger van het familie-imperium Arthur Sackler, een briljante immigrantenzoon die parallelle carrières maakte in de psychiatrie, de reclamebusiness en de farmaceutische industrie. In de jaren vijftig vond hij de moderne medische marketing zo'n beetje eigenhandig uit, en werd rijk met het agressief in de markt zetten van Valium. Hij beschrijft de twee broers van Arthur, wier tak van het familiebedrijf, farmaceut Purdue Pharma, in de jaren negentig aan de wieg zou staan van Oxycontin. En hij beschrijft de twee volgende generaties, die steeds agressiever worden in het uitmelken van de succesformule, en die continu met elkaar in de clinch liggen over de macht binnen het bedrijf.  \n  \nHet is met zoveel gevoel voor detail en dramatiek opgeschreven, dat je soms vergeet dat je een journalistiek onderzoek aan het lezen bent, en niet verdiept bent in een klassieke familieroman als Buddenbrooks van Thomas Mann, of een hedendaags familie-epos als de HBO-serie Succession.\n\nSpeelde die literaire traditie in uw achterhoofd mee tijdens het schrijven?\n\n\"Jazeker, daar was ik me zeer bewust van. Deels omdat ik geloof dat een door personages gedreven verhaal de meest overtuigende manier is om welk verhaal dan ook te vertellen. Als ik een artikel in de krant lees, en de schrijver me binnen een paar alinea's een gevoel voor de omgeving en de sfeer geeft, een personage introduceert en een soort spanning of vraag oproept, dan weet ik dat ik als lezer in goede handen ben, en dan blijf ik dus lezen.  \n  \n\"Maar het verhaal van de Sacklers leent zich hier ook bij uitstek voor. Als je niet alleen inzoomt op de opiatencrisis van de afgelopen jaren, maar je afvraagt waar de oorsprong van die crisis ligt, en er door een bredere lens naar kijkt, dan ontvouwt zich een dramatisch verhaal, over de opkomst en ondergang van het fortuin van een familie. Met name Arthur Sackler lijkt zo weggelopen uit een roman van Saul Bellow. Hij had een soort gedrevenheid, die heel erg bij het midden van de twintigste eeuw paste.\"\n\nHet verhaal van de drie Sackler-broers is in veel opzichten een typisch verhaal over Amerikaanse immigranten in de twintigste eeuw.\n\n\"Zeker, dit is ook een verhaal over kapitalisme in Amerika, zowel de goede als de slechte aspecten ervan. Ik denk dat de Sackler-broers, ondanks dat ze Joods waren en gediscrimineerd werden, het gevoel hadden dat ze in één generatie hun familie uit de armoede naar het hart van het establishment konden brengen. En dat is ze natuurlijk gelukt. Een deel van wat ik probeerde te vangen is dat daarbij ook een zekere handelsgeest loskomt.\"\n\nIn het begin van het boek kun je je nog vereenzelvigen met die broers, en zelfs hun idealisme serieus nemen. Aan het einde is hun levenswerk een cynische geldmachine geworden. Is er ergens een omslagpunt?\n\n\"Het is lastig om dat aan te wijzen. Een van de terugkerende onderwerpen in mijn werk is ontkenning, de manier waarop we onszelf en anderen misleiden over de beslissingen die we maken. Ik denk dat dat mogelijk wordt doordat dit soort processen heel geleidelijk gaan. De verleidingen van ongebreideld kapitalisme zijn zo lastig te weerstaan omdat mensen zelden in één keer een morele Rubicon oversteken, en bewust de beslissing nemen: nu word ik slecht. Het zijn duizend kleine beslissingen, dat zie je heel duidelijk terug in het levensverhaal van Arthur.  \n  \n\"De volgende generatie groeit dan op in een familie die al heel erg overtuigd is van haar eigen deugdzaamheid, met het idee dat de naam Sackler een nobele naam is. Als je dat allemaal al vanzelfsprekend vindt, wordt het makkelijker om het verkeerde te doen, en jezelf wijs te maken dat je het goede doet.  \n  \n\"En zo kom je bij de derde generatie, bij een situatie die in moreel opzicht grotesk is, mensen doen de meest afschuwelijke dingen, en zijn tegelijkertijd volledig overtuigd van hun eigen deugdzaamheid. Maar er is geen idealisme meer over, alleen nog het opgeblazen waanbeeld dat jij degene bent die onrecht aangedaan wordt, dat de hele wereld je verkeerd begrijpt.\"\n\nIk stuitte op de volgende lezersreactie: 'Je moet dit boek lezen, en dan wat dingen platbranden'. Voelt u die woede zelf ook? Wat is de juiste hoeveelheid verontwaardiging die productief is voor een schrijver?\n\n\"Het is geen verhaal waarbij goed en fout heel erg door elkaar lopen, er is veel morele helderheid, dus ja, ik voelde wel degelijk een hoop verontwaardiging. En dat helpt ook zeker. Want tijdens mijn werk kreeg ik allerlei juridische dreigementen van deze miljardairs, dus dan moet je soms ergens wat moed vandaan halen om door te gaan met het onderzoek, en om het verhaal niet af te zwakken. Verontwaardiging is dan een goede brandstof.  \n  \n\"Dat gezegd hebbende: ik wil niet dat mijn verontwaardiging van iedere pagina spat. Je hebt de afgelopen jaren heel veel van dat soort journalistiek gehad, bijvoorbeeld over Donald Trump, waarbij schrijvers iedere pretentie van neutraliteit lieten vallen en ook in hun woordkeus duidelijk door lieten schemeren hoe \" \" woedend ze waren. Dat kan soms werken, het kan een band scheppen tussen schrijver en lezer. Ik wilde toch een meer afstandelijke stem gebruiken. Heel af en toe knipoog ik naar je, en zet ik je op het spoor: is dit niet schandalig? Maar over het algemeen denk ik dat het materiaal in dit boek zo schandalig is dat het beter is om de feiten voor zich te laten spreken. Als ik er de hele tijd met mijn mening tussen spring, leidt dat alleen maar af.\"\n\nU en ik kunnen het schandalig vinden, maar het juridische systeem in de VS lijkt dat gevoel niet in straffen te vertalen.\n\n\"Er loopt nu een faillissementsprocedure, die is bijna afgerond, en het verbaast me niets hoe die nu afloopt. Het is in zekere zin briljant hoe de Sacklers dat geregeld hebben. Ze hebben een bedrijf dat de afgelopen jaren 35 miljard dollar omzet heeft gemaakt op een obsceen product, en dat bedrijf vraagt nu succesvol een faillissement aan.  \n  \n\"Dat komt deels door alle rechtszaken die er nu tegen dat bedrijf lopen. Maar ook doordat de familie al jaren weet dat dit moment er een keer aan zit te komen, en tien miljard dollar uit het bedrijf heeft gesluisd, en nu heeft het ineens geen geld meer om al die eisers te betalen.  \n  \n\"De uitkomst is dat het bedrijf min of meer wordt opgeheven, en nog een soort doorstart maakt als publieke onderneming. De familie betaalt grofweg 4,5 miljard als bijdrage aan het bestrijden van de opiatencrisis, maar we kunnen het erover hebben of dat veel geld is (het geld moet vooral uit de toekomstige verkopen van belangen komen, nauwelijks uit het geld dat al verdiend en weggesluisd is - red.). In de overeenkomst hoeven ze geen misdrijven toe te geven, en ze krijgen immuniteit voor toekomstige rechtszaken.  \n  \n\"Ik denk dat dit alles nog minder een aanklacht is tegen de Sacklers dan tegen het systeem waarbinnen ze bestaan.\"\n\nU citeert een politicus die naar aanleiding van een eerdere schikking zei: dit zijn simpelweg dure licenties voor crimineel gedrag, zolang de verantwoordelijken niet achter de tralies belanden.\n\n\"Die had natuurlijk gelijk. En dat is waarschijnlijk in Nederland net zo waar als in de VS. Als hoge functionarissen miljarden kunnen verdienen door het verkeerde te doen, zelfs als er mensen aan sterven, zonder dat ze er persoonlijke gevolgen van ondervinden - hooguit komt men wat in verlegenheid, en moet je wat pr-professionals inhuren om je imago weer op te poetsen - dan zullen mensen het verkeerde blijven doen.\"\n\nWaarom laat het juridische systeem ze er dan mee wegkomen?\n\n\"Er is een subtekst in deze zaak, die nooit hardop uitgesproken wordt. Namelijk dat de Sacklers altijd al bereid zijn geweest tot deze deal: wij geven jullie een hoop geld om die opiatencrisis te bestrijden, als jullie ons geven wat wij willen, namelijk volledige gemoedsrust. Als je ons ermee laat wegkomen.  \n  \n\"De rechter zegt dat niet expliciet, maar wel met zoveel woorden: als we de optie niet hadden om immuniteit te verlenen, dan zouden ze ons het geld niet geven dat we zo hard nodig hebben, maar zou het verdampen in advocatenkosten en eindeloze rechtszaken.  \n  \n\"Voor mij riekt dit naar afpersing. Alsof er een grote brand woedt, en de Sacklers zeggen: wij hebben een brandslang waarmee jullie die brand kunnen blussen, maar die krijgen jullie alleen als jullie beloven nooit vragen te stellen over of wij die brand misschien aangestoken hebben.\"\n\nU schreef over Mexicaanse kartels. Vormen de Sacklers ook een ordinaire drugsmaffia?\n\n\"Er zijn zeker interessante parallellen te trekken. Dat hoge medewerkers zich moesten opofferen voor de familie, maar daar vervolgens rijkelijk voor beloond werden (bij een eerdere schikking in 2007 - red.). Of het idee dat je het eerste shot van een verslavend product gratis geeft - voor Oxycontin bestonden er ook coupons.  \n  \n\"In een van de recensies van mijn boek las ik dat het enige verschil tussen El Chapo en de Sacklers is dat de eerste in de gevangenis zit en de laatsten niet. Dat vind ik echt een te grove versimpeling. Niet alleen omdat de Mexicaanse kartels moordenaars in dienst hebben die veel mensen doodschieten. Maar ook omdat je dan het zicht verliest op het feit dat veel van de dingen die de Sacklers deden legaal waren. Als je om retorische punten te scoren de Sacklers tot drugshandelaars reduceert, dan negeer je de rol van de overheid, van de geneesmiddelenautoriteiten, van de rechtspraak, van het hele systeem dat dit gedrag mogelijk maakte.\" \"  \n  \nDe Amerikaanse journalist Patrick Radden Keefe (1976) is verbonden aan het tijdschrift The New Yorker. Het pijnstillerimperium, zojuist verschenen, is zijn vierde boek.  \n  \nZijn vorige boek, over een moord in Noord-Ierland ten tijde van de Troubles werd in het Nederlands vertaald als Zeg niets, en kreeg lovende kritieken.  \n  \nIn 2020 scoorde hij een wereldwijde podcasthit met Wind of Change.  \n  \nPatrick Radden Keefe  \n  \nPatrick Radden Keefe  \n  \nHet pijnstillerimperium  \n  \nVert. Hans E. van Riemsdijk  \n  \nNieuw Amsterdam;  \n  \n560 blz. €34,99","intensity":0,"negativity":1,"cluster_id":9,"similar_texts":"text154"},{"id":"103","publisher":"De Telegraaf","date":"2021-10-15","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4d9792cbfa575292a11f59878d9a37e6/web/OPS/cciobjects.json&hash=4d76fc16d42f10972905#/pages/6","title":"Woedend op premier van Slovenië","text":"Woedend op premier van Slovenië\n\nDe Sloveense premier Janes Janša\n\ndoor Alexander Bakker  en  Elif Isitman\n\nDen Haag Nederland is woest op de Sloveense premier Janes Janša. Janša retweette een bericht waarin een aantal Europarlementariërs, onder wie D66’er Sophie in ’t Veld, de ’marionetten van Soros’ worden genoemd. Het agressieve twittergedrag van de Sloveense premier, dat zich opvallend vaak op Nederland richt, is inmiddels ontaard in een diplomatieke rel.\n\n„Smakeloos”, oordeelt premier Rutte over de tweet waarin Van ’t Veld maar ook andere Nederlandse politici, onder wie voormalig Europees parlementariër en ex-minister Cora van Nieuwenhuizen en de overleden VVD’er Hans van Baalen, die ’puppets’ van de Hongaarse filantroop George Soros worden genoemd. \n\nSoros wordt door Janša en politieke geestverwanten zoals de Hongaarse premier Viktor Orbán gezien als het grote brein achter een progressief complot. \n\n„Ik neem daar zo ver mogelijk afstand van”, aldus Rutte over het twittergedrag van zijn Sloveense collega.","intensity":0,"negativity":1,"cluster_id":19,"similar_texts":"text666"},{"id":"104","publisher":"De Telegraaf","date":"2021-10-16","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/d6d91c9efe7fe8c0288734babb15784c/web/OPS/cciobjects.json&hash=daacbec8077c3ce7c4b7#/pages/52-53","title":"WOORDEN NA EN VAN GOUD","text":"WOORDEN NA EN VAN GOUD\n\nHarrie Lavreysen (r.) rekent op de olympische sprint af met zijn maatje én grote rivaal Jeffrey Hoogland.\n\nFoto ANP/HH\n\nMet tweemaal goud en één keer brons is Harrie Lavreysen de koning van de Zomerspelen in Tokio. Komende week doet hij mee aan de WK in Roubaix, waar hij zal worden aangemoedigd door zijn vriendin Noor. \n\n❮❯\n\nINTERVIEW Sprintkoning Harrie Lavreysen en zijn jeugdliefde Noor delen hun bijzondere ervaringen\n\nAls koning van de Zomerspelen keerde Harrie Lavreysen (24) met tweemaal goud (sprint en teamsprint) en één keer brons (keirin) terug uit Japan. Zijn jeugdliefde Noor Luijten (22) moest het ’verlamd’ door de stress vanuit Nederland aanschouwen, om daarna volop mee te gaan in de hectiek die volgde. In de aanloop naar de WK baanwielrennen in Roubaix (20-24 oktober), waar Lavreysen drie wereldtitels (teamsprint, sprint, keirin) verdedigt, delen ze hun bijzondere ervaringen. En de krachtpatser verklapt waarom Noor hem van ontroering een brok in zijn keel bezorgde.\n\ndoor Hans Ruggenberg\n\nHet gebeurt zelden dat Harrie Lavreysen ergens van onder de indruk is. Diezelfde nuchterheid uit hij grotendeels ook aan de keukentafel in hun knusse huis. In augustus scheurde hij ogenschijnlijk koeltjes naar twee olympische titels, terwijl zijn vriendin Noor soms van spanning niet kon slapen. „Die had het zwaarder dan ik. Ze zat me soms midden in de (Nederlandse) nacht te appen”, zegt Lavreysen. \n\nHij geeft vervolgens eerlijk toe dat hij na de Spelen eventjes van slag raakte. „Dat was tijdens de huldiging in mijn geboortedorp Luyksgestel. Er waren 1200 mensen op afgekomen en Noor ging als een complete verrassing voor mij speechen”, vertelt Lavreysen, nog altijd zichtbaar geraakt door dat bijzondere moment. „De hele dag van die huldiging was mooi. De burgemeester was er, de wethouder en een gedeputeerde van de provincie. Echt heel speciaal, maar het allermooiste van alles was dat Noor opeens daar stond en die speech ging opdragen. Het was heel ontroerend. Nee, er kwamen bij mij geen tranen, maar ik kreeg wel een brok in mijn keel. Dat is voor mij al heel wat.” \n\nNoor zucht nog maar eens diep, terugdenkend aan dat moment. „Ik was stikzenuwachtig. Alle spanning van al die weken kwam eruit. Ik kon echt niet meer genieten van wat er allemaal gebeurde, want in mijn hoofd kwam alleen maar de gedachte op dat ik zo achter die microfoon moest gaan staan op dat podium. En als je al die mensen dan ziet zitten, krijg je nog meer stress.” \n\n„Ik merkte wel dat ze zenuwachtig was, maar snapte er in eerste instantie niks van”, haakt Harrie lachend in. „Toen ze daar opeens die tekst ging oplezen, wist ik eindelijk waarom.” \n\nEenmaal al haar moed bij elkaar geraapt, kwamen de woorden die niet alleen haar vriend, maar alle aanwezigen raakten. „Op een gegeven moment werd het me teveel en van het laatste stukje heb ik alleen de eerste zin nog kunnen voordragen. Daarna lukte het echt niet meer, maar ik heb supermooie reacties gehad”, aldus Noor, wier laatste woorden van haar speech te mooi zijn om hier niet te vermelden. Ze komt er later op terug…\n\nEerst nog wat koffie en als die pruttelt haalt Harrie op verzoek van ons de bronzen en twee gouden olympische plakken tevoorschijn. Tevens toont hij de zes gouden medailles die hij al op WK’s veroverde. Voor deze gelegenheid heeft de Brabander ze bij hoge uitzondering uit de kluis van zijn bank gehaald, om die daags daarna daar weer veilig achter slot en grendel op te bergen. Een collectie die alleen maar bij de allergrootste sporticonen past. En als je dan bedenkt dat hij pas 24 jaar is, kun je er nauwelijks een voorstelling van maken hoe krankzinnig zijn prijzenkast eruitziet aan het einde van zijn loopbaan. Vorige week veroverde hij nog Europese titels op de sprint en teamsprint, en komende week tijdens de WK krijgt zijn goudjacht een vervolg.\n\nDan is Noor er overigens wel bij. „Ik ga met een vriendin en de ouders van Harrie zijn er ook. De laatste keer dat ik erbij was, was in maart 2020 tijdens de WK in Berlijn”, zegt ze, waarna ze aan de lastige situatie van de Spelen refereert. „Als je in het stadion zit, heb je nog wel iets van contact, maar nu was ik zo ver weg. Al kan ik ook niks voor hem doen als je er wel bij bent hoor. Ik zat vol spanning voor die televisie, omdat ik weet wat hij er allemaal voor doet en laat. Sinds ik hem acht jaar geleden leerde kennen, weet ik dat die Olympische Spelen zijn droom waren. Toen nog als BMX’er en daarna als baanrenner. Als het hem dan lukt om goud te pakken, komen de emoties wel los, ja. Vooral omdat ik het Harrie zo erg gun.” \n\nAls bijbaantje werkte ze in Bergeijk op een kindercamping, grotendeels als afleiding voor de spanning van de Spelen. „Om er niet constant mee bezig te zijn, werkte in het restaurant in de bediening. Maar ja, vervolgens begonnen al mijn collega’s er steeds over... Leuk hoor dat iedereen zo meeleeft, maar ik wilde er juist even niet aan denken.” \n\nAl die jaren maakte ze alle successen maar ook de tegenslagen mee van haar liefde, die ze op haar veertiende leerde kennen. Leven met een topsporter is niet altijd gemakkelijk, al gaat het thuis zeker niet altijd over wielrennen. Zoals zovelen zijn ze beiden in de ban van de excentrieke Netflix-serie Squid Game. Harrie doet naast zijn sport een studie Bedrijfskunde en Noor studeert Food & Business. „Dat gaat zo’n beetje over alles achter de producten in de supermarkt, van productontwikkeling tot marketing. Dat is het een beetje in een notendop. Volgend jaar studeer ik af”, aldus Noor. \n\n„Als het voor haar ook heel de dag om baanwielrennen zou draaien, zou dat niet gezond zijn. Ze heeft ook haar eigen dingen en we hebben heel veel andere zaken waar we het over hebben dan alleen wielrennen”, vervolgt Harrie, wiens vriendin zelfs nog nooit op een racefiets heeft gezeten. „Zo gek heb ik haar nog niet gekregen, haha.” „Ik volg bokslessen, maar ik wil wel graag een keertje op de baan rijden”, vult Noor aan. „Niks raars doen hoor, en gewoon onder op de piste. Maar ik wil gewoon een keer ervaren en voelen wat Harrie elke dag doet.” \n\nDan toont ze haar telefoon, waarop haar speech is opgeslagen. Snel wordt duidelijk waarom Harrie moest slikken, en Noor overmand door emoties die laatste woorden niet meer en plein public kon uitspreken:\n\nIk kan niet met woorden beschrijven hoe trots ik op jou ben. Niet alleen op je prestaties, maar op jou als persoon. Jouw mentaliteit, jouw zelfvertrouwen en jouw nuchtere persoonlijkheid. Je bent en blijft de Harrie van 8 jaar geleden waar ik toen verliefd op werd en nog steeds ben. Geniet met volle teugen van alles wat er op je af komt, dat verdien je.\n\nDikke kus Noor\n\n’Het allermooiste was dat Noor opeens daar stond en die speech ging opdragen’","intensity":0,"negativity":0,"cluster_id":5,"similar_texts":"text457"},{"id":"105","publisher":"De Volkskrant","date":"2021-10-16","url":"https://krant.volkskrant.nl/titles/volkskrant/7929/publications/1387/articles/1464965/14/2","title":"Zelfmoordaanslag op sjiitische moskee in Afghanistan kost aan tientallen gelovigen het leven","text":"Volgens ooggetuigen ging het om een zelfmoordaanslag. Op beelden is de enorme ravage te zien die is aangericht in de moskee in de zuidelijke stad, de geboorteplaats van de Taliban. Doden en zwaargewonden liggen op de grond, terwijl omstanders proberen hulp te verlenen. Op het moment van de explosie waren honderden gelovigen in de moskee aanwezig.  \n  \nEr zouden zeker 37 doden zijn gevallen en meer dan 70 gewonden. Ooggetuigen zeggen dat sprake was van meerdere explosies. Persbureau AP citeert een ooggetuige die zegt dat twee aanslagplegers hun zelfmoordvest tot ontploffing brachten bij de toegangspoort van de moskee. Daarna zouden twee anderen naar binnen zijn gerend waar ze zichzelf opbliezen. Een andere getuige sprak echter over drie explosies, bij de poort, het gedeelte waar gelovigen hun voeten wassen, en binnen in de moskee.  \n  \nHet is de tweede keer in een week tijd dat in een sjiitische moskee in Afghanistan een bloedbad wordt aangericht. Vorige week vrijdag vielen 46 doden en meer dan 140 gewonden toen een moskee in de noordoostelijke stad Kunduz werd getroffen door een zelfmoordaanslag.\n\nGezworen vijanden\n\nSinds de machtsovername van de Taliban in augustus, zijn meerdere aanslagen gepleegd op sjiitische doelwitten. Deze werden opgeëist door strijders van de Afghaanse tak van de soennitische terreurgroep IS, de 'Islamitische Staat Khorasan' (ISK). De aanslag in Kandahar is nog niet opgeëist door de terreurbeweging, al jaren een gezworen vijand van de Taliban. ISK, dat sjiieten beschouwt als afvalligen, zei vorige week wel verantwoordelijk te zijn geweest voor de aanslag op de moskee in Kunduz.  \n  \nDe ISK-strijders laten zich steeds meer gelden sinds de val van de regering-Ashraf Ghani. Zo waren ze ook verantwoordelijk voor een bloedige aanslag in augustus bij de luchthaven van Kabul, waarbij tweehonderd doden vielen, onder wie dertien Amerikaanse militairen.  \n  \nVolgens de onafhankelijke Mensenrechtencommissie van Afghanistan werden er vorig jaar zeventien aanslagen en aanvallen gepleegd op moskeeën, imams en gelovigen. Hierbij kwamen zeker 170 mensen om het leven. Volgens de commissie waren behalve ISK-strijders ook de Taliban en andere gewapende groepen verantwoordelijk voor het geweld.","intensity":0,"negativity":0,"cluster_id":50,"similar_texts":"text78"}]
