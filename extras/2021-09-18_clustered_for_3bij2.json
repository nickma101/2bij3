[{"id":"1","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/62/1","title":"'De haat, de spanning en de intensiteit; ongekend'","text":"### Diepgewortelde rivaliteit tussen Go Ahead en PEC Zwolle krijgt nieuwe impuls\n\nBram van Polen is al jaren een gelukkig man. Leuk gezin, mooie woning, stamkroeg om de hoek. Van zijn à propos is hij niet te krijgen. Nou ja, één uitzondering: dat is wanneer zijn vrouw het waagt om thuis een bosje geel-rode tulpen op de salontafel te zetten. Of wanneer hij tijdens een bordspel de rode of gele pionnetjes krijgt toebedeeld. ,,En ik realiseer me dat dit best sneu en kinderachtig is voor een man van 35 jaar\", zegt de aanvoerder van PEC Zwolle. ,,Maar het is echt zo. Ik wil die Go Ahead Eagles-kleuren niet zien in mijn huis.\"  \n  \nNiet dat dit gebeurt, overigens. Na vijftien seizoenen PEC is mevrouw Van Polen al net zo dol op de Zwolse club als haar echtgenoot. En toch: in aanloop naar de IJsselderby van morgenmiddag tekent dit wel het sentiment dat kleeft aan het duel. Beide clubs staan elkaar in figuurlijke zin naar het leven. ,,En ergens heeft het ook wel iets moois\", vindt Van Polen. ,,Elke club verdient een rivaal. Derby's zijn de mooiste wedstrijden van het jaar.\"  \n  \n'Narcos aan de IJssel' lijkt het soms wel, de rivaliteit tussen beide clubs. Neem dat voorval in november 2013, toen de kampioensschaal van de eerste divisie met behulp van een koevoet werd ontvreemd uit de Zwolse prijzenkast. Aanvankelijk bestond slechts een sterk vermoeden dat Go Ahead Eagles-fans achter de kraak zaten. Totdat enkelen van hen later gemaskerd opdoken in SBS-programma Hart van Nederland, triomfantelijk zwaaiend met het zilverwerk. Na enige dagen van spanning leverden vier personen, van wie één vermomd als Sinterklaas, de schaal uiteindelijk af bij de studio van RTV Oost. Andersom reden in die periode regelmatig politieauto's langs de volière van zeearend Harly, de mascotte van de Go Ahead Eagles. Bang als ze in Deventer waren dat het dier ontvoerd zou worden door wraaklustige PEC Zwolle-aanhangers. En afgelopen zomer nog zochten leden van beide harde kernen de confrontatie met elkaar. Zomaar.  \n  \n,,Die haat, die spanning, die intensiteit; het is ongekend'', weet voormalig Eagles-speler Erik Falkenburg. ,,In de Adelaarshorst voelt het zondag alsof er geen 8000, maar 30.000 mensen zitten. Op elke tribune, op elke stoel, in elk kiertje en gaatje, gaan ze daar als bezetenen tekeer. Zo hevig heb ik het tijdens mijn loopbaan verder alleen bij de wedstrijd NAC-Willem II meegemaakt.''  \n  \nOver de oorsprong van de rivaliteit tussen Go Ahead en PEC gaan verschillende verhalen. Feit is dat er lange tijd helemaal geen sprake was van onderlinge spanning. De Deventenaren leefden traditioneel vooral toe naar de derby tegen FC Twente, terwijl voor PEC de ontmoeting met stadgenoot Zwolsche Boys dé wedstrijd was. Volgens sommigen is de overgang van Cees van Kooten van Deventer naar Zwolle in 1983 een eerste aanzet geweest. Een veel logischer verklaring is dat de twee clubs sinds die periode meer in elkaars vaarwater kwamen te zitten.  \n  \nHoeveel emoties daarmee gepaard gaan, ervoer John Stegeman in 2019 nog, direct nadat hij Go Ahead inruilde voor de gehate buurman. Sindsdien is de coach en oud-speler persona non grata in Deventer. Een gevoel dat Van Polen wel herkent. ,,Ik geloof niet dat het verstandig is als ik op een vrije zaterdag een terrasje ga pakken in die stad'', zegt de PEC-captain. ,,Al voel ik die behoefte ook niet, hoor. Zwolle is veel mooier.''  \n  \nGo Ahead Eagles - PEC Zwolle. Het is als een clash tussen het Feyenoord en Ajax van het oosten. Tussen de romantische Adelaarshorst en het moderne MAC³PARK Stadion. Die tussen een van de armere en welvarendste steden van Overijssel. Alleen: wat is nu hét verschil in club-DNA? Joey van den Berg, die als oud-speler bij beide gevoel heeft: ,,Ik ben een keer met de supportersbus van PEC naar Go Ahead-uit geweest'', vertelt hij. ,,Als je dan die Vetkampstraat binnen komt rijden en die opgefokte zee van mensen op ziet doemen, is dat heel indrukwekkend. Je rijdt het hol van de leeuw binnen en kunt geen kant meer op; dat gevoel heb je. Ik denk dat daarin het grootste verschil zit. PEC Zwolle-fans willen enorm graag die derby winnen. Maar bij Go Ahead-supporters is het alsof hun leven ervan afhangt.''","intensity":0,"negativity":1,"cluster_id":58,"similar_texts":"text511"},{"id":"2","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/11/1","title":"'Er valt met een psychische stoornis te leven. Het stigma is vaak erger dan de ziekte zelf'","text":"### Psychische aandoeningen - Interview: Hanna Verboom\n\nHanna Verboom staat in de tuin van Elton John als ze haar eerste psychose krijgt. Het gebeurt op de afterparty van een Oscar-uitreiking. Ze heeft net in haar eerste Amerikaanse film gespeeld en over een rode loper gerend. 'Ik was totaal overprikkeld', vertelt ze. 'Ik had al dagen niet geslapen, het voelde alsof ik zweefde. Ik ving alles op wat er om me heen gebeurde. Ik stond daar tussen allerlei mensen die ik normaal alleen maar op tv zag. Dat was al zo bevreemdend. Het was een perfecte voedingsbodem voor mijn psychose om te woekeren.'  \n  \nTijdens het feest duikt ze in haar vintage Dior-jurk het zwembad in, met de ogen van de sterren op zich gericht. Even later schopt ze de receptioniste, net als de agent die aankomt om haar te arresteren. Iedereen denkt dat ze drugs heeft gebruikt. Nadat ze is afgevoerd houdt ze slechts gehuld in een deken een Oscar-acceptance-speech. Ze denkt dat ze in een film zit - de volgende scène kan elk moment beginnen. Een paar uur later wordt ze wakker in de isoleercel op de gesloten afdeling van het ziekenhuis in Beverly Hills. Platgespoten.  \n  \nHet is een mooi verhaal, dat wel.  \n  \nMaar voor Verboom (38) is het ook het begin van iets wat haar leven omver werpt. Pas een jaar later krijgt ze, na een tweede psychose, de diagnose: ze heeft een bipolaire stoornis, een ziekte waarbij depressies en manische perioden elkaar afwisselen.\n\nUit de schaduw\n\nVandaag verschijnt haar korte documentaire Uit de schaduw op het filmplatform Cinetree dat ze de afgelopen jaren oprichtte. Met de film wil ze mensen ertoe bewegen opener te zijn over psychische aandoeningen en die te accepteren als onderdeel van het bestaan. Zo'n 43 procent van de Nederlanders krijgt volgens het Trimbos Instituut in het leven ooit te maken met een psychische stoornis. Hieronder vallen onder meer depressies, angststoornissen, verslaving en persoonlijkheidsstoornissen. 'Laat die getallen even tot je doordringen', zegt Verboom. 'Dat is bijna de helft van de bevolking.'  \n  \nIn de documentaire begint ze met zichzelf. Zonder opsmuk beschrijft ze wat haar overkwam, de schaamte die ze voelde. Vrienden en haar management spraken haar na de diagnose aan. 'Ze drukten me op het hart: vertel dit nooit, nooit in het openbaar.' Achttien jaar lang hield ze zich aan dit advies.  \n  \nUit onderzoek blijkt dat mensen die kampen met psychische aandoeningen drie tot zeven keer zo vaak als anderen worden afgewezen voor een baan. 'In mijn consultatieruimte zeg ik soms tegen mensen: praat niet met uw baas over uw psychose, over uw depressie, over uw verslaving', zegt psychiater Dirk de Wachter in de documentaire. 'Zeg dat je je been gebroken hebt op ski-vakantie. Want de kans is groot dat de volgende jaren uw promotiekansen voorbij zijn. Ik zeg dit met pijn in het hart. Maar dat is de realiteit.' En zo houden we het met zijn allen in stand, zegt Hanna Verboom.  \n  \nPsychische aandoeningen zorgen voor een stigma, zegt ze. 'Stigma betekent: schandvlek. Het geeft je het gevoel dat je minderwaardig bent. En daar is weinig ruimte voor. Iedereen wil slagen in het leven, het perfecte plaatje vormen. Het zit ook in het jargon: stoornis, aandoening, ziekte. Ik zie het meer als een psychische variatie, die best veel mensen hebben.'  \n  \nOp het hoogtepunt van haar tweede psychose rent ze in haar eentje midden in de nacht door Amsterdam, op weg naar een concert dat Bob Dylan en U2 die nacht samen op het dak van een flat geven. Althans, dat denkt ze. Uiteindelijk vindt haar vader haar om zes uur 's ochtends in Amsterdam-West. Bij de GGZ danst ze vervolgens op de tafel. 'Ik dacht dat het script dat ik had geschreven, werd verfilmd. Ik vond het fantastisch. Ik dacht: wat hebben ze dit goed gedáán.'  \n  \nIn de kliniek ontmoet ze bijzondere mensen. 'De een dacht dat hij Pokémon was, een ander dacht dat ze was getrouwd met Toetanchamon. Weer een ander lachte de hele dag door heel hard, terwijl ze onder het bloed zat. Een man was zo depressief dat hij niets meer zei. Toen ik wegging realiseerde ik me: zij zíjn daar nog. Dat raakte me. Ik wist: ooit ga ik dit vertellen.'\n\nOntwapenend\n\nLang blijft ze uit beeld en werkt ze als filmmaker en ondernemer. Het lukt haar om weer stabiel te worden. 'Het gaat nu heel goed met me. Na jaren van vallen en opstaan weet ik: hiermee valt goed te leven. Het stigma is erger dan de ziekte zelf.' Onlangs kreeg ze haar tweede kind, een zoontje. 'Ineens vroeg ik me af: kan ik ooit een goede moeder zijn als ik dit deel van mezelf verborgen houd? Als ik mezelf niet accepteer?'  \n  \nBang voor kritiek is ze niet. 'Het voelt wel kwetsbaar om dit zo te vertellen. Want ook al pleit ik voor het doorbreken van het stigma - het is er nog steeds.'  \n  \nZe hoopt op sociale media onder de hashtag #uitdeschaduw een beweging te creëren waarin meer mensen hun verhaal delen over hun psychische aandoening. Ook wil ze een reeks van documentaires maken. 'Zodra je hier open over bent, kom je er pas achter hoeveel mensen hier óók mee kampen. Bij het draaien van de documentaire zei de een na de ander in de crew: o, maar ik heb dit ook! Al moeten mensen die hun verhaal delen, dit natuurlijk weloverwogen doen.'  \n  \nIn de documentaire zit een ontwapenend filmpje van Verboom als 8-jarig meisje. Volkomen vrij zingt ze een zelfverzonnen liedje, dansend om de camera. Ze vindt het moeilijk ernaar te kijken. 'Ik voelde als kind al dat ik anders was.' Toch beschouwt ze dit nu ook als een kracht. 'Ik zie ook een meisje dat heel creatief en gevoelig is. Intuïtief. Als ik een kamer binnenkom, voel ik vaak hoe anderen in hun vel zitten. Dat is een kant die ik nooit zou willen missen.'","intensity":1,"negativity":3,"cluster_id":7,"similar_texts":"text129"},{"id":"3","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/11/1","title":"'Je ziet in één oogopslag wat vernietiging inhoudt'","text":"Beeldhouwer en Holocaustoverlever Jaap Kaas maakte al in 1945 een ontwerp voor een Joods namenmonument. Kaas was zijn tijd ver vooruit, het ontwerp werd afgewezen. De tijd was rijp voor een Dankbaarheidsmonument voor de hulp van Nederlanders in de oorlog, maar niet voor een aanklacht voor de moord op 102.000 Joden.  \n  \nOok de Nederlands-Israëlitische Hoofdsynagoge wilde in 1946 een herdenkingsmonument oprichten, bij het Waterlooplein in de voormalige Joodse buurt. De gemeente was tegen; de plek was niet goed voor een vrijstaand beeld, terwijl juist daar in 1952 het beeld de Dokwerker verscheen, die de Februaristaking tegen de Duitse bezetter verbeeldt. \"De gemeente wilde het verhaal vertellen van verzet, niet van de ondergang van Joodse Amsterdammers\", zegt Wim de Wagt, de kunsthistoricus die Vijfhonderd meter namen - De Holocaust en de pijn van de herinnering schreef.  \n  \nHet boek verhaalt hoe het Namenmonument tot stand kwam en wat daaraan voorafging. Zoals de parlementaire enquête, die in 1947 duidelijk maakte hoe de regering in ballingschap, in Londen, al in 1942 op de hoogte was van de vernietigingskampen, maar geen poot uitstak om Nederlandse gedetineerden te helpen. Premier Rutte maakte voor het overheidsfalen in 2020 excuses. \"Premier Drees had het direct kunnen doen, maar de enquête had geen consequenties\", aldus De Wagt.  \n  \nOok de Nationale Monumentencommissie wilde geen Joods monument. \"Het was niet nationaal, omdat het maar over een klein deel van de bevolking ging. Een overheidsrichtlijn schreef voor dat er geen onderscheid mocht worden gemaakt tussen het lijden van Joden en niet-Joden. Iedereen was gelijk, Nederland moest eenheid uitstralen.\" Critici noemden dit negeren van de Holocausteffecten in Nederland ook wel 'de kleine Shoah'.  \n  \nUiteindelijk kwam aan het Weesperplein wel het Dankbaarheidsmonument, een initiatief van Joodse notabelen die dankzij hun connecties de oorlog relatief goed hadden doorstaan. \"Het monument was bedoeld als cement in de naoorlogse samenleving, maar zo heeft het nooit gefunctioneerd. Het is wrang dat dit lang het enige Joodse monument is geweest\", aldus De Wagt.  \n  \nIn de jaren negentig breekt een tijdperk aan van excuses, spijt en de herdenking van individuen. Washington D.C. krijgt een Shoahmuseum, Berlijn opent in 2001 het Joods Museum, ontworpen door architect Daniel Libeskind. De traditie van struikelsteentjes begint. De Hollandse Schouwburg in Amsterdam, waar Joden moesten verzamelen voor zij op transport werden gesteld, maakt een familienamenwand. Concentratiekamp Auschwitz krijgt in 2005 een wand met de namen van 60.000 vermoorde Nederlandse Joden.  \n  \nDat brengt voorzitter Jacques Grishaver van het Auschwitz Comité op het idee van een namenmonument in Nederland, voor alle 102.000 vermoorde Joden plus 245 weggevoerde Sinti en Roma. Hij presenteert zijn plan in 2007. Het duurt dan nog veertien jaar, om meerdere redenen. Toenmalig burgemeester Cohen en het Joods Historisch Museum zijn tegen het monument, omdat zij betwijfelen of het, gezien de hoge kosten, genoeg toevoegt aan het Anne Frank Huis en de Hollandse Schouwburg.  \n  \nBurgemeester Van der Laan, die in 2010 aantreedt, schaart zich wel achter het idee. In 2011 biedt Daniel Libeskind aan het ontwerp te maken. Onbetaalbaar, reageert Grishaver. \"Heb je mij over geld horen praten?\", antwoordt Libeskind. De bezieling van de twee raakt kunsthistoricus De Wagt.  \n  \nLibeskind maakt in 2014 een ontwerp voor het Wertheimpark, waar het Auschwitzmonument van Jan Wolkers staat. Vanaf dan leidt het Holocaustmonument tot felle discussies en juridische procedures, ook van Joodse Amsterdammers.  \n  \nHet gevolg is anderhalf jaar vertraging, een nieuwe locatie en een aangepast ontwerp. \"De plek aan de Weesperstraat is beter, in het volle zicht. Het ontwerp is expressief en nog mooier, met een naam op elke baksteen in plaats van op betonnen muren\", oordeelt De Wagt. 81.000 namen zijn voor 50 euro per stuk 'geadopteerd' door privépersonen, bedrijven en gemeentes. \"Het is breed gedragen. Als ik Amsterdammer was, zou ik trots zijn.\"  \n  \nKritiek is er nog steeds. Een monument waar iedereen tevreden over is, bestaat niet. Maar de nodige tegenstanders hebben hun mening bijgesteld, weet De Wagt. \"In één oogopslag zie je wat de vernietiging inhoudt. 75 procent van de doden heeft geen nabestaanden. De achternaam Augurkiesman bestaat niet meer. Nu is de vraag: wat gaan we ermee doen?\"  \n  \nWim de Wagt. Vijfhonderd meter namen. De Holocaust en de pijn van de herinnering. Boom; 394 blz. € 29,95","intensity":0,"negativity":1,"cluster_id":66,"similar_texts":"text93"},{"id":"4","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=70ac22a118504fe181af#/pages/12","title":"’Dit is echt jeugdsentiment’","text":"’Dit is echt jeugdsentiment’\n\nBas van Toor geniet in zijn rolstoel samen met echtgenote Coby met volle teugen van het eerbetoon. De legendarische clown werd vrijdag 86. De optocht valt samen met een expositie in het museum van Vlaardingen. \n\nFoto ANP/HH \n\nOptocht van fans en scholieren ontroert ernstig verzwakte clown Bassie \n\ndoor Gerda Frankenhuis\n\nRotterdam Drommen mensen verzamelden zich vrijdagmorgen op de Westhavenkade in Vlaardingen om de jarige Bas van Toor, alias clown Bassie, te feliciteren met zijn verjaardag. De ernstig verzwakte en verlamde Bassie, die 86 jaar werd, nam voor zijn oude woning een heus defilé af van vijf nog rijdende Bassie & Adriaan-auto’s en caravans.\n\nMet een grote lach op zijn gezicht werd hij door zijn steun en toeverlaat – echtgenote Coby – bij het draaiorgel gezet die speciaal voor de beroemdste clown van Nederland zijn eigen liedjes ten gehore bracht. Schoolkinderen, fans van het eerste uur en Vlaardingers kwamen kijken naar het de optocht. \n\nOok Marijn en Renske van Wingerden uit Zoetermeer waren speciaal met hun negentien maanden oude dochter Roos naar Vlaardingen gekomen om de verjaardag van ’hun’ geliefde clown Bassie te vieren. „Het is echt jeugdsentiment. Met collega’s op het werk gebruiken wij nog steeds de gevleugelde opmerkingen ’drommels, drommels en nog eens drommels’ en ’allememaggies’ die op tv werden gezegd. Ik heb van die serie nog videobanden en dvd’s en mijn dochter kijkt er nu ook regelmatig naar. Wat vooral zo leuk was, waren de grapjes die Bassie uithaalde en dat het programma zo educatief is. Zo werd geleerd hoe over te steken en allerlei verschillende talen kwamen aan bod”, vertelt Van Wingerden. \n\nMet een diadeem met daarop Bassie & Adriaan is de 77-jarige Emmy Zevenbergen samen met haar dochter Petra (53) vanuit Maassluis naar de Westhavenkade gekomen. „Toen ik clown Bassie zag, was het liefde op het eerste gezicht. Ik heb mijn moeder aangestoken. Ik wilde per se bij dit defilé zijn, want dit kan wel eens de laatste keer zijn om hem in het echt te zien, omdat het slecht gaat met Bassie”, zegt Petra, die nog elke avond naar de dvd’s van Bassie & Adriaan kijkt. „Dat is mijn ontspanning.”\n\nVolgens de echtgenote van Bas van Toor geniet haar man enorm van de aandacht. „Het is geweldig druk. Harstikke leuk al die aandacht. Daar willen wij iedereen voor bedanken. En nu gaan we taart eten, want Bas heeft dat nog niet gehad.” Als Van Toor in zijn rolstoel zijn woning wordt binnengereden, zegt hij nog één keer: „Dag vriendjes en vriendinnetjes.” \n\nVolgens Sjef Scholte heeft de clown enorm genoten van de erkenning en liefde van de fans die hij tijdens het defilé kreeg. „Wij hopen dat dit hem gaat helpen in zijn proces om iets beter te worden.” \n\nClown Bassie had nog een devies voor alle fans: „Altijd blijven lachen.”","intensity":1,"negativity":0,"cluster_id":56,"similar_texts":"text414"},{"id":"5","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=a8c97dd2d42ae4661218#/pages/8","title":"’Domste plan in historie van politie’","text":"’Domste plan in historie van politie’\n\nDe baas van de recherche wil ervoor waken dat er een organisatie komt naast een succesvol opsporingsapparaat.\n\nFoto ANP/HH\n\nExperts uiten zorgen over MIT\n\nVan onze\n\nparlementaire redactie\n\nDen Haag Experts uiten kritiek op de manier waarop een nieuw team tegen georganiseerde misdaad wordt opgetuigd. „Ik wil ervoor waken dat er een nieuwe organisatie komt naast een succesvol opsporingsapparaat”, zegt hoofd landelijke recherche Andy Kraag. „We moeten geen extra schotten plaatsen, maar ons fundament versterken.”\n\nHet zogeheten multidisciplinair interventieteam (MIT) is het paradepaardje van demissionair minister Grapperhaus (Justitie en Veiligheid) en groeit de komende jaren uit tot een team van ongeveer 400 specialisten van onder meer de politie, het OM, FIOD, de douane, en de belastingdienst om de aanpak van georganiseerde ondermijnende criminaliteit te versterken. In 2023 moet het MIT op volle sterkte zijn. \n\nDe wens om extra in te zetten op de strijd tegen georganiseerde misdaad wordt breed gedragen, maar het optuigen van een compleet nieuw team levert ook kritiek op. Experts waren donderdagochtend in de Tweede Kamer om hun zorgen te delen met Kamerleden. \n\nWerkvloer\n\nHoogleraar criminologie Cyrille Fijnaut noemt het zelfs ’het domste plan in de geschiedenis van de politie’. „De dienstleidingen wilden het, maar op de werkvloer was men helemaal niet happig. Er is geen enkele garantie dat het een aandeel levert aan de bestrijding of beheersing van zware misdaad.” \n\nFijnaut haalt aan dat het zonder die garantie wel om ’een enorme verandering’ gaat: „Op een zwakke grondslag.” Vanuit de politie werd vooral benadrukt dat het MIT niet ten koste moet gaan van werk dat al wordt uitgevoerd. \n\n„Ik heb professionele zorgen over de invulling”, zegt hoofd landelijke recherche Andy Kraag. „Ik wil er voor waken dat we een nieuwe organisatie krijgen naast een succesvol opsporingsapparaat.”\n\nGoudmijn\n\nHet risico is volgens hem ’meer bureaucratisering’. „En het verdunnen van cruciale expertise. We hebben nu een goudmijn in bezit met een gerichte aanpak.” Kraag ziet meer in versterken van de huidige organisatie. „We hebben de krachten. Die aanpak moeten we versterken.”\n\nDe Rotterdamse hoofdcommissaris Fred Westerbeke vindt het extra budget voor de aanpak van georganiseerde misdaad wel te prijzen. „Er is eerder nauwelijks geïnvesteerd, terwijl de georganiseerde criminaliteit enorm is toegenomen. Het is wel mooi dat er eindelijk wordt geïnvesteerd door dit kabinet. De politie onderschrijft dat samenwerking nodig is.”\n\nVoorzitter Gerrit van de Kamp van politiebond (ACP) zegt het jammer te vinden dat de MIT-discussie tot op heden gaat over macht, in plaats van over de inhoud. „Voor ons is duidelijk dat als dit vraagstuk niet wordt beslecht de zwaar georganiseerde criminaliteit de lachende derde zal zijn. \n\nEn de gevolgen hiervan zullen voor onze samenleving in alle opzichten groter en meer zichtbaar worden.”\n\nDe Tweede Kamer debatteert op een later moment nog over de aanpak van georganiseerde criminaliteit en het multidisciplinair interventieteam.\n\n’Geen extra schotten plaatsen’","intensity":0,"negativity":1,"cluster_id":61,"similar_texts":"text858"},{"id":"6","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=7cdb75fb704f427c1f61#/pages/34","title":"’Feestende snelheidsduivel’ wreed uit het leven gerukt","text":"’Feestende snelheidsduivel’ wreed uit het leven gerukt\n\nBoet van Dulmen (1948 - 2021)\n\nFoto ANP/HH\n\nBoet van Dulmen, voor altijd de held van Ammerzoden \n\ndoor Coo Dijkman\n\nAMSTERDAM De motorsportwereld in zowel binnen- als buitenland heeft geschokt gereageerd op de plotselinge dood van Boet van Dulmen (73). De oud-coureur kwam donderdagochtend op tragische wijze om het leven bij een verkeersongeval in zijn woonplaats Ammerzoden. Samen met Wil Hartog en Jack Middelburg behoorde Van Dulmen tot de Grote Drie, die de Nederlandse wegracerij in de jaren zeventig op de kaart zette door Grand Prixs in de koningsklasse (500cc) te winnen.\n\nHoewel de politie nog de exacte toedracht van het ongeval onderzoekt, zagen getuigen Van Dulmen op zijn fiets een kruising oversteken en door een bestelwagen worden geschept. Hulpdiensten poogden hem nog te reanimeren, maar tevergeefs. „Heel tragisch dat hij zo aan zijn einde is gekomen, maar ook tragisch voor zijn vrouw en kinderen dat hij zo geheel plotseling is heengegaan”, reageerde Wil Hartog aangedaan. Nadat eerder Jack Middelburg in 1984 bij een stratenrace in Tolbert om het leven kwam, is Hartog nu de enige van de Grote Drie die nog in leven is. \n\nHij bewaart goede herinneringen aan Van Dulmen, met wie hij op de baan felle strijd leverde. „En dat in een tijd waarin we alle drie grote prijzen wonnen. Dat was uniek.” \n\nHoewel de Witte Reus van nature anders in elkaar stak dan de wat boerse Van Dulmen, heeft hij groot respect voor de coureur die als Antonius Pius Maria werd geboren, maar beter bekend werd als Boet of Den Boet. Die ongebruikelijke voornaam dankte hij aan zijn broer Theo, die kennelijk door een licht spraakgebrek zijn broer uitsprak als ’mijn boet’. Hartog: „Ik was een serieuze sportman die ernaar leefde, maar Boet was meer de feestende snelheidsduivel. Hij had in mijn ogen meer succes kunnen boeken als hij wat serieuzer was geweest. Maar ik heb veel respect voor hem door zijn historie. Hoe hij met niets is begonnen met geld dat hij in het café ophaalde, om daarna toch de sportladder te beklimmen. Vooral in de regen was hij geweldig. Dan was hij sterker dan ik.” \n\nOp zijn Suzuki won Van Dulmen in Finland zijn enige Grand Prix (1979). In de TT van 1981 werd hij tweede op een Yamaha, hoewel iedereen hem de zege gunde. Hij lag met regenbanden aan de leiding, maar eindigde op een opdrogende baan achter Marco Lucchinelli. Zijn grootste succes in Assen boekte Van Dulmen in 1979 met de zege in de F750-race. Daarnaast werd hij vijfmaal Nederlands kampioen. \n\nGrootheden als Barry Sheene, Kenny Roberts en Lucchinelli hadden groot respect voor Den Boet, die als privateer nooit van opgeven wilde weten. Met een ’zware van de weduwe’ tussen de lippen was hij altijd goed van zin en met zwaar accent zei hij vaak: „Vermaak je goed.” \n\nBegin vorig jaar werd hij in gezelschap van zijn vrouw Ineke en naaste familie voor zijn prestaties geëerd met een standbeeld in zijn woonplaats. De initiatiefnemer daartoe was de geboren en getogen Ammerzodenaar Joost de Wit, die tegenover Racereport zei: „Door Boet was hier vroeger in het dorp iedereen helemaal gek van het motorracen. Daarbij maakte het eigenlijk niet uit of je nu wel of geen echte liefhebber van de motorsport was. Hij was een echte held. Zo’n klein dorp, waar iedereen elkaar kent en dan zo’n bekende internationale topracer, dat was wat. Hij was bij iedereen populair en dat is hij altijd gebleven.” \n\nWil Hartog: ’In de regen was hij sterker dan ik’","intensity":1,"negativity":1,"cluster_id":29,"similar_texts":"text845"},{"id":"7","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=e39473b73c7fc9fa5078#/pages/30-31","title":"’Haller mentaal ijzersterk’","text":"’Haller mentaal ijzersterk’\n\nSébastien Haller maakt indruk bij Ajax in de Champions League. „Hij heeft weer bewezen dat hij mentaal ongelofelijk sterk is.” Inzet, v.b.n.b.: Frans van Seumeren, Jordy Zuidam en Erik ten Hag.\n\nFOTO ANP/HH\n\n❮❯\n\nAjax-spits maakt indruk met vier goals, maar verrast oude collega’s ook weer niet\n\ndoor Mike Verweij en  Jeroen Kapteijns\n\nLISSABON Door de verplichte dopingcontrole verliet Sébastien Haller pas ruim na middernacht het Estadio José Alvalade, waar de Ajax-spits historie had geschreven door vier keer te scoren in de Champions League-wedstrijd tegen Sporting. „Wat een onvergetelijke avond. Een van de allerbeste avonden in mijn carrière”, vond de spits.\n\n„Al na negen minuten was het mijn avond. Als je in je eerste Champions League-wedstrijd meteen twee keer scoort in de eerste tien minuten, dan kan het al bijna niet meer stuk. Ik was al de gelukkigste man op het veld toen ik bij mijn debuut na twee minuten al scoorde en het werd alleen nog maar mooier daarna met vier goals in totaal, echt ongelofelijk.”\n\nVier goals bij een Champions League-debuut is uitzonderlijk. Daarmee trad Haller in de voetsporen van niemand minder dan Marco van Basten, die in zijn eerste Champions League-duel voor AC Milan viermaal doel trof tegen IFK Göteborg. „Het is moeilijk om te beseffen dat ik historie heb geschreven. Het moet allemaal nog een beetje tot me doordringen en tegelijkertijd moet ik terug naar de routine. Ik kan er even van genieten, maar dan weer snel de focus op de volgende wedstrijd.”\n\nErik ten Hag kent Haller, met wie hij eerder al samenwerkte bij FC Utrecht, door en door, maar de Ajax-trainer was ook verbluft door het sterke staaltje van zijn spits. „Het zou gek zijn als ik zou zeggen dat ik wist dat Haller hiertoe in staat was, want vier goals scoren in de Champions League is zéér uitzonderlijk. Marco van Basten was de laatste speler en dat is een van de grootste iconen uit de geschiedenis. Het geeft ook aan dat Sébastien een historische prestatie heeft geleverd en welke kwaliteiten deze spits in alle facetten van het voetbal heeft. Het is niet alleen zijn fysiek die hij meebrengt, maar ook zijn gevoel voor positie en het afmaken van kansen. Haller is mentaal ijzersterk.”\n\nDat bleek volgens Ten Hag wel uit de manier waarop Haller vorig seizoen omging met de blunder van Ajax, dat verzuimde de recordaankoop in te schrijven voor de Europa League. „Het vergeten vinkje vorig jaar was vreselijk. Natuurlijk heb ik hem proberen te steunen. Sébastien Haller is een prachtig mens en een persoonlijkheid. Hij wist ermee om te gaan door onverstoorbaar te zijn, door doelen te stellen en die te bereiken. Ik kan hem alleen maar complimenten geven. Het geeft wel aan wat er vorig seizoen in de Europa League mogelijk zou zijn geweest als hij er wel bij was geweest.”\n\nDie moeilijke episode heeft Haller helemaal afgesloten, vertelde hij in Lissabon. „Natuurlijk was dat een moeilijke tijd, maar dat heb ik helemaal achter me gelaten. Dat was al zo voor deze wedstrijd, maar nu na dit droomdebuut in de Champions League denk ik er helemaal niet meer aan.”\n\nDe afgelopen periode was er volop discussie over de rol van Haller bij Ajax en rees de vraag of het team in Champions League-verband niet meer gebaat zou zijn met de voetballend sterkere Dusan Tadic in de spits. Een afweging die actueel blijft volgens Ten Hag, ondanks het kwartet goals van Haller. „De Tadic-variant kan zeker nog niet de prullenbak in. We hebben een selectie waarmee we in verschillende varianten kunnen spelen en die zullen we soms ook nodig hebben. En ik kijk natuurlijk ook altijd naar vorm. Als iemand in vorm is, kan hij bepaalde varianten logenstraffen en kan ik tactisch andere keuzes maken.”\n\nBij zijn oude club FC Utrecht gunnen ze Haller het mooie succes in de Champions League van harte en zijn ze niet verbaasd dat de spits tot zoiets in staat is. „Hoe stoïcijns en vastberaden Sébastien is gebleven onder alle kritiek vind ik kenmerkend voor hem”, aldus technisch directeur Jordy Zuidam. „Hij heeft weer bewezen dat hij mentaal ongelofelijk sterk is. Sébastien is een grote persoonlijkheid en dat zorgt ervoor dat hij altijd weer belangrijk zal zijn.” \n\nIn Lissabon bevestigde Haller dat hij geprobeerd had zich niet veel aan te trekken van alle kritiek die hij de afgelopen tijd incasseerde. „Dat is onderdeel van het leven van een voetballer. Bij voetbal hoort dat er kritiek is en dat iedereen er een mening over heeft. Zeker als je voor Ajax speelt. Dan zijn er altijd hoge verwachtingen. Het beste antwoord dat je kunt geven is je eigen ding blijven doen en het maximale geven voor het team en de supporters. Dat heb ik gedaan.” \n\nHet was clubeigenaar Frans van Seumeren die de portemonnee moest trekken om Haller na een huurperiode van een half jaar definitief speler van FC Utrecht te maken. Een beslissing waar hij nooit spijt van heeft gehad, want tegenover de aankoopsom van een kleine 1 miljoen euro staan forse inkomsten. Inclusief bonussen en doorverkooppercentages heeft Haller de club uit de Domstad meer dan 12 miljoen euro opgeleverd. „Er was intern best wel wat twijfel over die aankoopsom, maar Jordy en ik waren de grote voorvechters en hebben het uiteindelijk doorgeduwd. Dat heeft geweldig uitgepakt.”\n\nMet zijn prestatie in Lissabon rekende Haller overtuigend af met de kritiek die hij de laatste tijd incasseerde, vinden ze in Utrecht. „Ergens begreep ik de discussie nog wel”, aldus Van Seumeren. „Het oogt af en toe een beetje flegmatiek wat Sébastien doet in het veld, maar hij is zo ongelofelijk geraffineerd en weet precies waar hij moet staan om te scoren.”\n\nZijn ontdekker Didier Martel had zich gestoord aan alle kritiek op de spits. „Ik begrijp niet dat de analytici in Nederland zo kritisch zijn over Sébastien. Natuurlijk is hij geen spectaculaire speler die vier, vijf spelers voorbij dribbelt. Maar hij is wel een spits met een geweldige fysieke uitstraling, die altijd op de goede plek staat om te scoren. En daar draait het om in het voetbal.”\n\n’Hij is zo ongelofelijk geraffineerd en weet precies waar hij moet staan om te scoren’","intensity":0,"negativity":0,"cluster_id":48,"similar_texts":"text847"},{"id":"8","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=602f6715b81e68666259#/pages/14","title":"’Mijn werkwijze is beroepsgeheim’","text":"’Mijn werkwijze is beroepsgeheim’\n\n„Ik vind het erg dat er in mijn persoonlijke leven wordt gesnuffeld. Dat ik nu vragen krijg over hoe ik mijn films maak”, zei Delano R. vrijdag in de rechtbank. \n\nIllustratie ANP/HH\n\n❮❯\n\nVerdachte Delano R.: veel gespin, weinig wol\n\ndoor Saskia Belleman\n\nAMSTERDAM Hij praatte wel, maar eigenlijk zei hij weinig. Delano ’Keylow’ R. – de hoofdverdachte in het mega-strafproces Eris – beloofde de rechtbank vrijdag om vragen te beantwoorden in de zaak die gaat om vijf liquidaties en een serie moordplannen.\n\nDelano R. was de president van motorclub Caloh Wagoh, die volgens het Openbaar Ministerie fungeerde als een soort moordcommando voor onder anderen Ridouan Taghi. \n\nR.’s belofte aan het begin van de dag klonk hoopgevend, omdat veel verdachten in dit soort processen zich beroepen op hun zwijgrecht. Toen puntje bij paaltje kwam bleek hij veel vragen „niet relevant” en „niet interessant” te vinden, of verwees hij naar de noodzaak om als „documentairemaker” zijn bronnen te beschermen. \n\nTijdens zijn aanhouding en een doorzoeking van zijn huis en auto, stuitte de politie op laptops, harde schijven en usb-sticks waarop foto’s en filmpjes stonden van belastende chatgesprekken. Op de foto’s en filmpjes is een deel van Delano R.’s hand te zien. Volgens deskundigen die de beelden onderzochten staat het vrijwel vast dat hij de beelden maakte van de chats. Het is allemaal researchmateriaal voor de films en documentaires die hij maakte, zei de verdachte.\n\nOver zijn werkwijze als filmmaker wilde hij niks zeggen. „Ik vind het erg dat er in mijn persoonlijke leven wordt gesnuffeld. Dat ik nu vragen krijg over hoe ik mijn films maak. Hoe ik mijn werk doe. Dat is beroepsgeheim. McDonald’s vertelt toch ook niet hoe de hamburgers worden gemaakt?” \n\nWaarom liet hij een harde schijf met dergelijke belastende informatie in zijn auto liggen?\n\nDelano R.: „Voor een moordmakelaar bevatten ze misschien belastende informatie. Maar niet voor een documentairemaker.” \n\nRechter: „De berichten gaan niet over fietsendiefstallen.” \n\nDelano R.: „Ik maak geen documentaires over fietsendiefstallen, maar over gevoelige onderwerpen. En ik zat er dicht op.” \n\nNam hij zelf deel aan de gesprekken? Het OM denkt dat hij degene is die met ’Wizzard’ zou praten over de liquidatie van twee broers: „Hun moeten ook weg.” De prijs per hoofd is 70.000. Dat kan bedrag kan 9 ton worden als de uitvoerder zelf zorgt voor de yzers (wapens) en fietsen (auto’s).” \n\n„Stoere praat. Bluf. Het is maar net hoe je het vertaalt”, zei Delano R. die lacherig constateerde dat politiemensen en rechters de gebezigde straattaal niet begrijpen. „Die mensen praten nu eenmaal heel grof met elkaar. Wensen elkaar dood en zo. Ik had die berichten in het kader van mijn research. Over hoe grof het toegaat in de onderwereld.” \n\nHij suggereerde dat er nog ergens veel meer harde schijven liggen waarop informatie staat die ook van belang is voor de andere achttien verdachten. Die wil hij nog inbrengen in het proces, „maar het contact met degene die ze heeft verloopt stroef.”\n\nHet proces gaat maandag verder met de moord op de Amsterdamse crimineel Justin Jap Tjong. \n\n’Gaat niet over fietsendiefstal’","intensity":0,"negativity":0,"cluster_id":39,"similar_texts":"text708"},{"id":"9","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/3/2","title":"1,5 meter wordt 'gepaste afstand' in de kerk","text":"### Advies\n\nKerken hoeven geen coronapas te gaan gebruiken; iedereen mag naar binnen. Wel krijgen ze het advies in de kerk 'op gepaste afstand' van elkaar te blijven. Dat is de uitkomst van een overleg dat gistermiddag plaatsvond tussen minister Grapperhaus (justitie en veiligheid) en de 31 kerkgenootschappen verenigd in het Interkerkelijk Contact in Overheidszaken (CIO). Juridisch staan kerken buiten de coronawet: de overheid kan hen niet verplichten toegangsbewijzen te vragen. Van die ruimte maken de kerken gebruik: eerder liet bij voorbeeld de Protestantse Kerk in Nederland (PKN) al weten dat de coronapas in strijd is met het principe dat in de kerk iedereen welkom is.  \n  \nBij theaters en restaurants wordt de coronapas wel verplicht. Daar tegenover staat dat in die gebouwen de anderhalvemetermaatregel komt te vervallen. Ook het CIO laat de anderhalve meter los, 'gepaste afstand' is het advies. De registratieplicht en de gezondheidscheck zijn volgens het CIO niet meer nodig. Wel blijft het gewenst dat mensen een plaats krijgen toegewezen.  \n  \nDe PKN en de katholieke kerk komen maandag met een advies aan de plaatselijke gemeenschappen. De evangelische en pinkstergemeenten, vinden dat hun kerken de anderhalve meter kunnen loslaten en adviseert hen een apart vak in te richten voor mensen die wel op afstand willen blijven. In andere, behoudende kerken, wordt die lijn al gevolgd. \"Maatwerk kan een gepaste aanpak zijn\", aldus het CIO.","intensity":0,"negativity":0,"cluster_id":36,"similar_texts":"text808"},{"id":"10","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/18/4","title":"2.000 banen","text":"gaat Renault nog eens schrappen in Frankrijk. De autofabrikant is in gesprek met vakbonden over het ontslaan van 1.600 technische medewerkers en 400 werknemers in ondersteunende functies tussen 2022 en 2024. Renault verkeert in moeilijkheden, mede door de coronacrisis. Wereldwijd verdwijnen er 14.600 banen.","intensity":0,"negativity":0,"cluster_id":44,"similar_texts":"text666"},{"id":"11","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=fc8128febc340c5a4775#/pages/50","title":"Aanpakken als tegen Atletico","text":"Aanpakken als tegen Atletico\n\nArne Slot speelt zondag met Feyenoord de topper tegen PSV.\n\nFOTO Getty Images\n\nJarige Arne Slot staat voor eerste topper met Feyenoord in Eredivisie \n\ndoor Yorick Hokke\n\nROTTERDAM De focus van Arne Slot ligt vooral op PSV-Feyenoord, maar de trainer van de Rotterdamse club vergat vrijdag niet om gebak mee te nemen naar de persconferentie. Hij vierde namelijk zijn 43e verjaardag. „Maar los van het feit dat iedereen langskomt om mij te feliciteren, is dit voor mij een gewone werkdag. Mijn focus ligt op PSV.”\n\nSlot, die van de club zelf een flesje wijn had gekregen, speelt zondag in het Philips Stadion met Feyenoord zijn eerste topper als trainer van de club. Bij AZ was hij er de laatste twee jaar meester in om zijn elftal voor te bereiden op topaffiches in de Eredivisie. Zo versloeg hij eens in één seizoen Ajax, PSV én Feyenoord met de Alkmaarders.\n\nMet PSV treft Feyenoord zondag de huidige koploper van de Eredivisie. Slot is onder de indruk van de Vollgasmachine van Roger Schmidt. „Ik ben zeker onder de indruk van PSV”, aldus Slot „Als je 0-4 bij Ajax wint en 0-3 bij AZ, zijn dat klinkende cijfers. PSV jaagt de tegenstander over het hele veld af. Ze hebben over het algemeen daarmee dus ook heel veel de bal en zonder bal zetten ze enorm hoog druk. Maar er was wel een uitzondering, want vorige week in Alkmaar zag ik AZ uitstekend onder die druk uit voetballen. Maar PSV gaf desondanks amper kansen weg.”\n\nFeyenoord kent op zijn beurt een goede seizoensstart onder Slot, al werd de laatste competitiewedstrijd in Utrecht verdiend verloren (3-1). Hoe de coach de Eindhovenaren wil bestrijden? „Spelen zoals tegen Atletico Madrid”, doelt de trainer op de vechtwedstrijd in de voorbereiding tegen de Spaanse kampioen, die door Feyenoord in De Kuip met 2-1 werd gewonnen met goed, aanvallend voetbal. \n\nOok de fitheid kan zondag de doorslag geven. Feyenoord heeft namelijk twee dagen langer rust gehad dan PSV. De ploeg van Slot speelde dinsdag tegen Maccabi Haifa in de Conference League, terwijl PSV in de Europa League donderdag nog in actie kwam tegen Real Sociedad. „Het is geen beslissende factor in het resultaat, maar als ik mag kiezen heb ik het liever zo dan andersom”, erkent Slot. \n\nDe Rotterdammers reizen zondag naar Eindhoven af zonder Reiss Nelson. De Engelse aanvaller kwam aan het einde van de transferperiode op huurbasis over van Arsenal, maar wacht nog op zijn debuut voor Feyenoord. Hoe zit dat? „Dat is heel moeilijk uit te leggen”, aldus Slot. „Ik heb vanmorgen nog aan mijn medische staf gevraagd: Kan ik dit makkelijk uitleggen? Dat bleek niet zo te zijn. Waar het op neerkomt: conditioneel is hij goed, maar dat is wat anders dan dat hij wedstrijden kan spelen of een bepaald soort trainingen ondergaan”, vertelt Slot. „Bij Arsenal was hij onderdeel van de selectie, maar daar trainden zij veel elf tegen elf. Dan zat hij bij het team dat de tegenstander moest nabootsen. Hij heeft dus ook eigenlijk geen wedstrijden gespeeld.”\n\nAchter de naam van Jens Toornstra staat nog een klein vraagteken voor het duel met PSV. De routinier had wat bovenbeenklachten en liet zich vrijdag behandelen. Toch rekent Slot erop dat hij zondag kan meedoen. \n\n’Ik ben onder de indruk van PSV’","intensity":0,"negativity":1,"cluster_id":11,"similar_texts":"text244"},{"id":"12","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/36/1","title":"Aanvallen, kan dat tegen dit PSV?","text":"### Feyenoord wil ook zondag in topper domineren, maar ploeg uit Eindhoven is gemaakt voor de tegenstoot\n\nOm duidelijk te maken dat Feye-noord zoveel liever tegen PSV speelt dan tegen Ajax, eerst een paar statistieken: Feyenoord is in alle competities alweer zeven duels op een rij ongeslagen tegen PSV, een serie van drie overwinningen en vier keer een gelijkspel die begon met winst in de Johan Cruijff Schaal in augustus 2018 (0-0, 6-5 na strafschoppen).  \n  \nVorig seizoen, in het door velen vervloekte seizoen onder Dick Advocaat, wonnen de Rotterdammers met 3-1 in de Kuip. En op 14 maart werd het in Eindhoven 1-1. Wie de 10-0 uit 2010 voor het gemak even niet meerekent, voelt dat de Rotterdammers de laatste jaren vol vertrouwen het veld opstappen tegen de Brabanders.  \n  \nAlleen, veel van die resultaten kwamen natuurlijk tot stand als Feyenoord vanuit een gesloten defensie kon loeren op kansen. Onder Arne Slot willen de Rotterdammers juist volop domineren, creëren en imponeren. Is die aanpak tegen dit PSV, dat meer dan ooit over enorme wapens beschikt wanneer de bal is veroverd, geschikt voor de topper zondag in Eindhoven?  \n  \nMiddenvelder Guus Til denkt van wel. ,,Maar ik ben ook benieuwd of we tegen PSV ons eigen spel kunnen spelen'', zegt de international. ,,Ik kijk ernaar uit. Tegen Haifa was het veld niet best, dat is moeilijk voor een ploeg die dominant wil voetballen. En dat willen we.''  \n  \nIn het Philips Stadion ligt dit seizoen een biljartlaken. Mooi voor dominant voetbal dat Feyenoord onder Slot zo hoog in het vaandel heeft staan. Dat brengt risico's met zich mee. Tegen IF Elfsborg, FC Utrecht en in de eerste helft tegen Maccabi Haifa vond Slot zijn ploeg in balbezit nog 'veel te slordig'. Een doodzonde zondag tegen PSV, dat in dat geval meteen de razendsnelle aanvallers aan het werk zet.  \n  \nDick Advocaat ving als coach van Feyenoord in de drie ontmoetingen met PSV de tegenstander bij voorkeur op. Zoals in de Kuip vorig seizoen, een duel waarin PSV duidelijk de lakens uitdeelde maar al voor het rustsignaal met 3-0 achter stond. Toen Roger Schmidt naar de eredivisie kwam en iedereen repte over het bekende afjagen, vastzetten en forechecken van de Duitser, zei Advocaat schouderophalend: ,,Als PSV zo speelt, gaan wij toch gewoon counteren?''\n\nHeersende ploeg\n\nDát doet Slot zeker niet. Of in elk geval niet vrijwillig. Als trainer van AZ ging hij al eens met 0-4 weg uit het Philips Stadion. Myron Boadu (2), Jonas Svensson en Dani de Wit scoorden in oktober 2019, de heersende ploeg was duidelijk die uit Alkmaar. AZ deed het die dag op de manier zoals Feyenoord het zondag ook wil, al roepen ze in Eindhoven dan meteen dat PSV die middag wel drie basisspelers miste en de ploeg al halverwege de eerste helft met tien verder moest na de rode kaart voor Ryan Thomas.  \n  \nMaar de intenties van Slot zijn duidelijk. Hij denkt zondag met huurling Reiss Nelson een extra aanvaller op de bank te hebben. De terugkeer van Lutsharel Geertruida en de komst Cyriel Dessers, beiden nog op de bank, maakt de mogelijkheden voor Slot in defensief en aanvallend opzicht weer iets groter. En bovendien is sterkhouder Alireza Jahanbakhsh er weer gewoon bij in Eindhoven.  \n  \nSlot en Feyenoord gaan aanvallen, Schmidt en PSV weten dat ze kansen gaan krijgen. Vorig seizoen beklaagde de Duitser zich nog een beetje over de aanpak van Feyenoord, die PSV allerminst lag. ,,Feye-noord heeft met zeven man op een lijn verdedigd, dan is het lastig'', zei hij bijvoorbeeld. En: ,,Voor ons was het een verrassing dat Feyenoord zo defensief speelde.''  \n  \nVergroot de aanpak van Slot de kansen voor PSV om eindelijk weer eens toe te slaan tegen Feyenoord? De trainer zegt vaak dat hij zijn ploeg nooit naïef en blind zal laten aanvallen. Maccabi Haifa was misschien wel een goed voorbeeld. ,,Organisatorisch was het tegen Haifa gewoon goed'', zegt Slot. ,,We hadden controle en de momenten dat het publiek er volle bak achter ging staan, konden we vaak voetballend laten verstommen.''  \n  \nEen resultaat tegen PSV, waar ze in Rotterdam een klein beetje aan zijn gaan wennen, zou een opsteker zijn. In Rotterdam geloven ze erin, al moeten ze voor de laatste uitoverwinning in Eindhoven wel terug naar 18 september 2016.","intensity":0,"negativity":1,"cluster_id":11,"similar_texts":"text164"},{"id":"13","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/2/5","title":"Allememaggies: Bassie is 86, tijd voor een feessie","text":"Rijen dik staan de Vlaardingers met hun mobieltje in de aanslag om Bassie, de artiestennaam van Bas van Toor, op de foto te zetten. Dat lukt niet altijd, cameraploegen en fotografen ontnemen het publiek het zicht op de beroemde clown. Bassie werd 86 en dat wilde Museum Vlaardingen niet zomaar voorbij laten gaan. In het museum is een tentoonstelling over Bassie & Adriaan, de bekendste inwoners van de stad.  \n  \nVoor de deur van zijn woning zit de clown in zijn rolstoel en laat een defilé aan zich voorbijtrekken. Auto's en uiteraard de beroemde caravan van Bassie & Adriaan rijden voorbij. Geen moment wijkt zijn vrouw Coby van zijn zijde. Bassie lacht met ondeugende pretoogjes. Hij steekt zijn duim omhoog.  \n  \nEven later poseert hij voor de caravan en neemt hij een bloemetje in ontvangst van het Museum Vlaardingen. Dan klinkt ook Lang zal hij leven.  \n  \nDe 31-jarige Merel Hooning is uit Zutphen gekomen om een glimp op te vangen van haar jeugdheld. Samen met Jelger Dees (37) uit Maasdijk staat ze tussen de mensen. Hooning is niet de enige met een T-shirt van 'die clown en die acrobaat'. ,,Van kleins af aan ben ik al fan. Ik verzamel alles van ze: video's, cassettebandjes, mokken, lp's, strips, een clownsneus. Bassie en Adriaan zijn tijdloos.''\n\nAdriaan\n\nEigenlijk vindt ze Adriaan leuker dan Bassie, bekent ze. De acrobaat moest verstek laten gaan op de verjaardag van zijn broer, want ook hij kampt met fysiek ongemak.   \n  \nNa afloop van het defilé praat Bassie met zachte en nauwelijks hoorbare stem. Zijn vrouw assisteert hem. Coby: ,,Altijd blijven...'' ,,Lachen'' vult Bas zachtjes aan.   \n  \nDan is het tijd om naar binnen te gaan. De show zit erop. Bassie en Coby gaan taart eten met hun kinderen, zoals het hoort op een verjaardagsfeestje. Coby kijkt al uit naar het volgende feest, want zo zegt ze: ,,We zijn al 62 jaar samen en volgend jaar zijn we zestig jaar getrouwd.''","intensity":0,"negativity":0,"cluster_id":6,"similar_texts":"text476"},{"id":"14","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/69/1","title":"Als iets lukt is het niet leuk","text":"### INTERVIEW Kees van Kooten\n\nKees van Kooten werd onlangs tachtig. Voor die gelegenheid selecteerde hij uit zijn gehele werk zijn tachtig meest wezenlijke verhalen, die hij bundelde tot een alternatieve autobiografie: De tachtigjarige vrede. 'Het was mooi', zegt hij. 'Zo mooi zelfs dat ik er nu maar mee ophoud. Het is welletjes. Ik heb genoeg geschreven, genoeg geploeterd. Ik zet er een punt achter. Ik wil daar niet sentimenteel over doen, maar zo is het.'\n\nOp advies van je huisarts vindt het gesprek niet plaats bij jou thuis in Amsterdam, maar via Zoom. Ben je gezond?\n\n'Mij mankeert niets. Maar met mijn geschiedenis van hartproblemen en vanwege mijn risicoleeftijd moet ik geen covid oplopen. Ik leef al een tijdje in vrijwillig isolement. Maar ik heb een balkonnetje, dus ik vermaak me wel.'\n\nEen balkon om toespraken vanaf te houden?\n\n'O ja, het ziet hier beneden zwart van de mensen.' Scandeert met gebalde vuist: 'Nieuwe boek! Nieuwe boek! Nieuwe boek!'\n\nIs tachtig allemachtig prachtig?\n\n'Zeker! Toch hoop ik er nog wat jaartjes aan toe te voegen, want ik heb flink wat verplichtingen aan mezelf. Ik noem het Verzameld werk van Paustovski. Of de zeven delen Karel van het Reve. Verwijtend roepen die me toe vanuit de boekenkast: wij zijn er ook nog!'\n\nAls je met het horloge op de borst moet kiezen: schrijven of lezen?\n\n'Dan kies ik voor het lezen. Al doe ik dat wel met een potloodje in de hand en krabbel ik nog altijd wat me invalt in mijn notitieboekjes.' Hij pakt er een boekje bij en leest voor, met de stem van een quizmaster: 'Het anagram van Sigrid Kaag, weet je wat dat is?' ... 'Ik dis graag.'\n\nZul je het schrijven niet missen?\n\n'Ik heb weinig fantasie. Er moet iets gebeuren in mijn eigen leven om over te kunnen schrijven. De tachtigjarige vrede zit vol gebeurtenissen: mijn ontmoeting met Joanna Lumley, Barbara naar Woody Allen, met de hele familie op vakantie - het zijn allemaal dingen die voorbij zijn. Ik beleef geen avonturen meer. En dan weet ik ook niet zo goed waar ik het over zou moeten hebben.'\n\nMaar jij kunt toch ook heel goed over niets schrijven.\n\n'Het beste vind ik mezelf, schrijvenderwijs, in het haarscherp formuleren van een gebruiksaanwijzing voor een onnozel doel. Met tekeningetjes erbij, van hoe je in gevecht kunt raken met een rolletje plakband. Of over het eten van een broodje kroket. Dan hoef je ook niet de verplichte woorden te gebruiken: het was donker... Of: het was al laat, toen... Dat doe ik niet meer. Nooit meer over mezelf.'\n\nJe werd geboren op 10 augustus 1941. Een oorlogskind in een Haagse volksbuurt. In de geboorteadvertentie lieten je ouders zetten: 'Dat het een echte Hollandsche jongen zal worden.'\n\n'Aan die advertentie ben ik mijn hele leven herinnerd. Mijn moeder gebruikte het ook vaak. Dan zei ze: 'Dat doet een Hollandse jongen niet.' Dat was een vernauwing, maar ook wel een bevrijding. Een verhaal moet zo zuiver en oprecht mogelijk te zijn. Een Hollandse jongen jokt niet. Hij overdrijft wel, en hij onderdrijft. Maar hij jokt niet.'\n\nSchrijven is toch óók liegen en poseren?\n\n'De doem van mijn naam heb ik in mijn jeugd korte tijd doorbroken door mijzelf geen Kees maar Cees te noemen. Dat was poëtischer, vond ik. Cees was de naam van een dichter. Zo stond ik in de schoolkrant. Ik was als jongen al een ontzettende aandachttrekker. Ik rookte ook een tijdje een pijp. Van Big Ben, zo'n neuswarmertje, en daar zat ik dan mee op m'n mobylette op weg naar school. Als de stroom leerlingen van de meisjesschool me tegemoetkwam, zat ik maar te showen, met m'n pijp en mobylette. Tjeerd had ik 'm genoemd. Die naam had ik op de kettingkast geschreven.'\n\nWanneer ben je met schrijven begonnen?\n\n'Omdat mijn vader bij Rijam werkte, was er altijd genoeg materiaal om op te schrijven: agenda's, notitieblokjes, papier - dus ik heb het eigenlijk altijd gedaan. Maar écht schrijven, dat is begonnen nadat ik Wim de Bie had ontmoet op de dalton-hbs in Den Haag. Een godsgeluk dat we elkaar hebben gevonden. Een magisch moment: voor een toneelstuk op school, waarvan Wim de regie voerde, werden figuranten gevraagd. Een van de figuranten was ik. We vonden beiden leuk wat de ander deed, haalden het beste in elkaar boven.'\n\nWat is het verschil tussen het schrijven van een sketch met Wim de Bie en een kort verhaal?\n\n'Ik schrijf op de lach. Dat is een innerlijke drang. Met Wim heb ik het - niet overdrijven - duizenden keren meegemaakt dat we tijdens het schrijven in de lach schoten. Dan deed zich iets voor in de actualiteit, waarover we iets wilden zeggen. Wacht even: dat moet Cor van der Laak zeggen, of de boze Duitse leraar. Dan gingen we samen aan de slag. En als het dan lukte om dat op papier te krijgen, dan was het opperste vrolijkheid. Hikken van de lach. Maar nog dankbaarder ben je als je in je dooie eentje om half drie 's nachts een zin te binnen schiet die je verhaal rond maakt. Als het juiste woord op de juiste plek valt. Het wonder van onze mooie Nederlandse taal.'\n\nJouw verhalen zijn niet louter op de lach geschreven, maar ook op herkenning en ontroering.\n\n'Ik ben een familieman. Een honden- én een poezenman. Kleinkinderen, breek me de bek niet open. De ontroering die zij bij mij opwekken probeer ik zo aanstekelijk mogelijk op te schrijven. Heeft u dat nou ook met uw poes, die zo oud is dat hij bijna de trap niet meer op kan? Of als ik met mijn hele familie, drie auto's vol, in Frankrijk arriveer. Dat is voor mij de opperste staat van geluk. Ik kan niet componeren, ik kan niet musiceren. In noten kan ik het niet uitdrukken, dus probeer ik het in woorden te vangen. Kleinburgerlijke waarnemingen en belevenissen, het vredige leven.'\n\nJe neemt je kleinburgerlijkheid, je bestaan als brave huisvader ook op de hak. Ergens staat: 'Maar wie stonden daar nog meer? Mijn vrouw en kinderen. Aha! Ik dacht al: waar blijven ze!'\n\n'Dat zou weleens de invloed van Simon Carmiggelt kunnen zijn. Zijn Kronkels stonden niet alleen in Het Parool, maar ook bij ons in het Haagsch Dagblad. Ik was een groot bewonderaar, probeerde ze als jongen ook na te schrijven. Zo carmiggeltiaans mogelijk. 'Krinkels' zette ik erboven. Later heb ik nog eens meegedaan aan een wedstrijd wie het beste Carmiggelt kon imiteren. Ik werd derde. Maar Carmiggelt zelf werd vijfde.'\n\nIn het verhaal 'Schrijver worden' - niet opgenomen in De tachtigjarige vrede, beschrijf je hoe je als jongetje door je vader werd meegenomen naar een signeersessie van Carmiggelt in de Haagse Bijenkorf. Als de beroemde schrijver vraagt wat je later wilt worden, zegt je vader trots: 'Kees had een acht voor Nederlands op zijn rapport.'\n\n'Waarop Carmiggelt de dop van zijn vulpen schroefde en in de bundel Poespas schreef: 'Voor Kees, die later doorgaat in de Letteren.' Het is een groot geluk geweest dat ik veel van mijn helden heb leren kennen. Toon Hermans woonde in Hilversum bij ons om de hoek. Ik heb Wim Sonneveld ontmoet. Ik heb teksten geschreven voor Wim Kan, naar wiens voorstelling mijn ouders me meenamen en die ik ademloos van bewondering had zitten kijken. Ik ben bevriend geraakt met Gerrit Komrij en Remco Campert.'\n\nZorgde Remco Campert er niet voor dat je in 1969 terechtkwam bij uitgeverij De Bezige Bij?\n\n'Ik had eigenlijk al een contract bij De Arbeiderspers. Martin Ros had gevraagd of hij de Treitertrends, mijn columns voor de Haagse Post, mocht bundelen. Ten kantore van de AP hijgde en blies Martin Ros van alles over mijn boek en een inleiding van Simon Carmiggelt. Bij het afscheid gaf hij mij een contract mee naar huis. Met dat contract onder de arm liep ik café Scheltema binnen, waar ik Remco Campert tegenkwam. 'Wat doe je nou?', zei hij. 'Dat is helemaal niet goed! Je moet bij De Bij komen!'  \n  \n'Daarop voerde Remco me mee naar de Van Miereveldstraat en stelde me voor aan Geert Lubberhuizen, de legendarische uitgever van De Bezige Bij, die zei: 'Doctorandus Van Kooten, maakt u zich maar geen zorgen, dat varkentje zullen wij weleens even wassen.' Vervolgens verscheurde Lubberhuizen stukje voor stukje mijn contract bij De Arbeiderspers boven de prullenbak van zijn directiekamer. En stelde hoogstpersoonlijk een contract op voor de Treitertrends.'\n\nBoezemde de entree in het pantheon van de Nederlandse literatuur je angst in?\n\n'Eerzucht is geen motor. Dat komt doordat ik zonder twijfel ben over wat ik samen met Wim voor de televisie heb gemaakt. Wij zijn beeldschrijvers. Wij hebben tientallen figuren verzonnen, waarmee we alles aan de orde konden stellen. Nu zit ik gewoon op te scheppen... Zullen we zeggen dat Wim en ik Hollandse genietjes zijn met een hele kleine 'g'?' Van Kooten lacht. 'Misschien kan je dat heel bescheiden boven het interview zetten?'\n\nEr zijn jaren geweest dat je niet alleen de bestverkopende auteur van De Bezige Bij was, maar van het hele land.\n\n'Wat is je vraag, Onno? Bedoel je dat dat een grof schandaal was?'\n\nMaakte je je zorgen of je werk wel literair genoeg was, en wat de critici ervan vonden?\n\n'Ja, natuurlijk wel. Maar ook niet zo veel dat het me verlamde. Ik had een voorsprong door het schrijven van de Treitertrends - daarin had ik een vorm gevonden om mijn afschuw van de burgerlijkheid in te gieten. Van opschepperij en modieus geklets. Hoe kon ik wraak nemen? Door zo veel mogelijk boekjes over patsers en kletsers te verkopen.'\n\nJe hebt ook nog een blauwe maandag in de reclamewereld gewerkt. Heeft dat invloed op je schrijverschap gehad?\n\n'Ik probeerde als copywriter ook weleens leuk te zijn. Maar dat bleef beperkt tot het maken van woordgrappen. Bij Sikkens Lakfabrieken verzon ik: Flexa te kust en te... daar komt-ie: Flexa, te kust en te kleur. Vreselijk! Maar daar was het voldoende. Mooie zin! Ja hoor, gaan we doen.'\n\nDe woordspeling is nooit uit je werk verdwenen.\n\n'Je moet het verdienen om een woordspeling te kunnen gebruiken. Of een nieuw woord te bedenken. Ik zag in de woeste jaren zeventig natuurlijk om me heen hoeveel huwelijken ruzieachtig waren, dat echtparen op verjaardagen uit elkaar gingen zitten en niets meer tegen elkaar zeiden: zwijgstront. Of dat iemand achter je rug de mooiste bonbons uit het schaaltje pikte: smulsteels. Een slechte practical joker: kwinksliep. Dat was ook een soort copywriting, het drukken van een stempel op het gedrag van bepaalde types. En de trends die ik daarin zag.'\n\n'Schrijven doe ik voor de poen', heb je weleens gezegd.\n\n'Mijn verhalenbundels en de Bescheurkalender leverden meer op dan tv-uitzendingen van Het Simplisties Verbond. Maar het was ook gewoon hard werken. Ik sta weleens voor mijn boekenkast en vraag me dan oprecht af, het is geen aanstellerij: hoe heb ik dat in vredesnaam allemaal bij elkaar geschreven?'\n\nIn je bundel Veertig - halverwege De tachtigjarige vrede - liet je doorschemeren dat het schrijven je niet altijd gemakkelijk afging. Daarin kondigde je al Mijn Laatste Boek aan. In het verhaal 'L'écrivain' staat: 'Het schrijven van deze luttele regels kost mij net zo veel moeite als het pogen om, onder de koude kraan, een kwast vol plastic verf met de hand schoon te spoelen.'\n\n'Maar mijn deadline heb ik altijd gehaald! Nou was ik wel een nachtroker en -drinker. Dat heeft me geholpen om tot een uur of vijf te blijven zitten. Net zo lang tot het er stond. En dan de volgende dag weer op pad met Wim en de cameraploeg. Ik heb natuurlijk alles aan Barbara, mijn oneindige vrouw, te danken. Die ving de kinderen op, deed al het noodzakelijke. Intussen zat ik lekker Caballero's te paffen en te schrijven. Jarenlang heb ik Barbara gedwongen mij te kussen met die Caballero-smaak in mijn bek. Ik kan me er niets meer bij voorstellen. De volgende dag zetten mijn kinderen de volle asbak midden op tafel met een briefje erin: 'Dit nooit meer!''\n\nHeeft de deadline, het journalistieke ritme, ook de lengte van je werk bepaald? Het is altijd bij columns en verhalen gebleven. Je langste verhaal, 'Hedonia', noem je 'een opstel'. Een roman kwam er nooit.\n\n'Ik moest er niet aan denken om me te begraven in een monumentale roman. Af en toe reed ik een 1.500 meter, maar verder is het, om in schaatstermen te blijven, kortebaanwerk. Ik kon me het schrijven van een dik boek nooit permitteren, al mijn andere dingen afzeggen en me alleen daarop richten. Dat behoorde gewoon niet tot de mogelijkheden. Bovendien: het overzicht voor een roman heb ik niet in huis. Ik moet het hebben van de korte impressie, de oprechte ontroering.  \n  \n'Toen ik me voor Hartstochtjes, mijn favoriete boek, verdiepte in het werk van Jean-Jacques Sempé, de briljante Franse tekenaar wiens werk mij een gelukzalig en melancholiek gevoel geeft, mocht ik best twintig pagina's de tijd nemen. Maar tweehonderd? Waar zouden die over moeten gaan? Dan zou ik mensen moeten verzinnen! Ik heb mezelf al verzonnen, en heb mezelf al in zeven sloten tegelijk laten lopen.'\n\nGestuntel en slapstick leverden je voorbeeldigste korte verhaal op, 'Een koffer met poep', over een vrolijke familiereis met een kampeerwagen die eindigt als de inhoud van een draagbaar chemisch toilet over de trap van een hotel kolkt. In een noot schrijf je: 'Ik vraag u om begrip. De koffer met poep heeft zich in werkelijkheid keurig gedragen, maar ik kon de verleiding van dat beeldende werkwoord 'kolken' niet weerstaan en koos voor een onsmakelijk, maar naar mijn mening kolderiek spektakelbeeld ter afsluiting.'\n\n'Als iets mislukt, is het leuk, als het lukt is het niet leuk. Een ijzeren wet. Ik wilde in De tachtigjarige vrede een kijkje in de keuken geven. Tegelijk kon ik afkomen van dingen die me dwarszitten. Ik dacht: ik maak ze openbaar, dan kan niemand er meer achter komen of ze me kwalijk nemen.'\n\nDe tachtigjarige schrijver vindt nogal eens dat zijn jongere zelf schromelijk overdrijft.\n\n'Het is een wankel evenwicht. Ik wil niet overdrijven, maar soms kan ik de verleiding niet weerstaan. Hoe groter de begane stommiteit, des te komischer het effect. Soms zit ik in m'n eentje die verhalen hardop te lezen. Dan zet ik een stemmetje op. Het slaat nergens op, maar ik vind het lekker. Hoe noem je dat? Ik ben een dwangmatige amuseur. Daar heb je je romantitel.'\n\nZit de ouderdom je dwars? In een verhaal laat je Annie, je moeder, op hoge leeftijd prevelen: 'Dat je zelf zo oud wordt, dat went nog wel, maar je hebt geen idee hoe erg het voelt als je je eigen kind zo'n ouwe bok ziet worden.'\n\n'Ik heb de dood in de ogen gekeken. Een jaar of zeven geleden ben ik met gillende sirenes in de ambulance afgevoerd vanwege een hartinfarct. Ik was harstikke high, dat woord gebruik je nu ook nooit meer. Na de operatie waarin mij vijf bypasses werden aangemeten, lag ik aan allemaal draden, toeters en bellen. Ik had volkomen vrede met de gedachte dat mijn leven voorbij was. In de lampen boven mijn ziekenhuisbed zaten de gezichten van allen die mij dierbaar zijn, en die vonden het ook wel goed zo. Ik mag hoe dan ook niet mopperen. Ook niet als ik morgen omval. Tachtig jaar. Tachtig verhalen. De prestatie is geleverd. Schrijf maar op, laatste woorden: dit was het.'  \n  \nDe tachtigjarige vrede, Kees van Kooten, Non-Fictie, De Bezige Bij; 344 pagina's; € 22,99.","intensity":0,"negativity":0,"cluster_id":46,"similar_texts":"text687"},{"id":"15","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/68/1","title":"Als iets lukt, is het niet leuk","text":"### INTERVIEW Kees van Kooten\n\nKees van Kooten werd onlangs tachtig. Voor die gelegenheid selecteerde hij uit zijn gehele werk zijn tachtig meest wezenlijke verhalen, die hij bundelde tot een alternatieve autobiografie: De tachtigjarige vrede. 'Het was mooi', zegt hij. 'Zo mooi zelfs dat ik er nu maar mee ophoud. Het is welletjes. Ik heb genoeg geschreven, genoeg geploeterd. Ik zet er een punt achter. Ik wil daar niet sentimenteel over doen, maar zo is het.'\n\nOp advies van je huisarts vindt het gesprek niet plaats bij jou thuis in Amsterdam, maar via Zoom. Ben je gezond?\n\n'Mij mankeert niets. Maar met mijn geschiedenis van hartproblemen en vanwege mijn risicoleeftijd moet ik geen covid oplopen. Ik leef al een tijdje in vrijwillig isolement. Maar ik heb een balkonnetje, dus ik vermaak me wel.'\n\nEen balkon om toespraken vanaf te houden?\n\n'O ja, het ziet hier beneden zwart van de mensen.' Scandeert met gebalde vuist: 'Nieuwe boek! Nieuwe boek! Nieuwe boek!'\n\nIs tachtig allemachtig prachtig?\n\n'Zeker! Toch hoop ik er nog wat jaartjes aan toe te voegen, want ik heb flink wat verplichtingen aan mezelf. Ik noem het Verzameld werk van Paustovski. Of de zeven delen Karel van het Reve. Verwijtend roepen die me toe vanuit de boekenkast: wij zijn er ook nog!'\n\nAls je met het horloge op de borst moet kiezen: schrijven of lezen?\n\n'Dan kies ik voor het lezen. Al doe ik dat wel met een potloodje in de hand en krabbel ik nog altijd wat me invalt in mijn notitieboekjes.' Hij pakt er een boekje bij en leest voor, met de stem van een quizmaster: 'Het anagram van Sigrid Kaag, weet je wat dat is?' ... 'Ik dis graag.'\n\nZul je het schrijven niet missen?\n\n'Ik heb weinig fantasie. Er moet iets gebeuren in mijn eigen leven om over te kunnen schrijven. De tachtigjarige vrede zit vol gebeurtenissen: mijn ontmoeting met Joanna Lumley, Barbara naar Woody Allen, met de hele familie op vakantie - het zijn allemaal dingen die voorbij zijn. Ik beleef geen avonturen meer. En dan weet ik ook niet zo goed waar ik het over zou moeten hebben.'\n\nMaar jij kunt toch ook heel goed over niets schrijven.\n\n'Het beste vind ik mezelf, schrijvenderwijs, in het haarscherp formuleren van een gebruiksaanwijzing voor een onnozel doel. Met tekeningetjes erbij, van hoe je in gevecht kunt raken met een rolletje plakband. Of over het eten van een broodje kroket. Dan hoef je ook niet de verplichte woorden te gebruiken: het was donker... Of: het was al laat, toen... Dat doe ik niet meer. Nooit meer over mezelf.'\n\nJe werd geboren op 10 augustus 1941. Een oorlogskind in een Haagse volksbuurt. In de geboorteadvertentie lieten je ouders zetten: 'Dat het een echte Hollandsche jongen zal worden.'\n\n'Aan die advertentie ben ik mijn hele leven herinnerd. Mijn moeder gebruikte het ook vaak. Dan zei ze: 'Dat doet een Hollandse jongen niet.' Dat was een vernauwing, maar ook wel een bevrijding. Een verhaal moet zo zuiver en oprecht mogelijk te zijn. Een Hollandse jongen jokt niet. Hij overdrijft wel, en hij onderdrijft. Maar hij jokt niet.'\n\nSchrijven is toch óók liegen en poseren?\n\n'De doem van mijn naam heb ik in mijn jeugd korte tijd doorbroken door mijzelf geen Kees maar Cees te noemen. Dat was poëtischer, vond ik. Cees was de naam van een dichter. Zo stond ik in de schoolkrant. Ik was als jongen al een ontzettende aandachttrekker. Ik rookte ook een tijdje een pijp. Van Big Ben, zo'n neuswarmertje, en daar zat ik dan mee op m'n mobylette op weg naar school. Als de stroom leerlingen van de meisjesschool me tegemoetkwam, zat ik maar te showen, met m'n pijp en mobylette. Tjeerd had ik 'm genoemd. Die naam had ik op de kettingkast geschreven.'\n\nWanneer ben je met schrijven begonnen?\n\n'Omdat mijn vader bij Rijam werkte, was er altijd genoeg materiaal om op te schrijven: agenda's, notitieblokjes, papier - dus ik heb het eigenlijk altijd gedaan. Maar écht schrijven, dat is begonnen nadat ik Wim de Bie had ontmoet op de dalton-hbs in Den Haag. Een godsgeluk dat we elkaar hebben gevonden. Een magisch moment: voor een toneelstuk op school, waarvan Wim de regie voerde, werden figuranten gevraagd. Een van de figuranten was ik. We vonden beiden leuk wat de ander deed, haalden het beste in elkaar boven.'\n\nWat is het verschil tussen het schrijven van een sketch met Wim de Bie en een kort verhaal?\n\n'Ik schrijf op de lach. Dat is een innerlijke drang. Met Wim heb ik het - niet overdrijven - duizenden keren meegemaakt dat we tijdens het schrijven in de lach schoten. Dan deed zich iets voor in de actualiteit, waarover we iets wilden zeggen. Wacht even: dat moet Cor van der Laak zeggen, of de boze Duitse leraar. Dan gingen we samen aan de slag. En als het dan lukte om dat op papier te krijgen, dan was het opperste vrolijkheid. Hikken van de lach. Maar nog dankbaarder ben je als je in je dooie eentje om half drie 's nachts een zin te binnen schiet die je verhaal rond maakt. Als het juiste woord op de juiste plek valt. Het wonder van onze mooie Nederlandse taal.'\n\nJouw verhalen zijn niet louter op de lach geschreven, maar ook op herkenning en ontroering.\n\n'Ik ben een familieman. Een honden- én een poezenman. Kleinkinderen, breek me de bek niet open. De ontroering die zij bij mij opwekken probeer ik zo aanstekelijk mogelijk op te schrijven. Heeft u dat nou ook met uw poes, die zo oud is dat hij bijna de trap niet meer op kan? Of als ik met mijn hele familie, drie auto's vol, in Frankrijk arriveer. Dat is voor mij de opperste staat van geluk. Ik kan niet componeren, ik kan niet musiceren. In noten kan ik het niet uitdrukken, dus probeer ik het in woorden te vangen. Kleinburgerlijke waarnemingen en belevenissen, het vredige leven.'\n\nJe neemt je kleinburgerlijkheid, je bestaan als brave huisvader ook op de hak. Ergens staat: 'Maar wie stonden daar nog meer? Mijn vrouw en kinderen. Aha! Ik dacht al: waar blijven ze!'\n\n'Dat zou weleens de invloed van Simon Carmiggelt kunnen zijn. Zijn Kronkels stonden niet alleen in Het Parool, maar ook bij ons in het Haagsch Dagblad. Ik was een groot bewonderaar, probeerde ze als jongen ook na te schrijven. Zo carmiggeltiaans mogelijk. 'Krinkels' zette ik erboven. Later heb ik nog eens meegedaan aan een wedstrijd wie het beste Carmiggelt kon imiteren. Ik werd derde. Maar Carmiggelt zelf werd vijfde.'\n\nIn het verhaal 'Schrijver worden' - niet opgenomen in De tachtigjarige vrede, beschrijf je hoe je als jongetje door je vader werd meegenomen naar een signeersessie van Carmiggelt in de Haagse Bijenkorf. Als de beroemde schrijver vraagt wat je later wilt worden, zegt je vader trots: 'Kees had een acht voor Nederlands op zijn rapport.'\n\n'Waarop Carmiggelt de dop van zijn vulpen schroefde en in de bundel Poespas schreef: 'Voor Kees, die later doorgaat in de Letteren.' Het is een groot geluk geweest dat ik veel van mijn helden heb leren kennen. Toon Hermans woonde in Hilversum bij ons om de hoek. Ik heb Wim Sonneveld ontmoet. Ik heb teksten geschreven voor Wim Kan, naar wiens voorstelling mijn ouders me meenamen en die ik ademloos van bewondering had zitten kijken. Ik ben bevriend geraakt met Gerrit Komrij en Remco Campert.'\n\nZorgde Remco Campert er niet voor dat je in 1969 terechtkwam bij uitgeverij De Bezige Bij?\n\n'Ik had eigenlijk al een contract bij De Arbeiderspers. Martin Ros had gevraagd of hij de Treitertrends, mijn columns voor de Haagse Post, mocht bundelen. Ten kantore van de AP hijgde en blies Martin Ros van alles over mijn boek en een inleiding van Simon Carmiggelt. Bij het afscheid gaf hij mij een contract mee naar huis. Met dat contract onder de arm liep ik café Scheltema binnen, waar ik Remco Campert tegenkwam. 'Wat doe je nou?', zei hij. 'Dat is helemaal niet goed! Je moet bij De Bij komen!'  \n  \n'Daarop voerde Remco me mee naar de Van Miereveldstraat en stelde me voor aan Geert Lubberhuizen, de legendarische uitgever van De Bezige Bij, die zei: 'Doctorandus Van Kooten, maakt u zich maar geen zorgen, dat varkentje zullen wij weleens even wassen.' Vervolgens verscheurde Lubberhuizen stukje voor stukje mijn contract bij De Arbeiderspers boven de prullenbak van zijn directiekamer. En stelde hoogstpersoonlijk een contract op voor de Treitertrends.'\n\nBoezemde de entree in het pantheon van de Nederlandse literatuur je angst in?\n\n'Eerzucht is geen motor. Dat komt doordat ik zonder twijfel ben over wat ik samen met Wim voor de televisie heb gemaakt. Wij zijn beeldschrijvers. Wij hebben tientallen figuren verzonnen, waarmee we alles aan de orde konden stellen. Nu zit ik gewoon op te scheppen... Zullen we zeggen dat Wim en ik Hollandse genietjes zijn met een hele kleine 'g'?' Van Kooten lacht. 'Misschien kan je dat heel bescheiden boven het interview zetten?'\n\nEr zijn jaren geweest dat je niet alleen de bestverkopende auteur van De Bezige Bij was, maar van het hele land.\n\n'Wat is je vraag, Onno? Bedoel je dat dat een grof schandaal was?'\n\nMaakte je je zorgen of je werk wel literair genoeg was, en wat de critici ervan vonden?\n\n'Ja, natuurlijk wel. Maar ook niet zo veel dat het me verlamde. Ik had een voorsprong door het schrijven van de Treitertrends - daarin had ik een vorm gevonden om mijn afschuw van de burgerlijkheid in te gieten. Van opschepperij en modieus geklets. Hoe kon ik wraak nemen? Door zo veel mogelijk boekjes over patsers en kletsers te verkopen.'\n\nJe hebt ook nog een blauwe maandag in de reclamewereld gewerkt. Heeft dat invloed op je schrijverschap gehad?\n\n'Ik probeerde als copywriter ook weleens leuk te zijn. Maar dat bleef beperkt tot het maken van woordgrappen. Bij Sikkens Lakfabrieken verzon ik: Flexa te kust en te... daar komt-ie: Flexa, te kust en te kleur. Vreselijk! Maar daar was het voldoende. Mooie zin! Ja hoor, gaan we doen.'\n\nDe woordspeling is nooit uit je werk verdwenen.\n\n'Je moet het verdienen om een woordspeling te kunnen gebruiken. Of een nieuw woord te bedenken. Ik zag in de woeste jaren zeventig natuurlijk om me heen hoeveel huwelijken ruzieachtig waren, dat echtparen op verjaardagen uit elkaar gingen zitten en niets meer tegen elkaar zeiden: zwijgstront. Of dat iemand achter je rug de mooiste bonbons uit het schaaltje pikte: smulsteels. Een slechte practical joker: kwinksliep. Dat was ook een soort copywriting, het drukken van een stempel op het gedrag van bepaalde types. En de trends die ik daarin zag.'\n\n'Schrijven doe ik voor de poen', heb je weleens gezegd.\n\n'Mijn verhalenbundels en de Bescheurkalender leverden meer op dan tv-uitzendingen van Het Simplisties Verbond. Maar het was ook gewoon hard werken. Ik sta weleens voor mijn boekenkast en vraag me dan oprecht af, het is geen aanstellerij: hoe heb ik dat in vredesnaam allemaal bij elkaar geschreven?'\n\nIn je bundel Veertig - halverwege De tachtigjarige vrede - liet je doorschemeren dat het schrijven je niet altijd gemakkelijk afging. Daarin kondigde je al Mijn Laatste Boek aan. In het verhaal 'L'écrivain' staat: 'Het schrijven van deze luttele regels kost mij net zo veel moeite als het pogen om, onder de koude kraan, een kwast vol plastic verf met de hand schoon te spoelen.'\n\n'Maar mijn deadline heb ik altijd gehaald! Nou was ik wel een nachtroker en -drinker. Dat heeft me geholpen om tot een uur of vijf te blijven zitten. Net zo lang tot het er stond. En dan de volgende dag weer op pad met Wim en de cameraploeg. Ik heb natuurlijk alles aan Barbara, mijn oneindige vrouw, te danken. Die ving de kinderen op, deed al het noodzakelijke. Intussen zat ik lekker Caballero's te paffen en te schrijven. Jarenlang heb ik Barbara gedwongen mij te kussen met die Caballero-smaak in mijn bek. Ik kan me er niets meer bij voorstellen. De volgende dag zetten mijn kinderen de volle asbak midden op tafel met een briefje erin: 'Dit nooit meer!''\n\nHeeft de deadline, het journalistieke ritme, ook de lengte van je werk bepaald? Het is altijd bij columns en verhalen gebleven. Je langste verhaal, 'Hedonia', noem je 'een opstel'. Een roman kwam er nooit.\n\n'Ik moest er niet aan denken om me te begraven in een monumentale roman. Af en toe reed ik een 1.500 meter, maar verder is het, om in schaatstermen te blijven, kortebaanwerk. Ik kon me het schrijven van een dik boek nooit permitteren, al mijn andere dingen afzeggen en me alleen daarop richten. Dat behoorde gewoon niet tot de mogelijkheden. Bovendien: het overzicht voor een roman heb ik niet in huis. Ik moet het hebben van de korte impressie, de oprechte ontroering.  \n  \n'Toen ik me voor Hartstochtjes, mijn favoriete boek, verdiepte in het werk van Jean-Jacques Sempé, de briljante Franse tekenaar wiens werk mij een gelukzalig en melancholiek gevoel geeft, mocht ik best twintig pagina's de tijd nemen. Maar tweehonderd? Waar zouden die over moeten gaan? Dan zou ik mensen moeten verzinnen! Ik heb mezelf al verzonnen, en heb mezelf al in zeven sloten tegelijk laten lopen.'\n\nGestuntel en slapstick leverden je voorbeeldigste korte verhaal op, 'Een koffer met poep', over een vrolijke familiereis met een kampeerwagen die eindigt als de inhoud van een draagbaar chemisch toilet over de trap van een hotel kolkt. In een noot schrijf je: 'Ik vraag u om begrip. De koffer met poep heeft zich in werkelijkheid keurig gedragen, maar ik kon de verleiding van dat beeldende werkwoord 'kolken' niet weerstaan en koos voor een onsmakelijk, maar naar mijn mening kolderiek spektakelbeeld ter afsluiting.'\n\n'Als iets mislukt, is het leuk, als het lukt is het niet leuk. Een ijzeren wet. Ik wilde in De tachtigjarige vrede een kijkje in de keuken geven. Tegelijk kon ik afkomen van dingen die me dwarszitten. Ik dacht: ik maak ze openbaar, dan kan niemand er meer achter komen of ze me kwalijk nemen.'\n\nDe tachtigjarige schrijver vindt nogal eens dat zijn jongere zelf schromelijk overdrijft.\n\n'Het is een wankel evenwicht. Ik wil niet overdrijven, maar soms kan ik de verleiding niet weerstaan. Hoe groter de begane stommiteit, des te komischer het effect. Soms zit ik in m'n eentje die verhalen hardop te lezen. Dan zet ik een stemmetje op. Het slaat nergens op, maar ik vind het lekker. Hoe noem je dat? Ik ben een dwangmatige amuseur. Daar heb je je romantitel.'\n\nZit de ouderdom je dwars? In een verhaal laat je Annie, je moeder, op hoge leeftijd prevelen: 'Dat je zelf zo oud wordt, dat went nog wel, maar je hebt geen idee hoe erg het voelt als je je eigen kind zo'n ouwe bok ziet worden.'\n\n'Ik heb de dood in de ogen gekeken. Een jaar of zeven geleden ben ik met gillende sirenes in de ambulance afgevoerd vanwege een hartinfarct. Ik was harstikke high, dat woord gebruik je nu ook nooit meer. Na de operatie waarin mij vijf bypasses werden aangemeten, lag ik aan allemaal draden, toeters en bellen. Ik had volkomen vrede met de gedachte dat mijn leven voorbij was. In de lampen boven mijn ziekenhuisbed zaten de gezichten van allen die mij dierbaar zijn, en die vonden het ook wel goed zo. Ik mag hoe dan ook niet mopperen. Ook niet als ik morgen omval. Tachtig jaar. Tachtig verhalen. De prestatie is geleverd. Schrijf maar op, laatste woorden: dit was het.'  \n  \nDe tachtigjarige vrede, Kees van Kooten, Non-Fictie, De Bezige Bij; 344 pagina's; € 22,99.","intensity":0,"negativity":0,"cluster_id":66,"similar_texts":"text687"},{"id":"16","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/10/3","title":"Amsterdam maakt eind aan verkoop bont","text":"### Verbod\n\nOp alle 34 markten in Amsterdam is het vanaf 2022 niet meer toegestaan om bont en levende krabben en kreeften te verkopen.  \n  \nHet stadsbestuur wil dat het verbod er komt in het belang van dierenwelzijn. De Centrale Vereniging voor de Ambulante Handel vindt het verbod belachelijk. \"Typisch weer iets Amsterdams\", aldus een woordvoerder. \"Wat is het volgende, dat patat op de markt niet meer mag omdat het ongezond is?\"","intensity":0,"negativity":0,"cluster_id":68,"similar_texts":"text704"},{"id":"17","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=b4a7a581bd10fc8a4903#/pages/24-25","title":"Analist omarmt plots ’eigen’ beursnotering","text":"Analist omarmt plots ’eigen’ beursnotering\n\nBeleggers moeten selectiever worden met analisten, aldus de VEB.\n\nFOTO ANP/HH\n\nBeleggersclub: Chinese muur bank werkt niet\n\ndoor Theo Besteman\n\nAmsterdam Bankanalisten duiken bij bedrijven diep in de cijfers. Ze horen onafhankelijk te zijn, hun oordeel moet gezaghebbend uitpakken. Heel opvallend toch dat de analisten die werken bij een bank die een bedrijf naar de beurs brengt zo rooskleurig over dat beursfonds blijven schrijven.\n\n„Dit patroon is gewoon héél opvallend, te opvallend eigenlijk. De positieve oordelen zijn zo overduidelijk. Beleggers zouden hier altijd rekening me moeten houden, het is een risico als je er te veel op afgaat”, zegt econoom Joost Schmets over het nog te publiceren onderzoek van de Vereniging van Effectenbezitters (VEB).\n\nDaar spitte analist Eric van den Hudding het afgelopen halfjaar door 200 afgegeven analistenadviezen bij beursgangen. Tussen wat de analist onderzoekt en de bankiers die de notering begeleiden en verkopen aan beleggers, zitten altijd zogeheten ’Chinese muren’: er mag geen contact zijn over wat de analist uitzoekt, zo luiden de regels die toezichthouder Autoriteit Financiële Markten moet handhaven. \n\nAnalisten adviseren grofweg een aandeel te kopen, houden of verkopen. Met zo’n Chinese muur ertussen, kan de analist vinden dat het bedrijf dat zijn collega’s van dezelfde bank net naar de beurs hebben gebracht eigenlijk een veel lagere waarde zou moeten hebben. Het aandeel verkopen dus. Alleen bij extreme uitzondering gebeurt dit, concludeert de VEB.\n\nDe trend is andersom. „Analisten die werken voor de begeleidende banken geven na de notering de helft meer koopadvies aan beleggers af, dan de analisten die niet bij een begeleidende bank werken”, stelt onderzoeker Van den Hudding over de periode 2005 tot en met augustus dit jaar.\n\nZonnig\n\nEnkele zakenbanken gaven in vijftien jaar zelfs nooit een houd- of verkoopadvies af, stelt hij. Zoals Barclays en ING Bank, die in deze periode twaalf noteringen begeleidde. Zodra Barclays niet bij een beursnotering betrokken was, werd het kritischer, las de VEB in de rapporten. \n\nMaar het overgrote deel kiest de kant van de collega-bankiers. „Analisten moeten zich niets van de rest van de bank aantrekken, maar als je hun rapporten over de naar de beurs gebrachte bedrijven leest, is er bijna niet een die negatief oordeelt”, stelt de VEB.\n\nEentje deed het, van Exane BNP Paribas, toen verzekeraar NN naar de beurs ging. ’Underperform’, schreef hij als vooruitzicht. Ook konden bedrijven die sinds 2018 begeleid werden door JP Morgan altijd op een koopadvies rekenen. Dat ging om Adyen, Marel, Prosus, JDE Peets en InPost.\n\nDaarbij blijft het niet. Als analisten de beursgenoteerde bedrijven blijven volgen, passen ze het advies (kopen, houden, verkopen) en de te verwachten koers aan. Daarin waren dezelfde analisten opvallend optimistisch, volgens dit onderzoek. In bijna 70% van de gevallen waren die zogeheten koersdoelen gemiddeld hoger dan de inschattingen van collega’s van banken die de beursnotering aan hun neus voorbij zagen gaan.\n\nVolgens ING maken analisten bij zo’n beursgang een waardering op basis van meerdere waarderingstechnieken. Bij de notering volgt dan een ’discount’. Als de koers begint te lopen vanaf de notering en niet snel stijgt, dan is het ’logisch dat de begeleidende analisten met een positieve aanbeveling komen’, aldus de bank, om in de pas te lopen met hun analyse van net voor de beursgang. \n\nDaarnaast verschilt de methode per bank, zegt ING. Alle banken vergelijken kan dus niet zomaar, stelt het. „Zo kan het zijn wat voor de ene bank een koop-advies is voor de andere een houden-advies is.”\n\nDe VEB ziet in de 200 rapporten een duidelijk te optimistisch patroon bij de bankanalisten. Volgens de Nederlandse Vereniging van Banken (NVB) is het niet aan de sector, maar aan de individuele banken om daar desgewenst mee aan de slag te gaan.\n\n’Sommige analisten zijn nooit negatief in advies’","intensity":0,"negativity":0,"cluster_id":35,"similar_texts":"text31"},{"id":"18","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/arriva-krijgt-toestemming-voor-nachttrein-naar-schiphol-a4058559#20210917-79810-302","title":"Arriva krijgt toestemming voor nachttrein naar Schiphol","text":"Openbaar vervoer Vervoerbedrijf Arriva mag nachttreinen laten rijden naar Schiphol, en ook treinen tussen Amersfoort en Zutphen. De concurrent van NS wordt vanaf 2023 actief op ‘het spoor van NS’.,Arriva mag drie nieuwe treindiensten verzorgen op het deel van het Nederlandse spoor waarvoor NS een concessie heeft. Vanaf 2023 wil Arriva eens per week, van vrijdag op zaterdag, nachttreinen laten rijden op de trajecten Groningen-Schiphol en Maastricht-Schiphol, plus een trein die vijf keer per werkdag rijdt tussen Zutphen en Amersfoort.Arriva, een dochter van Deutsche Bahn die treinvervoer verzorgt in het noorden, oosten en zuiden van Nederland en bussen rijdt in een groot deel van het land, heeft donderdag toestemming gekregen van de Autoriteit Consument & Markt (ACM).Het is de eerste keer in Nederland dat ‘aanvullend vervoer in open toegang’ zal worden verzorgd op het zogenoemde hoofdrailnet. Dat betekent: Arriva mag gaan rijden op een spoor waarvoor het bedrijf geen door de overheid gegunde concessie heeft. NS heeft tot 2035 het exclusieve gebruiksrecht van het hoofdrailnet, de belangrijkste verbindingen in Nederland. Het geitenpaadje tot dat hoofdrailnet heet open access en vloeit voort uit Europese wetgeving. De EU probeert daarmee meer marktwerking te bieden op het spoor in de lidstaten.\n\nLees ook het interview met topman Anne Hettinga van Arriva: ‘Zonder concurrentie op het spoor dut iedereen in’\n\nEconomische schadeVolgens de Europese regels moet toezichthouder ACM bepalen of een nieuwe opentoegangsdienst economische schade toebrengt aan de partij die heeft betaald voor de concessie, in dit geval dus NS. De Nederlandse Spoorwegen betalen de overheid daarvoor een gebruiksvergoeding. In 2020 bedroeg de totale gebruiks- en concessievergoeding 172 miljoen euro voor de concessie hoofdrailnet/HSL-Zuid. Volgens de ACM brengt het nieuwe initiatief van Arriva minimale schade toe aan de NS.Voordat Arriva de nachttrein-Schiphol en de verbinding tussen Amersfoort en Zutphen kan inroosteren, moet spoorbeheerder ProRail nog wel een gaatje vinden in de dienstregeling. ’s Nachts rijdt NS nu niet vanuit het noorden en zuiden naar Schiphol. En voor de treinen naar Amersfoort heeft Arriva een aanvraag ingediend voor precies die momenten dat NS geen treinen laat rijden. ProRail begint komend voorjaar met de verdeling van de capaciteit op het spoor.Het ministerie doet op dit moment onderzoek naar internationale treinen via open toegang. De resultaten van deze studie worden dit najaar gepubliceerd.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":70,"similar_texts":"text813"},{"id":"19","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/9/2","title":"Arriva mag gaan rijden op trajecten van de NS","text":"David Bremmer  \n  \nHeerenveen  \n  \nArriva mag eind volgend jaar ook vijf keer per dag tussen Apeldoorn en Amersfoort gaan rijden. Met de drie nieuwe diensten hoopt de regionale vervoerder het monopolie van NS te ondergraven. De spoorwegen mogen van de overheid als enige op het hoofdrailnet rijden. Die concessie is afgelopen jaar verlengd, waardoor NS van 2024 tot 2035 de belangrijkste vervoerder blijft.  \n  \nArriva, dat onder meer in Groningen en Friesland veel treinlijnen exploiteert, kan het verzoek mede doen dankzij sinds 2021 geldende Europese regelgeving. Vervoerders mogen op basis daarvan aanvragen doen voor spoortrajecten waar al een andere concessiehouder rijdt. Voorwaarde is alleen dat er 'geen aanzienlijke negatieve impact' is voor de bestaande concessie. Volgens de ACM is de maximale negatieve impact 0,03 procentpunt. Arriva mag dus gaan rijden.","intensity":0,"negativity":0,"cluster_id":55,"similar_texts":"text868"},{"id":"20","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/35/1","title":"AZ incasseert een volgende teleurstelling","text":"Na het missen van de Europa League wil AZ eerherstel bewerkstelligen in de Conference League. Wat dat betreft was het Deense Randers een ideale opponent. Niet heel goed en technisch wat onbeholpen, in elk geval kon AZ lange tijd het geliefde spel spelen in Midden-Jutland. Maar hoe groot het kwaliteitsverschil tussen de twee clubs ook is, AZ kon dat niet in winst omzetten.  \n  \nDe Alkmaarders, die zo moeilijk tot scoren komen, kwamen nog wel simpel op voorsprong door de weer naar hartenlust met passes strooiende Jordy Clasie. Een weelde ten opzichte van de meeste wedstrijden dit seizoen, waarin AZ vrijwel altijd op achterstand kwam. De basisplaats voor Albert Gudmundsson pakte ook goed uit voor trainer Pascal Jansen, die de IJslander had opgesteld ten faveure van Zakaria Aboukhlal en het aanvalsspel van AZ van de nodige creativiteit voorzag.  \n  \nEen opsteker was ook de goal van Vangelis Pavlidis, die zijn team nog voor rust een voorsprong bezorgde. Juist de Griek miste in de recente duels tegen Celtic en PSV reusachtige kansen. Tegen Randers was hij in twee instanties wel trefzeker. Wel verzuimde de van Willem II overgekomen spits ook de 3-1 te scoren. Het had AZ de zekerheid moeten geven van de eerste winst in de weinig verheffende groep D, waarvan ook nog Cluj en Jablonec deel uitmaken.  \n  \nMaar AZ verzuimde en zag de zeker lijkende winst verdwijnen door voor de tweede keer een treffer te incasseren via een spelhervatting. Na het euvel van de gebrekkige afronding een volgend probleem, waar trainer Pascal Jansen zo snel mogelijk een oplossing voor moet zien te bedenken.  \n  \nRanders - AZ 2-2 (1-2) 24. Clasie 0-1, 27. Piesinger 1-1, 34. Pavlidis 1-2, 68. Graves 2-2  \n  \nOpstelling AZ: Jensen; Witry (63. Sugawara), Hatzidiakos, Martins Indi, Wijndal; Midtsjø, De Wit, Clasie (85. Evjen); Gudmundsson (77. Reijnders), Pavlidis (77. Aboukhlal), Karlsson. Scheidsrechter: Strukan (Kro).","intensity":0,"negativity":0,"cluster_id":24,"similar_texts":"text230"},{"id":"21","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/106/1","title":"Bijzondere buitenstaander","text":"### biografie\n\nMutti van Duitsland en koningin van Europa. Alleen al de bijnamen van Angela Merkel verraden haar betekenis op het Duitse en internationale politieke toneel.  \n  \nEr zijn dan ook al heel wat boeken geschreven over de bondskanselier, die vertrekt na zestien jaar aan het roer van Duitsland te hebben gestaan. Maar nog geen handvol van de klassieke biografieën komt voor rekening van Duitse auteurs, merkt Ralph Bollmann op in het voorwoord van zijn eigen biografie Angela Merkel. De kanselier en haar tijd. Bovendien dateert de laatste al van jaren geleden, updates daargelaten. Bollmanns biografie van Merkel is niet alleen heel goed getimed - en daarmee de eerste die haar hele politieke carrière beslaat - maar heeft ook op andere vlakken een streepje voor.  \n  \nVooropgesteld: Merkel maakt het biografen niet gemakkelijk. Haar privéleven schermt ze zorgvuldig af, interviews geeft de bondskanselier zelden. Ook de goede vrienden van Merkel en haar man Joachim Sauer hebben een eigenschap gemeen, schrijft Bollmann; ze laten zich over het algemeen niet in het openbaar uit over hun privézaken. Aan Merkels neutrale blik, haar tot een ruit gevouwen handen of haar kleding -altijd dezelfde jasjes in felle kleuren - valt meestal weinig af te lezen. Als ze al eens met haar ogen rolt, of een keer een jurk draagt, laten de media daar dankbaar allerlei analyses op los.  \n  \nHet zijn dan ook veel dezelfde anekdotes die in publicaties over Merkel terugkeren. Dat ze graag aardappelsoep en pruimentaart maakt, ieder jaar met haar man in de bergen wandelt en als schoolmeisje eens drie kwartier op een duikplank stond, omdat ze pas aan het einde van de les durfde te springen.\n\nOVERDREVEN\n\nToch liet Bollmann zich niet ontmoedigen en probeert hij Merkel privé en politiek in bijna 800 pagina's te vangen. Daarbij put hij uit vele bronnen, de lijst van geraadpleegde literatuur neemt tientallen pagina's in beslag. Als parlementair verslaggever onder meer voor de Frankfurter Allgemeine Sonntagszeitung heeft Bollmann de bondskanselier bovendien zelf ook jarenlang goed kunnen observeren. In combinatie met zijn Duitse achtergrond en bagage als historicus verkeert hij daarmee in de perfecte uitgangspositie om het fenomeen Merkel te duiden: feitelijk en nuchter.  \n  \nWant het bijzondere van haar levensverhaal wordt 'vanuit de verte' soms ook wel wat overdreven, schrijft Bollmann. Toch doemt ook in zijn eigen boek het beeld van een bijzondere buitenstaander op. Een driedubbele nog wel, schrijft hij. Als Oost-Duitse, als vrouw en als natuurwetenschapper nam ze op het politieke toneel een uitzonderingspositie in.  \n  \nMet zijn uitvoerige beschrijvingen van de wereld waarin Merkel opgroeide en opereerde plaatst Bollmann 'het exotische' rondom haar tegelijkertijd in een realistische context. Zo legt hij bijvoorbeeld uit dat de wereld voor Merkel in Oost-Duitsland stimulerender was dan je zou verwachten. \"Ze benutte alle speelruimte die de DDR haar bood en zocht de grenzen van de mogelijkheden op.\" \"  \n  \n\" Bollmann maakt verder goed inzichtelijk hoe Merkel de nadelen van de rol van outsider tot voordelen wist om te bouwen. Toen Merkel relatief laat - ze was halverwege de dertig toen ze haar wetenschappelijke carrière als natuurkundige opgaf - het politieke toneel bestormde, maakte ze bijvoorbeeld geen deel uit van het old boys network. Maar daardoor was ze ook niets verplicht aan de groep politici in haar partij die elkaar al lang kenden en elkaar trouw hadden gezworen in het zogeheten Andespact. In het vliegtuig op weg naar een werkbezoek aan Chili beloofden de destijds jonge West-Duitse CDU'ers eind jaren zeventig elkaar in hun loopbaan te ondersteunen en nooit om een functie te concurreren.\n\nbliksemcarrière\n\nMerkel wist barstjes te veroorzaken in hun Andespact. Op het moment dat een smeergeldaffaire de CDU, met een belangrijke rol voor Merkels leermeester Helmut Kohl, in haar greep hield, brak voor haar het moment van de waarheid aan. Tijdens de zwartgeldaffaire klimt ze op naar de partijtop. Als in een thriller beschrijft Bollmann minutieus hoe Merkel met stalen zenuwen en doorzettingsvermogen haar mannelijke concurrenten één voor één uitschakelt. En daarmee het imago van Kohls Mädchen in een klap van zich afschudt. Door hard te knokken, met een klein groepje vertrouwelingen om zich heen, regelt ze een ongeëvenaarde bliksemcarrière die van bondsdagslid naar ministersposten, het partijvoorzitterschap en uiteindelijk in 2005 naar de functie van bondskanselier leidt.  \n  \nEn daarmee bekleedde ze niet alleen als eerste vrouw en als eerste Oost-Duitse, maar ook als jongste dat ambt. Met de beschrijving van haar loopbaan schetst Bollmann in een moeite door heel precies de machtsstrijd en intriges binnen de Duitse politiek. Als buitenstaander zag Merkel de dingen 'eerder en scherper' dan anderen, analyseert Bollmann haar snelle politieke opmars. Vanaf het begin uit ze de wens tot verandering. Ze vindt dat het tijd is voor vernieuwing in de CDU en dat Duitsland een land wordt dat open staat voor de wereld.  \n  \nOf dat is gelukt? Bollmann maakt in het slothoofdstuk voorzichtig de balans op. \"Angela Merkel trad aan als een kanselier van de verandering, maar werd uiteindelijk een behoudende kanselier.\" Haar doelen en idealen werden ingehaald door binnenlandse en buitenlandse uitdagingen die over elkaar heen buitelden en die weinig ruimte voor verandering lieten.  \n  \nMerkel kwam tijdens haar regeerperiode in een rol terecht die ze nooit geambieerd had, concludeert Bollmann. Ze werd leider van een land \"met een halve hegemonie over het continent - te sterk om het evenwicht tussen de grote lidstaten te bewaren, maar te zwak om op eigen kracht de samenhang te waarborgen\". Gaandeweg groeide ze in die rol en verwierf met haar kalmte het gezag van andere regeringsleiders.\n\nTurbulente tijd\n\nTijdens haar regeerperiode schudde de vertrouwde orde meermaals op haar grondvesten, schrijft Bollmann. Dat ze in haar tijd als kanselier Duitse banken zou moeten redden, het uiteenvallen van de eurozone moest voorkomen, onderhandelen over het vertrek van Groot-Brittannië uit de EU, te maken kreeg met president Donald Trump in het Witte Huis: het was bij haar aantreden uiteraard niet te voorspellen geweest.  \n  \nHeel precies en met oog voor detail beschrijft Bollmann de turbulente tijd die Duitsland, Europa en de rest van de wereld afgelopen decennia doormaakten. Zijn boek kan daarom ook als een geschiedenisboek worden gelezen met Merkels persoonlijke en politieke levensverhaal als rode draad. Een ideale protagonist bovendien. \"Zij was de laatste regeringsleider van het Westen van wie de levensloop nog diep geworteld was in de catastrofes van de twintigste eeuw\", schrijft Bollmann. Ga maar na: bij haar geboorte in 1954 was Duitsland nog het puin van de oorlog aan het opruimen. Merkel zag de muur opgebouwd en weer afgebroken worden, het populisme opkomen en de grote crises van deze tijd - op gebied van klimaat, vluchtelingen en een pandemie - aan zich voorbij trekken.\n\nTe vroeg\n\nOver de vraag hoe Merkel uiteindelijk zelf de geschiedenis in zal gaan, houdt Bollmann zich op de vlakte. Het antwoord op die vraag komt zo tegen haar vertrek nog te vroeg en laat hij graag aan de Duitsers zelf over. Of zoals Bollmann het in zijn voorwoord formuleert: \"Zullen de Duitsers het tijdperk Merkel op een dag verheerlijken als een goede oude tijd, waarin ze ondanks alle crises nog veiligheid en continuiteit bood? Of zal Merkel de geschiedenis ingaan als de vrouw die met haar beleid de ondergang van het Westen niet heeft tegen kunnen houden?\" \"  \n  \nRalph Bollmann  \n  \nAngela Merkel. De kanselier en haar tijd  \n  \n(Angela Merkel. Die Kanzlerin und ihre Zeit)  \n  \nVert. Anne Folkertsma en Jantsje Post  \n  \nArbeiderspers;  \n  \n789 blz. €35  \n  \nVerschijnt 29/9  \n  \nEerder verschenen in het Nederlands al verschillende boeken over Angela Merkel. Zo probeerde Margriet Brandsma, voormalig correspondent voor het NOS-journaal in Berlijn, het raadsel Merkel al in 2012 te ontrafelen. \"Wie is die vrouw met de hangende mondhoeken die, volgens ingewijden, een groot gevoel voor humor heeft?\" vroeg zij zich af. Haar boek Het mirakel Merkel verscheen voor Merkels herverkiezing en werd in 2017 rondom haar vierde herverkiezing geactualiseerd.  \n  \nIn datzelfde jaar kwam ook een andere voormalige Duitsland-correspondent, Michèle de Waard, met een boek. In Angela Merkel, een politieke biografie legt De Waard vooral de nadruk op de politieke drijfveren en ideeën van de bondskanselier. Recenter, vorig jaar, verscheen Wij zijn Angela waarin tien Nederlandse vrouwen hun fascinatie voor de bondskanselier verklaren. Zo inventariseert Evelien van Veen negen sympathieke gewoonten van Merkel, schrijft Manon Uphoff een brief aan Merkel en neemt Cécile Narinx haar outfits door.  \n  \nMargriet Brandsma  \n  \nHet mirakel Merkel  \n  \nConserve; 196 blz. €12,50  \n  \nMichèle de Waard  \n  \nAngela Merkel  \n  \nAUP; 299 blz. €20,99  \n  \nWilma de Rek e.a.  \n  \nWij zijn Angela  \n  \nPluim; 176 blz. €19,99  \n  \nMeer lezen over Merkel","intensity":0,"negativity":1,"cluster_id":10,"similar_texts":"text145"},{"id":"22","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/19/4","title":"Bill Gates investeert in onlinesuper Picnic","text":"De stichting van Microsoft-medeoprichter Bill Gates en zijn ex-vrouw Melinda investeert in de Nederlandse onlinesupermarkt Picnic. Volgens Picnic, dat boodschappen met elektrische wagentjes bij klanten bezorgt, werd bij een nieuwe investeringsronde, geleid door de Bill & Melinda Gates Foundation Trust, 600 miljoen euro opgehaald. Ook bestaande investeerders deden mee. Picnic wil groeien in Europa, vooral in Duitsland en Frankrijk. Daarvoor zijn investeringen nodig in gerobotiseerde distributiecentra, voertuigen en een team van software-ontwikkelaars, meldt de onderneming die in 2015 begon. De Bill & Melinda Gates Foundation investeert vooral in liefdadigheid en armoedebestrijding, maar ook in projecten rond duurzaamheid.","intensity":0,"negativity":0,"cluster_id":3,"similar_texts":"text253"},{"id":"23","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/10/1","title":"Bill Gates ziet brood in Picnic","text":"De stichting van Microsoft- medeoprichter Bill Gates en zijn ex-vrouw Melinda investeert miljoenen euro's in de Nederlandse onlinesupermarkt Picnic. Het bedrijf kan hierdoor verder uitbreiden in Nederland, Frankrijk en Duitsland. Volgens Picnic-topman Michiel Muller zorgt de investering voor zeker tienduizend nieuwe banen. Ook de families Fentener van Vlissingen (NPM Capital), Hoyer (Hoyberg), De Rijcke (Kruidvat) en Finci (supermarktketen Boni) deden een duit in het zakje. Muller zegt dat Picnic zelf het bedrijf van Gates heeft benaderd.","intensity":0,"negativity":0,"cluster_id":56,"similar_texts":"text855"},{"id":"24","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=d9a6cb82420c1d8ee9a9#/pages/32-33","title":"BLAMEREND AZ SPOOKRIJDER IN RANDERS","text":"BLAMEREND AZ SPOOKRIJDER IN RANDERS\n\nIn Randers mag Albert Gudmundsson het weer eens proberen in de voorhoede van AZ, maar ook de IJslandse aanvaller kan de Alkmaarders niet aan een zege in de Conference League helpen. \n\nFoto ANP/HH\n\n❮❯\n\nAMSTERDAM AZ-trainer Pascal Jansen wilde voor het Conference League-duel met Randers FC niet de nadruk leggen op het missen van kansen, maar na de schertsvertoning in Denemarken krijgen de Alkmaarse spelers strafwerk mee naar huis. De AZ’ers opereerden tegen de zwakke Denen tijdens dode spelmomenten als spookrijders in de eigen zestien: 2-2. \n\nHet nieuwe AZ begint met de herfst in aantocht vorm te krijgen. Pantelis Hatzidiakos heeft rechts in het hart van de defensie de concurrentiestrijd met Timo Letschert en Sam Beukema vooralsnog in zijn voordeel beslecht, terwijl de ervaren Jordy Clasie op de vrijgekomen plek van Teun Koopmeiners al weken de voorkeur krijgt boven de druistige Tijjani Reijnders. Peter Vindahl is sinds het competitieduel met PSV de eerste keeper en zal dat zeker blijven. \n\nAlleen in de voorhoede weet Pascal Jansen zich geen raad met Zakaria Aboukhlal en Albert Gudmundsson, twee momentenvoetballers die zich moeilijk laten coachen en vaker dan gewenst door de ondergrens donderen. In Jutland mocht ‘Appie’ Gudmundsson het weer eens proberen, nadat Aboukhlal nog tegen PSV in de basis had gestaan. \n\nAppie speelde op zijn Appie’s: laconiek en, het moet gezegd, niet onaardig. Het was de IJslander die na een avontuurlijke dribbel de assist gaf op Jordy Clasie, die de bal van afstand en op techniek vol op de wreef nam: 0-1. Saillant detail: voor de eerste keer dit seizoen maakte AZ de openingstreffer.\n\nEen paar minuten later gebeurde exact waarvoor de Deense AZ-goalie Vindahl gewaarschuwd had: Randers maakte uit een spelhervatting gelijk. Via de boomlange Oostenrijker Simon Piesinger en met hulp van de Alkmaarse defensie, die maar geen antwoord weet op lange ballen vanaf de flanken: 1-1. Vangelis Pavlidis, die in het AZ-shirt traditiegetrouw na een paar minuten een enorme kans om zeep had geholpen, prikte voor rust de 1-2 tegen de touwen. Eigenlijk had AZ met een ruimere marge moeten rusten, ware het niet dat linksback Owen Wijndal voor eigen succes ging terwijl Gudmundsson helemaal vrij stond bij de tweede paal. Appie had zo’n meevallertje goed kunnen gebruiken.\n\nHet is te bizar voor woorden, maar ook de tweede keer dat een bal de Alkmaarse zestien werd ingeslingerd, uit een ingooi, trokken de AZ-bekkies wit weg. \n\nDitmaal toonde Piesinger, vlak na rust, met een schot op de paal onbedoeld clementie voor de ploeg van Jansen. Maar uit het volgende dode spelmoment kopte invaller Simon Graves wel de gelijkmaker achter Vindahl (2-2). Wat een blamage.\n\nRanders FC (Den)-AZ 2-2 (1-2). 24\\. Clasie 0-1, 27. Piesinger 1-1, 34. Pavlidis 1-2, 68. Graves Jensen 2-2. Scheidsrechter: Strukan (Kro). Gele kaart: Karlsson, De Wit (AZ).\n\nAZ: Vindahl Jensen; Witry (63. Sugawara), Hatzidiakos, Martins Indi, Wijndal; Midtsjø, De Wit, Clasie (85. Evjen); Gudmundsson (76. Reijnders), Pavlidis (76. Aboukhlal), Karlsson.","intensity":0,"negativity":0,"cluster_id":24,"similar_texts":"text242"},{"id":"25","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/17/motorsport-boet-van-dulmen-73-verongelukt-a4058685#20210917-79810-310","title":"Boet van Dulmen (73) verongelukt","text":"Oud-motorcoureur Boet van Dulmen is donderdag overleden na een verkeersongeval in zijn woonplaats Ammerzoden, meldt de Koninklijke Nederlandse Motorrijders Vereniging (KNMV). Van Dulmen is 73 jaar geworden. De politie bevestigt dat donderdag een 73-jarige man is overleden na een aanrijding met een bestelbus. Het slachtoffer zat op de fiets. Pogingen van hulpdiensten om het slachtoffer te reanimeren waren tevergeefs. Van Dulmen was in zijn actieve jaren lid van ‘de grote drie’ van de Nederlandse motorsport, samen met Wil Hartog en Jack Middelburg. Vorig jaar werd in Ammerzoden nog een borstbeeld van Van Dulmen onthuld. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021","intensity":0,"negativity":0,"cluster_id":57,"similar_texts":"text5"},{"id":"26","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/18/3","title":"Boosheid over duurder Schiphol","text":"Schiphol stuurt aan op een flinke verhoging, naar verluidt met een derde, om de coronaverliezen goed te maken. In 2019 haalde de luchthaven 972 miljoen euro aan havengelden op. In 2020 liep de luchthaven 655 miljoen havengeld mis.  \n  \nVolgens de maatschappijen moeten ze nu niet alleen voor hun eigen coronaklap opdraaien, maar ook voor die van Schiphol. Dat zou het herstel van de luchtvaart in gevaar brengen. Ook kunnen de tickets duurder worden. De maatschappijen willen dat Schiphol, in ieder geval deels, afziet van de gemiste corona- inkomsten. ,,Wij vinden het belangrijk dat de tarieven op concurrerend niveau blijven'', zegt topman William Vet van Easyjet Nederland.  \n  \nDe luchtvaartbranche wijst daarbij naar andere luchthavens. ,,In Madrid is net voor vijf jaar een verhoging van 5 procent afgesproken, om het herstel niet in gevaar te brengen'', aldus Marnix Fruitema van brancheorganisatie Barin. ,,Dat is ook in het belang van Schiphol. De luchthaven schiet er niets mee op dat er door torenhoge tarieven maatschappijen omvallen of vertrekken.''  \n  \nDe coronamiljoenen die Schiphol wil verrekenen, komen bovenop de verwachte tariefsverhoging in verband met de verbouwing van Schiphol, die veel duurder dreigt uit te vallen dan was gepland.","intensity":0,"negativity":1,"cluster_id":50,"similar_texts":"text438"},{"id":"27","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=290b1634df69b56fb321#/pages/56","title":"Botic & co aan zet in Montevideo","text":"Botic & co aan zet in Montevideo\n\nTallon Griekspoor, Botic van de Zandschulp, captain Paul Haarhuis, Robin Haase, Wesley Koolhof en Matwé Middelkoop (v.l.n.r.) zijn er helemaal klaar voor.\n\nFOTO JAN-WILLEM DE LANGE\n\n❮❯\n\nZege op Uruguay voor Oranje vereist om Davis Cup Finals in beeld te houden\n\nAMSTERDAM Het komt niet zo vaak meer voor, maar Uruguay is een land waar Davis cup-captain Paul Haarhuis tot deze week nog nooit was geweest. In de hoofdstad Montevideo moet dit weekeinde door Oranje worden gewonnen om volgend jaar weer een kans te maken op deelname aan de lucratieve Davis Cup Finals.\n\nIn het enkelspel vertrouwt Haarhuis vandaag op Botic van de Zandschulp, die begint tegen Franciso Llanes. Vervolgens neemt Tallon Griekspoor het op tegen Martin Cuevas. Robin Haase begint tegen de Uruguayanen op de reservebank, maar de 34-jarige Hagenaar weet ook dat dat tijdens een Davis Cup-weekeinde snel kan veranderen. Qua ranking en resultaten is de jarenlange vaandeldrager van het Nederlandse tennis (voorlopig even) voorbijgestreefd door zijn jongere landgenoten.\n\nBij de US Open strandde Haase in het kwalificatietoernooi. Griekspoor bereikte de tweede ronde, terwijl Van de Zandschulp zelfs de kwartfinales haalde. „Maar voor de US Open waren Botic en Tallon al de nieuwe kopmannen van het Nederlandse tennis. Het zou dan raar zijn als ze niet spelen. Botic is natuurlijk qua ranking (nummer 62, red.) wel de nummer één, ver boven de anderen, maar dat is iets van de laatste twee weken”, laat Haarhuis weten. \n\nNa anderhalf jaar zonder Davis Cup-ontmoeting lijkt het treffen met Uruguay een haalbare kaart. Vooral omdat bij Uruguay kopman Pablo Cuevas voorlopig alleen staat opgesteld als dubbelaar, een verrassing. De baltovenaar is de nummer 97 van de wereld en stond al eens in de top-20. „Op voorhand was het fifty fifty, maar als Cuevas helemaal niet speelt in het enkelspel zijn wij de favoriet”, aldus Haarhuis. In het dubbelspel zal Cuevas wellicht wel aantreden aan de zijde van Ariel Behar, een topdubbelaar. \n\n„We hebben een paar goeie trainingsdagen achter de rug en we zijn nu gewend aan de omstandigheden. Het gravel ligt er goed bij, en het is heel anders dan in Nederland. De bal stuit niet zo hoog op. Voor Botic, die natuurlijk lang in Amerika is geweest, is het de grootste overgang van hardcourt naar gravel.”\n\nDe Eindhovenaar heeft ook de beschikking over dubbelaars Wesley Koolhof en Matwé Middelkoop. Haase heeft in het verleden ook vaak, met succes, gedubbeld. Mocht hij in de buitenwijk van Montevideo in actie komen, dan wordt hij de Nederlandse tennisser met de meeste Davis Cup-ontmoetingen achter zijn naam. Haase heeft nog drie overwinningen nodig om de meeste zeges voor Nederland te boeken. Dat record zit er dus nog niet in. „Met Robin gaat het goed. Hij is fysiek in orde. Als hij moet spelen, is-ie er klaar voor”, weet Haarhuis.\n\nIn de aanloop naar de confrontatie met Uruguay bezocht de Nederlandse ploeg eerder deze week de minister van Sport in het Zuid-Amerikaanse land. Een mooie gelegenheid om het fraaie Montevideo eens wat beter te bekijken. Ook liet Oranje zich vereeuwigen in de lokale kledij, inclusief fraaie hoed. „We hebben een aardige busrit richting het centrum gemaakt, daardoor hebben we nog wat van de stad gezien. De club en het hotel liggen een beetje aan de buitenkant van Montevideo. Voor de rest zullen we geen tijd en energie hebben om er nog een keer op uit te gaan.”\n\n’Voor de US Open waren Van de Zandschulp en Griekspoor al de nieuwe kopmannen’","intensity":0,"negativity":0,"cluster_id":41,"similar_texts":"text368"},{"id":"28","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=5eec13c19877050ed579#/pages/22-23","title":"CBS: record aantal mensen is aan de slag","text":"CBS: record aantal mensen is aan de slag\n\nArbeidsmarkt\n\nHet aantal mensen dat werkt is gestegen tot recordhoogte. Volgens het Centraal Bureau voor de Statistiek (CBS) neemt 69,5% van de 15 tot 75-jarigen deel aan de arbeidsmarkt. Dat zijn 9,1 miljoen mensen. Het aantal WW-uitkeringen daalde voor de zevende maand op rij en is lager dan voor de coronacrisis. Het aantal uitkeringen voor horecapersoneel daalde het hardst. Alleen in het onderwijs neemt het aantal WW-uitkeringen toe. Tijdelijke contracten worden vaak aan het einde van het schooljaar beëindigd.","intensity":0,"negativity":1,"cluster_id":4,"similar_texts":"text831"},{"id":"29","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/22/4","title":"CBS: recordaantal mensen aan het werk","text":"Het aantal mensen dat werkt is gestegen tot recordhoogte. Volgens het Centraal Bureau voor de Statistiek (CBS) neemt 69,5 procent van de 15- tot 75-jarigen deel aan de arbeidsmarkt. Dat komt neer op 9,1 miljoen mensen. Door de grote vraag naar personeel neemt de krapte op de arbeidsmarkt toe. Het UWV ziet in 30beroepsgroepen een 'zeer krappe' arbeidsmarkt. Zo zijn er veel vactures voor lasser en plaatwerker, assemblagemedewerker en verpleegkundige. Het CBS zegt dat het aantal WW-uitkeringen voor de zevende maand op rij is gedaald, en lager ligt dan voor de coronacrisis. Het aantal uitkeringen voor horecapersoneel daalde het hardst. Alleen in het onderwijs stijgt het aantal WW-aanvragen, maar dat is normaal in de zomer als de tijdelijke contracten aflopen.","intensity":0,"negativity":0,"cluster_id":4,"similar_texts":"text118"},{"id":"30","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/24/6","title":"Coronamaatregelen bij Winterspelen Beijing nog strenger dan tijdens Zomerspelen Tokio","text":"De deelnemers aan de Winterspelen van begin volgend jaar in Beijing krijgen te maken met rigoureuze coronamaatregelen. Voorzitter Thomas Bach van het Internationaal Olympisch Comité (IOC) heeft in een open brief aangekondigd dat volgende maand de eerste 'playbooks' verschijnen, waarin de maatregelen staan die gelden voor sporters, stafleden, journalisten en vrijwilligers. 'De pandemie is verre van over', aldus Bach. 'Samen met onze Chinese partners en vrienden stellen we alles in het werk om deze Winterspelen voor iedereen veilig en gezond te maken. Net als in Tokio nemen we rigoureuze maatregelen tegen het coronavirus, om de gezondheid en veiligheid van alle olympische deelnemers in Beijing te waarborgen. Daarbij laten we ons nog steeds leiden door de wetenschappelijke adviezen van de Wereldgezondheidsorganisatie en internationale experts.' Naar verluidt worden de maatregelen in China nog een stuk strenger dan afgelopen zomer tijdens de Olympische Spelen van Tokio.","intensity":0,"negativity":0,"cluster_id":56,"similar_texts":"text492"},{"id":"31","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=c5924edbfda7ca02003a#/pages/4","title":"Daten fataal voor Elena","text":"Daten fataal voor Elena\n\nLimpopo zette de achtervolging in toen de dames wegrenden. Elena (inzet) maakte daarop een ongelukkige val.\n\nfoto’s\n\nWILDLANDS\n\n❮❯\n\nNeushoornvrouwtje maakt dodelijke val uit schrik voor mannetje\n\nVan een onzer\n\nverslaggevers\n\nEmmen In dierenpark Wildlands in Emmen is donderdagochtend een neushoornvrouw, genaamd Elena, verdronken. Het drama gebeurde toen een nieuw neushoornmannetje, Limpopo, met haar kennis wilde maken. Dat meldt het dierenpark op Facebook.\n\nLimpopo was in het kader van een fokprogramma vorige maand naar het park gebracht. Het was de bedoeling dat hij met Elena en haar zus, Zahra, zich zou voortplanten. Maar dat liep totaal uit de hand.\n\nDe neushoorndames schrokken ontzettend toen Limpopo donderdag het terrein op kwam wandelen. Ze renden hard weg, met als gevolg dat Limpopo de achtervolging inzette. Hij had zijn pijlen vooral gericht op Elena. Na een kwartier rennen, raakten de dieren uitgeput.\n\n„Elena liep richting een ondiepe waterpoel en gleed, waarschijnlijk door vermoeidheid, uit. Zij belandde op haar zij in het water en kon slecht overeind komen”, laat het dierenpark weten. Limpopo moest door de verzorgers uit haar buurt weggelokt worden, waardoor ze later pas het vrouwtje konden helpen. „Helaas kwam deze hulp voor Elena te laat en bleek zij al verdronken te zijn.”\n\nFokprogramma\n\nHet is niet eerder voorgekomen dat een introductieproces tussen mannen en vrouwen een dodelijke afloop heeft. \n\nHet park is zeer verdrietig. „Wat het voor het fokprogramma in het park betekent, is nu nog niet duidelijk”, aldus zegsman Erik Veenstra van dierenpark Wildlands. Het personeel is verbijsterd en in shock.\n\n„We waren deze dagen juist druk met de introductie van Limpopo. Een kennismaking met de andere dieren in het park, stap voor stap. Het leek goed te gaan. Ook bijvoorbeeld met de giraffen op de savanne. Maar onverwacht liep het dan toch nog mis. Het werd helaas rennen (achter de vrouwtjes aan) en dat liep dus niet goed af met Elena”’, zegt Veenstra.\n\n„Ze raakte uitgeput, gleed uit en verdronk. De vrouwtjes zijn dus niet aangevallen”, benadrukt hij. \n\n’Ze raakte uitgeput, gleed toen \n\nuit en verdronk’","intensity":1,"negativity":1,"cluster_id":47,"similar_texts":"text56"},{"id":"32","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/71/1","title":"De hel die al eeuwen blijft lonken","text":"### BESCHOUWING De Commedia\n\nDe eerste keer dat Frans van Dooren (1934-2005) La divina commedia van Dante las, werd hij volkomen overdonderd. Het Italiaanse dichtwerk uit de 14de eeuw over een visionaire reis door de hel, de louteringsberg en de hemel bezorgde hem een 'soort van existentiële schok', schrijft de gerenommeerde vertaler van Italiaanse en Latijnse klassieken in de inleiding bij zijn vertaling uit 1987, die dit jaar toe is aan de 25ste druk. 'Ik raakte in een toestand van extreme vreugde en extreem verdriet, en leefde maandenlang in een waas van verwarrende emoties.'  \n  \nDus dít kan literatuur met iemand doen, ontdekte Van Dooren, ook al is die literatuur eeuwen geleden geschreven. Het besef bracht hem tot een diep ontzag voor de dichter - en tot vele vertaalpogingen. Uiteindelijk besloot hij met pijn in het hart tot een Goddelijke komedie in proza, zonder rijm of versbouw. Het vertalen van de verbluffende klankrijkdom leek hem 'een onhaalbare zaak'.  \n  \nVan Dooren staat in een lange traditie van Dante-bewonderaars, al zijn er misschien weinigen zó van de kaart geraakt. De Commedia trok al snel na verschijning een breed publiek, de kwaliteit ervan werd vrijwel meteen erkend; het was Dantes tijdgenoot en eerste biograaf Giovanni Boccaccio - van het 'quarantaineboek' Decamerone - die het dichtwerk als goddelijk bestempelde. (Het woord komedie duidde in Dantes tijd simpelweg op een verhaal met een triest begin en een goede afloop.)  \n  \nWaarom blijft De goddelijke komedie steeds nieuwe lezers raken, wat maakt het werk na zeven eeuwen nog altijd relevant?  \n  \nHet boek is een meesterwerk, daar zijn deskundigen en leken het over eens. Een hoogtepunt uit de wereldliteratuur. Het beschrijft niet alleen de louteringsreis van een man die een innerlijke crisis doormaakt, nadat hij verdwaald is in een 'duister woud'. Alle kennis die de dichter bezat, is erin verzameld: over theologie en filosofie, over geschiedenis, astronomie en literatuur. En dan schreef hij dat ambitieuze, highbrow gedicht ook nog in de volkstaal, in plaats van het elitaire Latijn.  \n  \nZo stond Dante Alighieri (1265-1321) aan de basis van de moderne Italiaanse literatuur en reikt zijn invloed tot ver daarbuiten. Nog altijd is De goddelijke komedie een bron van inspiratie voor schrijvers, componisten, kunstenaars. (Dwaal vooral eens rond op de splinternieuwe website divinecomedy.digital, waar je kunstwerken aantreft van Domenico di Michelino tot William Blake en Salvador Dalí.)  \n  \nDantes 700ste sterfdag, op 14 september, wordt groots herdacht in Italië, niet alleen afgelopen week, maar het hele jaar door. Ook in Nederland zijn er allerlei evenementen, lezingen en concerten. De vijftien (!) Nederlandse afdelingen van de Italiaanse culturele vereniging Dante Alighieri - sedert 1889 - organiseren vele activiteiten, waaronder een landelijke Danteweek.  \n  \nDe nieuwste Nederlandse vertaling van de Hel leidde eerder dit jaar al tot een relletje. De naam van Mohammed was geschrapt om islamitische lezers niet 'onnodig te kwetsen'. De volgende (volledige) vertaling, van Herman Jansen, is alweer in aantocht en verschijnt eind dit jaar bij uitgeverij IJzer.  \n  \nEn dan waren er al zo'n vijftien Nederlandse versies van De goddelijke komedie, waarvan er altijd wel een paar in de boekhandels te vinden zijn. Er is voor elk wat wils: de prozavertaling van Van Dooren, die betrouwbaarheid en leesbaarheid verkoos boven poëzie. De rijmende vertaling in verzen van Ike Cialona en Peter Verstegen uit 2000 klinkt als een klok, maar blijft minder dicht bij het Italiaans. Rob Brouwer (2002) is in zijn verzen juist heel nauwkeurig, maar ook stijfjes. Dat laatste kun je niet zeggen van de nieuwe Hel van Lies Lavrijsen, die een toegankelijke, speelse en creatieve vertaling maakte - op die miskleun met Mohammed na.  \n  \nDaarnaast verscheen deze maand een biografie van de populaire Italiaanse historicus Alessandro Barbero, vertaald door Etta Maris. Dante (Athenaeum; € 27,50) is allesbehalve populariserend: het is een grondige wetenschappelijke studie, waarin Barbero vooral de sociale positie van de dichter uitgebreid belicht.  \n  \nFabeltjes over zijn leven ontkracht de biograaf op basis van historische documenten en analyse: Dante was niet van adel, zoals je vaak leest, en hij is ook nooit arm geweest. Zijn vrouw Gemma en hij trouwden niet als kinderen, maar jaren later. Het misverstand berust op een verschrijving van de notaris. Het is allerminst zeker dat de dichter na zijn verbanning uit Florence in Parijs is geweest. Barbero's noten beslaan meer dan honderd pagina's. In Italië heeft het grote publiek daar geen moeite mee: het boek is een enorme bestseller.  \n  \nHet blijft toch bijzonder, al dat enthousiasme voor een middeleeuws, diep christelijk gedicht van ruim 14 duizend verzen, dat voortdurend refereert aan de woelige Florentijnse politiek van rond 1300 en bol staat van de getallensymboliek - hoe meesterlijk ook.  \n  \nHet zullen de gruwelen zijn die het werk zo geliefd maken, hoor je soms: De goddelijke komedie als een Quentin Tarantino-splatterfilm. De zondaars die Dante op zijn helletocht ontmoet, ondergaan een straf die past bij hun vergrijp, volgens het principe van de contrapasso ('vergelding'). Dat levert een sterk staaltje horror op, van doorkliefde ingewanden (bij de tweedrachtzaaiers) tot dichtgenaaide ogen (afgunstigen) en stromen van kokend bloed (geweldplegers).  \n  \nDat zal zeker bijdragen aan de populariteit van de Hel, die ongetwijfeld het meest wordt gelezen. Maar het boek spreekt ons op zoveel meer manieren aan. Italianist Elio Baldi merkt het in zijn colleges aan de Universiteit van Amsterdam. 'Ik hoef nooit uit te leggen waarom we dit nog lezen, wat er mooi aan is, zoals bij sommige oude werken.'  \n  \nNeem het beroemde verhaal over de minnaars Paolo en Francesca, die werden vermoord door Francesca's echtgenoot. Tussen de 'wellustigen' in de hel moeten zij een eeuwige storm verduren. In de vijfde zang ('canto') vertelt Francesca hoe het zo is gekomen: tijdens het lezen van een boek over een ándere verboden liefde, tussen de ridder Lancelot en Guinevere, kwamen de twee geliefden tot elkaar. 'Die dag lazen wij niet verder', vertaalt Van Dooren. Baldi: 'Het zijn maar weinig verzen, Francesca is maar een paar strofen aan het woord. Maar haar woorden roepen meteen zoveel emoties op, zoveel vragen en inzichten.'  \n  \nNog zoiets knaps. Het gedicht heeft een rigide structuur, die het goddelijke moet weerspiegelen. Er zijn 33 canti per deel ('cantica'), 3 regels per strofe, 11 lettergrepen per vers. In de opbouw van het gedicht is niets toeval, alles klopt. Toch voelt het zelden kunstmatig, zegt Baldi. 'Dante trekt alle registers open. In het diepst van de hel gebruikt hij koude, harde klanken. In andere passages zijn ze juist zacht en melodieus. Dantes taal houdt altijd iets plooibaars, iets vanzelfsprekends.'  \n  \nToen Baldi zelf voor het eerst De goddelijke komedie ging lezen ('één canto per dag, dat kan ik iedereen aanraden'), had hij verwacht dat het een heel stichtelijk werk zou zijn. 'Dat is het tot op zekere hoogte ook wel, maar Dante laat juist ook ruimte voor ambiguïteit. En hij maakt onorthodoxe keuzes; het is verre van een braaf gedicht.'  \n  \nNee, sommige passages voldoen niet meer aan onze morele standaarden. Zo komen Joden en homoseksuelen er niet al te best vanaf. Maar voor een middeleeuwse dichter vindt Baldi Dante juist opvallend tolerant. 'Griekse denkers als Aristoteles en Plato, maar ook moslims als Averroës en Saladin zitten in de hel, want ze zijn geen christenen. Maar Dante heeft voor hen wel een aparte plaats gecreëerd.' De heren zitten op een frisse groene weide in het voorgeborchte, waar het best goed toeven lijkt.  \n  \n'Het frappantst vind ik dat Dante diep in het Paradijs, midden tussen de zalige zielen, deze vraag stelt: wat nou als je ergens woont waar ze nog nooit van God hebben gehoord, maar je leidt wel een goed leven? Is het dan rechtvaardig dat je daarvoor wordt gestraft? Hij erkent de mogelijkheid dat je niet in God kunt geloven en toch een goed mens kunt zijn.'  \n  \nNa zijn tocht over de louteringsberg stijgt Dante op naar de hemel met zijn geliefde Beatrice, die de plaats van Vergilius heeft ingenomen - als heidense Romein komt hij het paradijs niet in. Dante spreekt met de hemelbewoners en kijkt af en toe omlaag naar de aarde, die ineens heel nietig lijkt. In het allerlaatste canto staat hij oog in oog met God, in een visioen vol hemels licht.  \n  \nHet laatste deel van De goddelijke komedie staat bekend als het saaiste, het minst toegankelijke, met zijn nadruk op theologie en mystiek. Hier geen aansprekende personages die worstelen met hun menselijke gebreken, geen straf en loutering, maar een stoet van gelukzaligen, die vaak weinig individuele trekken krijgen.  \n  \nToch is er ook in het Paradijs voor 21ste-eeuwse lezers genoeg te beleven. Zangeres Sterre Konijn, die naast haar muzikale opleiding Italiaans studeerde, vond er inspiratie voor haar muziek. Voor haar debuutalbum Een maakte ze een compositie op tekst uit het laatste canto, L'amor che move.  \n  \n'De eerste helft van mijn cd gaat over verbinding, de tweede helft over eenzaamheid. Ik heb lang gezocht naar wat het kantelpunt moest worden, een stuk waarin alles zou samenkomen. Een summum van liefde, verbinding en de ongrijpbaarheid daarvan. Tot ik bedacht: als ik zo'n groot gevoel wil vatten, moet ik een tekst van Dante gebruiken.'  \n  \nHet overweldigende visioen in het laatste canto kan de dichter eigenlijk niet beschrijven, maar hij doet toch een poging. (Van Dooren: 'O hoe schieten mijn woorden tekort en hoe zwak zijn zij om de voorstelling die ik in mijn hoofd heb tot uitdrukking te brengen!') Konijn: 'Dat vond ik prachtig. Het is namelijk precies wat ik ook probeer, maar dan in muziek.'  \n  \nHet album is, heel dantesk, een kunstig bouwwerk geworden. Alle stukken zijn qua inhoud en instrumentatie met elkaar verbonden, en L'amor che move bevat muzikale elementen van de hele cd. 'Ik zie het geheel als een soort sterrenstelsel, waarbij de liefde in het midden al het andere beweegt - net als bij Dante.' Konijn was een beetje bang dat mensen het te pretentieus zouden vinden. 'Maar juist het Dante-stuk is het populairst geworden.'  \n  \nOok journalist en schrijver Frank Westerman vond inspiratie in het Paradijs. Hij leest het vooral als een ruimtereis, als sciencefiction. De kosmische komedie, heet zijn laatste boek. 'Ik zie Dante als een soort verslaggever in een nieuwe wereld, een astronaut avant la lettre. Hij kleurt de hele hemelkoepel voor ons in met zijn verbeelding.'  \n  \nDantes heelal is overzichtelijk, geruststellend, zegt Westerman. 'Het is volkomen mathematisch ingedeeld, met de aarde in het midden. Als Galilei drie eeuwen later ontdekt dat er niets van dat hemelbeeld klopt, gaat alles schuiven. Waar vind je de hemel, en waar de hel, als de aarde niet meer in het midden staat? Daar ben ik naar op zoek gegaan.' Bijvoorbeeld in Westerbork, waar de sterrenwacht is gebouwd op het terrein van het voormalige Durchgangslager. 'In zekere zin komen hemel en hel daar bij elkaar.'  \n  \nDantes wereldbeeld is verouderd, maar dat doet niets af aan de kracht van zijn poëzie. 'Zijn sterrenhemel blijft een ijkpunt op mijn kleine reizen, het grote projectiescherm op de achtergrond. Dante schrijft zo beeldend, zijn werk heeft zo'n zeggingskracht. Misschien krijg je niet altijd alles mee, of kun je niet alles plaatsen. Maar om de zoveel strofen slaat je hart over.'  \n  \nBinnenkort gaat De goddelijke komedie zelf op ruimtereis. Ter ere van het sterfjaar, uiteraard. Het dichtwerk wordt op tinnen platen geëtst en naar het ISS gebracht, vanwaar het de ruimte in zal zweven, voorgoed tussen de sterren - niet toevallig het woord waarop elke cantica eindigt. Dante had het gebaar vast kunnen waarderen.\n\nDANTE AAN DE AMSTEL\n\nOp zaterdag 25 september organiseert de Universiteit van Amsterdam in samenwerking met het Vertalershuis het festival Dante aan de Amstel - Visies op het Paradijs, met lezingen, muziek en vertaalworkshops. Met bijdragen van onder meer Elio Baldi, Piet Gerbrandy, Sterre Konijn, Emilia Menkveld, David Rijser en Frank Westerman. Locatie: Het Amsterdams Lyceum. Toegang/livestream gratis na aanmelding: leerstoelnkv.nl/agenda\n\nDANTE IN ITALIË\n\nAl maanden liggen de Italiaanse boekhandels vol met stapels nieuwe Dante-boeken: uitgaven, essays en natuurlijk de nieuwe biografie van de populaire geschiedenishoogleraar Alessandro Barbero, die het afgelopen jaar een gigantische bestseller werd.  \n  \nHet Dante-jaar is in Italië namelijk al even bezig. In september 2020 trapte president Sergio Mattarella de festiviteiten af door het graf van de dichter in Ravenna te heropenen na restauratie. Ook vorig weekend waren er weer festiviteiten in Ravenna. Zo kwamen er zondag zo'n zestig burgemeesters uit het hele land samen en droegen acteurs op verschillende plaatsen in de stad delen van La divina commedia voor.  \n  \nDante is in Italië niet alleen belangrijk voor een select groepje literatuurliefhebbers: zelfs een amateurwielertocht wijdde zaterdag een etappe aan de grote dichter, met voorafgaand uiteraard een lezing door een van de vele Dante-geleerden die het land rijk is.  \n  \nVerona, samen met Florence en Ravenna een van de drie 'Dante-hoofdsteden', besloot de 700ste sterfdag van de dichter aan te grijpen om een nieuw standbeeld aan te kondigen. In aanvulling op het bestaande standbeeld moet het nieuwe kunstwerk voorbijgangers 'aanzetten tot reflectie over de tocht van Dante van de hel langs de louteringsberg naar het paradijs'. Zo blijft Italië's opperdichter ook zeven eeuwen na zijn dood goed vertegenwoordigd in de publieke ruimte.  \n  \nOok het onderwijs doet er alles aan om de nationale dichter levend te houden. In januari verscheen het boek Naar school met Dante, dat leraren helpt om La divina commedia - toch geen eenvoudige materie - bij hun leerlingen aan de man te brengen.  \n  \nNaast de talloze hommages inspireert de 700ste sterfdag ook tot nieuwe perspectieven. Zo bracht kunstenaar Marina Sagona een boek uit onder de titel De komedie van de vrouwen, waarin ze negen vrouwelijke figuren uit La divina commedia portretteert.  \n  \nNaast de tekeningen schreven negen voornamelijk Amerikaanse schrijfsters de verhalen van de vrouwen, die in het het Italiaans en in het Engels zijn uitgebracht. Tot grote vreugde van Italiaanse media, die tevreden vaststellen dat de personages van Dante eeuwen na zijn dood niet alleen in het vaderland nog springlevend zijn.","intensity":0,"negativity":1,"cluster_id":20,"similar_texts":"text211"},{"id":"33","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/36/1","title":"De last op de schouders van Amalia","text":"### Prinsessenplicht interview\n\nCadeautip voor de koninklijke familie, als de kroonprinses op 7 december achttien wordt: Amalia, de plicht roept. Vandaag verschijnt het boek met die titel van staatsrechtkundige Peter Rehwinkel. Het is een compact naslagwerk over haar eigen positie in historisch-staatsrechtelijk perspectief. De gedachte dat Amalia het zal lezen 'is in alle eerlijkheid weleens door mijn hoofd gegaan', erkent Rehwinkel. Maar dat was niet zijn echte motivatie om het te schrijven. \"Ik vond het leuk om de lezer mee te nemen op een reis; ik denk bijvoorbeeld dat veel mensen niet weten waar die Oranjekleur vandaan komt, dat we daarvoor naar Orange in de Vaucluse moeten.\"  \n  \nAmalia's achttiende verjaardag was een goede aanleiding: vanaf dat moment kan zij immers geroepen worden tot het koningschap. In theorie kan ze nog altijd bedanken voor die 'plicht' die volgens de boektitel roept, zegt Rehwinkel. \"Er is geen plicht in staatsrechtelijke zin. Maar ze kan er eigenlijk niet onderuit. De eerste troonopvolger moet die plicht aanvaarden, en dat gaat altijd gepaard met strijd. Ik kan er niet definitief over oordelen, maar ik hoor alleen maar van anderen dat Amalia niet met zichzelf in de knoop zit, bij haar hebben we die strijd nog niet gezien.\"  \n  \nAmalia groeit ook in redelijk ideale omstandigheden op, denkt Rehwinkel. \"Toen Willem-Alexander deze leeftijd had, werd zijn vader ziek, prins Claus kampte met Parkinson en depressieve klachten. Bij Beatrix stond het huwelijk van haar moeder met prins Bernhard op springen. Amalia is redelijk beschermd opgegroeid, met een zo op het oog fijn gezin, en ook nog een grootmoeder in goede gezondheid die haar op de weg naar het koningschap kan gidsen.\"\n\nFoute titel\n\nEén aspect van haar staatsrechtelijke positie is al ingetreden voor haar achttiende verjaardag. Op 30 april 2013, toen Willem-Alexander werd ingehuldigd als koning, werd Amalia eerste troonopvolger, en kreeg ze de titel 'prinses van Oranje'. Eigenlijk fout, legt Rehwinkel uit, want in dit verband is de term 'prins', c.q. prinses, een foute vertaling. Orange had zich in de zestiende eeuw ontwikkeld van graafschap tot vorstendom. \"De titel 'vorst' van Orange was al in 1530 van kracht, toen die in handen kwam van René van Nassau.\"  \n  \nDus: ook zijn neef Willem van Oranje, die de titel in 1544 als 11-jarige erfde, was 'vorst'. Een soevereine vorst, weliswaar over slechts drieduizend inwoners, maar die zich toch de gelijke mocht noemen van de Franse koning en de Duitse keizer, schrijft Rehwinkel. \"Het woord 'prins' lijkt daar nou net níet op te duiden.\"  \n  \nDe titel 'prins van Oranje' geldt sinds 1815 officieel voor de eerste troonopvolger, pas sinds 1983 mag het ook een 'prinses van Oranje' zijn. Maar de 'herontdekking' is van recentere datum, aldus Rehwinkel: \"Willem-Alexander werd prins van Oranje in 1980, op zijn dertiende, toen zijn moeder het koningschap aanvaardde. Maar de Rijksvoorlichtingsdienst begon hem pas als zodanig aan te duiden vanaf zijn achttiende. Bij Amalia is men dat heel consequent gaan doen, vanaf Willem-Alexanders inhuldiging in 2013, toen ze 9 jaar oud was.\"  \n  \nHaar achttiende verjaardag zal niet heel anders zijn dan haar zeventiende, zei Amalia afgelopen Koningsdag nuchter. Maar staatsrechtelijk ligt dat toch echt anders. Rehwinkel: \"Vanaf 7 december kan het koningschap zich al onverhoopt aandienen als haar vader overlijdt. Wilhelmina werd zo al op haar tiende tot het koningschap geroepen. Omdat ze nog geen achttien was, was haar moeder tot dat moment regentes.\"  \n  \nBij plotsklaps overlijden van Willem-Alexander kan voor Amalia nu een regentes worden aangewezen, Máxima, of anders Constantijn, maar koningin is ze dan evengoed. Rehwinkel: \"Bij ziekte van de koning kan het zijn dat Amalia vanaf haar achttiende zelf moet optreden als regentes. Dat speelde bij Willem-Alexander in de jaren tachtig, toen Beatrix hersenvliesontsteking opliep op het jacht van Freddy Heineken. Dat zag er eventjes ernstig uit, maar uiteindelijk hoefde hij niet.\"  \n  \nStemrecht krijgt Amalia ook. Maar uitoefenen zal ze dat niet. Rehwinkel: \"Op de website van het koningshuis staat vermeld dat Willem-Alexander geen gebruik maakt van zijn stemrecht - en Máxima en Beatrix ook niet, om speculaties op welke partij hij zou stemmen te voorkomen. Over Amalia meldt de site het nog niet, maar het is nauwelijks voorstelbaar dat zij als eerste troonopvolger wel gaat stemmen. Hoewel het erop lijkt dat Amalia wel degelijk politiek geïnteresseerd is. Ze nam enkele jaren geleden plaats op de publieke tribune van de Tweede Kamer, en toen werd gezegd dat ze dat wel vaker had gedaan.\"\n\nOpleiding\n\nTot de gebruiken behoort ook dat Amalia spoedig zal worden binnengeleid, zoals dat heet, bij de Raad van State, in gezelschap van tv-camera's en haar vader, die formeel voorzitter is van dit instituut. Rehwinkel: \"Het bereiken van de meerderjarige leeftijd wordt daarmee geaccentueerd, en het heeft ook in staatkundige zin relevantie: ze heeft van rechtswege zitting in de Raad van State. Ik vind het ook mooi, dat je er zo op officiële wijze even bij stilstaat dat ze zitting neemt in zo'n eerbiedwaardig instituut met een vijfhonderdjarige geschiedenis.\"  \n  \nZitting hebben in de Raad van State noemde Beatrix ooit een heel goede manier om op de hoogte te raken van de problemen die zich zoal voordoen bij het landsbestuur. Maar tegenstand is er ook. Zoals oud-D66-leider Pechtold het in Rehwinkels boek verwoordt: 'Ik kan wel een andere training bedenken'.  \n  \nRehwinkel: \"Ik denk dat ze er zeker haar voordeel mee kan doen in de voorbereiding op het koningschap, en ik vind dat dat haar ook gegund moet zijn. Amalia kan haar voorkeur voor het bijwonen van vergaderingen opgeven. Vermoedelijk zal ze vooralsnog niet veel aanwezig zijn, omdat ze een tussenjaar neemt voor aanvang van haar studietijd.\"  \n  \nEen ander onderdeel van Amalia's 'opleiding' is dat ze te zijner tijd mag aanschuiven bij de secretarievergaderingen op maandagochtend, die onder meer de agenda van de koning vaststelt. Bij het maandagmiddag-gesprek van koning en premier is de troonopvolger niet aanwezig.  \n  \nWillem-Alexander begeleidde als kroonprins vaak zijn moeder bij buitenlandse staatsbezoeken. Amalia zal minder vaak meereizen dan Willem-Alexander destijds, vermoedt hij. \"Dat deed Willem-Alexander ook vanwege de ziekte van zijn vader.\"\n\nHuwelijk wordt staatszaak\n\nMet het klimmen der jaren zal Amalia de spanning tussen publiek belang en haar recht op privacy sterker ondervinden. Bij zaken als partnerkeuze en huwelijk schuurt het niet alleen tussen royaltyfotografen en haar, ook in staatsrechtelijke zin kan het wringen. Wil Amalia haar troonopvolgerschap behouden, dan heeft ze voor een huwelijk toestemming van het parlement nodig. Ook bij een 'homohuwelijk' vervalt het troonopvolgerschap, legt Rehwinkel uit. In dat geval wordt namelijk 'de essentie van het erfelijke koningschap op het spel gezet, aangezien op voorhand vaststaat dat uit een dergelijk huwelijk geen kinderen geboren kunnen worden', zo schreef de toenmalige regering (van PvdA, D66 en VVD) in 2000, in antwoord op Kamervragen bij de invoering van het homohuwelijk.  \n  \n'Homo's krijgen geen kinderen', dat lijkt, los van Amalia's seksuele oriëntatie, een vreemd argument. Een neef (of nicht) kan ook troonopvolger zijn, en inmiddels zijn we twintig jaar verder. Rehwinkel: \"We moeten het voor nu nog met die opvatting uit 2000 doen, al staat het niet in de wet. Een nieuwe regering kan daarover een ander standpunt innemen. Ja, ik vind die opvatting achterhaald.\"  \n  \nEen katholiek huwen kan weer wel - zie Willem-Alexander en Máxima. Maar Amalia's religieuze overtuiging laat ons niet onberoerd. Als zij belijdenis doet, zal dat nieuws zijn, net zoals in het geval van Willem-Alexander, die daarmee wachtte tot zijn 29ste. Rehwinkel:\"\"Je moet religie in eerste instantie natuurlijk als een persoonlijke keuze zien. Maar die is niet zonder historische relevantie. Bij de jonge stadhouders was (calvinistisch) godsdienstonderwijs belangrijk onderdeel van de opvoeding.\"  \n  \n\"Geloofskeuze heeft ook algauw staatsrechtelijke relevantie. Bij het huwelijk van Willem-Alexander is heel uitdrukkelijk bepaald dat de kinderen in de protestants-christelijke traditie zouden worden opgevoed, en in de Hervormde Kerk zouden worden gedoopt. Amalia heeft een jaar Bijbelstudie gevolgd bij dominee Pieter Lootsma, die eerder predikant was bij Beatrix' 'huiskerk', de Haagse Kloosterkerk. Destijds verklaarde Máxima zich ook bereid om te onderzoeken of zij zich bij Willem-Alexanders geloofskeuze kon aansluiten. Zo kon ook de SGP destijds met hun huwelijk instemmen.\"  \n  \nGevraagd of het niet tijd wordt om afscheid te nemen van die bemoeienis met de religieuze oriëntatie, zegt Rehwinkel: \"Ik ben daar voorzichtig in, maar ik zou zeggen dat het zoveel mogelijk privé moet zijn. Willem-Alexander probeert dat ook privé te houden.\"\n\nRegel die uitkering nou eens\n\nAmalia heeft ook recht op een uitkering van 1,6 miljoen euro, waarvan 296.000 euro persoonlijk inkomen. Daar heeft ze van afgezien. Rehwinkel: \"Ze krijgt de uitkering, maar zal die terugstorten. Ik vind dat Amalia een heel goed gebaar heeft gemaakt - ook met de manier waarop, met haar persoonlijke briefje heeft ze veel kou uit de lucht gehaald.\"  \n  \n\"We hebben hier nu voor de tweede keer gedoe over. In 1985, toen Willem-Alexander achttien werd, zei minister Koos Rietkerk dat 'het al dan niet actief zijn in een officiële functie' bepalend moest zijn voor toekenning van een uitkering, maar hij werd teruggefloten door premier Lubbers. Willem-Alexander heeft onlangs gememoreerd dat hij zelf bereid was om ervan af te zien, maar dat Lubbers de Kamer de mogelijkheid voorlegde om de leeftijdsgrens op te trekken.\"  \n  \nHet debat verzandde, wellicht ook omdat voor wijziging van de hoogte van uitkeringen een twee derde meerderheid nodig is in Eerste en Tweede Kamer. Rehwinkel: \"Je kunt de leeftijdsgrens voor het koningschap optrekken, ook omdat je een troonopvolger misschien zelfontwikkeling en hoger onderwijs moet gunnen. Maar dan moet je, als het aan de orde is, ook langer een regent accepteren.\"  \n  \n\"Ik vind het inderdaad de vraag of de eerste troonopvolger een toelage toekomt als die geen werkelijke taken heeft, zoals in het geval van Amalia omdat ze een tussenjaar opneemt, of vanwege studie in het buitenland. Maar dat kan telkens anders zijn: niet elke troonopvolger neemt zo'n tussenjaar, en Willem-Alexander verrichtte tijdens zijn studie wel regelmatig taken, dan mag daar wel een vergoeding tegenover staan. Voer hierover een principiële discussie, neem een standpunt in, regel het. Maar doe dit een volgende troonopvolger niet nog een keer aan.\"  \n  \nPeter Rehwinkel: 'Amalia, de plicht roept'. Prometheus, 224 blz; € 25,-\n\nPeter Rehwinkel\n\nPeter Rehwinkel (57) is staatsrechtkundige. Als PvdA-politicus in de Eerste en Tweede Kamer was hij woordvoerder voor staatsrechtelijke vraagstukken en het Koninklijk Huis. Hij was burgemeester van Naarden en Groningen, waarnemend burgemeester van Zaltbommel en heeft vorige week afscheid genomen als waarnemend burgemeester van Bergen (NH).","intensity":0,"negativity":1,"cluster_id":38,"similar_texts":"text551"},{"id":"34","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/18/1","title":"De pijnlijke geschiedenis van vijfhonderd meter namen zegt ook veel","text":"### Onthulling Holocaust Namenmonument\n\nZijn medestanders en zijn tegenstanders zullen het beamen: zonder Jacques Grishaver (1942), voorzitter van het Nederlands Auschwitz Comité, zou het Holocaust Namenmonument er niet zijn gekomen. Niet op de plek waar het zondag zal worden onthuld: aan de Weesper-straat in Amsterdam. Niet in 2021. En misschien wel nooit.  \n  \nWant sinds 2006, toen Grishaver zijn initiatief ontvouwde, heeft hij het hoofd moeten bieden aan actieve en passieve tegenwerking. Daarop reageerde Grishaver op zijn beurt ook niet altijd diplomatiek. Bezwaren tegen het monument wilde hij nog weleens met antisemitisme verwarren. En hij verweet de tegenstanders van het monument dat 'ze niet elke dag tegen de namen van de Holocaustslachtoffers aan willen kijken. Tegelijkertijd leven ze wél in de huizen van die slachtoffers'. Nee, vrienden heeft Grishaver niet gemaakt met dit soort uitspraken, erkent kunsthistoricus Wim de Wagt. 'Maar tezelfdertijd getuigen ze van een bezieling waar niemand aan kan tippen.'  \n  \nDe Wagt schreef een bijna 400 bladzijden tellend boek over de lange, vaak pijnlijke voorgeschiedenis van het Holocaust Namenmonument. Daaruit kan in elk geval worden opgemaakt dat een monument voor de vermoorde Joden, Roma en Sinti nooit vanzelf heeft gesproken - de omvang van het drama ten spijt. Misschien ook wel vanwége de omvang van het drama. Schrijver Elie Wiesel, winnaar van de Nobelprijs voor de Literatuur in 1986, zei hierover: 'De mensen om ons heen, de niet-ingewijden, weigerden te luisteren; zij die luisterden weigerden te geloven; zij die geloofden konden het niet begrijpen. (...) Wij konden het u niet uitleggen omdat u niet in staat was het te begrijpen.'  \n  \nDus werd aanvankelijk vooral gezwegen over 'de oorlog' en over de peilloze ellende die eruit was voortgekomen. Dat was in Nederland niet anders dan in de andere landen die onder de oorlog hadden geleden, zegt De Wagt. 'Het heeft te maken met de traagheid van het gevoel, zoals schrijver Hermann Broch het uitdrukte. Hoe groter het drama, hoe langer het duurt voordat het een plek heeft gekregen in het collectieve bewustzijn.' De overlevenden keerden als 'woordarme reizigers' (Gerard Durlacher) terug in de wereld die hun vreemd geworden was.  \n  \nDaar viel hun een 'behoedzame distantie' ten deel. 'De kleine Shoah': dat was de noemer waaronder historicus Isaac Lipschits de ervaringen van Joden in het naoorlogse Nederland samenbracht: overlevenden die voor de jaren waarin ze in het buitenland (veelal Polen) hadden verbleven door de fiscus werden aangeslagen, of aan wie geroofd bezit niet werd gerestitueerd. Oude, antisemitische vooroordelen die werden uitgesproken alsof er geen oorlog was geweest. Als voorbeeld van de 'onverschilligheid en lompe onhandigheid' van veel Nederlanders tegenover hun Joodse landgenoten, noemt De Wagt de opmerking waarmee de buurvrouw een brief van de notaris bezorgt bij een Joods gezin dat net is teruggekeerd naar Amsterdam. 'U gaat lekker hè, met al die erfenissen?'  \n  \nIn dit klimaat konden initiatieven voor slachtoffermonumenten slecht gedijen. Aan Joodse zijde had niet iedereen daar behoefte aan. 'Wij hebben geen herdenking nodig', zei opperrabbijn Justus Tal in 1948. 'Steeds iedere dag en elk uur is bij ons de herinnering aan hen die zijn heengegaan.' En de Nederlandse overheid huldigde het standpunt dat de Nederlandse regering in ballingschap tijdens de oorlog al had betrokken: er moest geen onderscheid worden gemaakt tussen Joodse en niet-Joodse oorlogsslachtoffers - al was het maar omdat de nazi's dat onderscheid wél hadden gemaakt.  \n  \nDe Joden werden ook nog eens bij de 'passieve slachtoffers' geschaard, de ambtelijke verzamelnaam voor 'vervolgingsslachtoffers en door oorlogshandelingen omgekomen burgers'. De herdenkingscultuur in de eerste naoorlogse jaren was echter toegesneden op de 'actieve slachtoffers': 'De militairen, zeelieden en verzetsstrijders die voor de bevrijding van ons Vaderland gevallen zijn.' Het Nationaal Monument op de Dam - onthuld in 1956 - was dan ook bedoeld als eerbetoon aan déze groep. Daarvan getuigen de beelden - vier geboeide mannen figuren - en de urnen met de aarde van fusillade- en erebegraafplaatsen uit de elf provincies die Nederland toen nog telde, en uit voormalig Nederlands-Indië. Een urn voor 'de passieve slachtoffers' ontbreekt echter.  \n  \nHet eerste naoorlogse monument dat refereerde aan de Holocaust was dan ook niet opgedragen aan de slachtoffers, maar aan de mensen die Joodse onderduikers hadden gehuisvest. Dit Monument van Joodse Erkentelijkheid, een initiatief van de Joodse huisarts Maurits de Hartogh, riep overigens meteen dubbelhartige gevoelens binnen en buiten de Joodse gemeenschap op. Bij de onthulling, in 1950, herinnerde burgemeester Arnold d'Ailly eraan dat 'zeer velen' tijdens de bezetting tekort waren geschoten. Het Nieuw Israëlietisch Weekblad stelde vast dat 'slechts een zeer klein percentage van het Nederlandse volk ons behulpzaam is geweest en dat het ons niet aangaat het Nederlandse volk in zijn geheel hiervoor dank te brengen'.  \n  \n'Het probleem van het monument was niet eens dat er dankbaarheid mee werd getoond tegenover de helpers van Joodse onderduikers', zegt Wim de Wagt. 'In de beeldentuin van het Yad Vashem in Jeruzalem gebeurt tenslotte hetzelfde. Het probleem was vooral dat het dankbaarheidsmonument het éérste Joodse oorlogsmonument was. Het markeerde onbedoeld de uitzondering op de regel van wegkijken en toelaten dat ruim 102 duizend mensen werden afgevoerd.'  \n  \nInmiddels vormt de Holocaust al enige tijd de kern van de Nederlandse herdenkingscultuur. Dit betekende echter niet dat Jacques Grishaver in 2006 veel bijval oogstte met zijn plannen voor een namenmonument. De gemeente Amsterdam toonde zich in eerste instantie niet erg toeschietelijk omdat de stad met de Hollandsche Schouwburg, het Digitaal Monument, het Anne Frank Huis, het Joods Historisch Museum en het Holocaust Museum in oprichting al goed was bedeeld met verwijzingen naar de Holocaust.  \n  \nHet initiatief van Grishaver nam echter alsnog tastbare vormen aan toen burgemeester Eberhard van der Laan er zijn steun voor uitsprak, en toen de Pools-Amerikaanse architect Daniel Libeskind zijn diensten aanbood. 'Maar Daniel', zou Grishaver hebben gezegd. 'Wij kunnen jou niet betalen.' Waarop Libeskind antwoordde: 'Heb je mij horen praten over geld?' Grishaver had het Wertheimpark als geëigende locatie voor het Namenmonument in gedachten, maar daartegen kwamen omwonenden - bevreesd voor een te grote aanslag op het groen - in het geweer. Het pleit werd in hun voordeel beslecht toen het ingenieursbureau Royal Haskoning oordeelde dat het beoogde monument te veel afbreuk zou doen aan het romantische karakter van het park.  \n  \nHet Weesperplantsoen aan de Weesperstraat stuitte als alternatieve bouwlocatie eveneens op weerstand. Omwonenden, acterend onder de naam 'Comité Niet Hier', maakten bezwaar tegen de kap van 24 bomen, en wisten daarmee de uitvoering van het project lange tijd tegen te houden. Anderen hadden hun twijfels bij de omvang en de vormgeving van het Namenmonument. 'Wat is het een primitief idee dat de omvang van de misdaad herdacht zou moeten worden in een even megalomane vormentaal', schreef Herman Vuijsje. Anderen uitten soortgelijke kritiek.  \n  \nEnkele jaren en juridische procedures later wordt het monument waarmee Libeskind Holocaustontkenners heeft willen weerspreken alsnog onthuld. De Wagt vraagt zich af tot welk gebruik het monument, nu het er eindelijk staat, zal uitnodigen. 'Een monument met een zo duidelijke boodschap is ook heel kwetsbaar. Aanvankelijk was het de bedoeling dat het 24 uur per dag toegankelijk zou zijn voor publiek. Uiteindelijk is toch besloten het 's nachts af te sluiten. Of dat genoeg zal zijn om de Holocaustontkenners te weren? Ik hoop het vurig, maar ik houd mijn hart vast.'  \n  \nWim de Wagt: Vijfhonderd meter namen. De Holocaust en de herinnering. Uitgeverij Boom. € 29,95.","intensity":1,"negativity":0,"cluster_id":66,"similar_texts":"text671"},{"id":"35","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/van-meubelverkoper-tot-crimineel-a4058584#20210917-79810-206","title":"De ware Amerikaanse droom: van meubelverkoper tot gangster","text":"Colson Whitehead Succesauteur Whiteheads nieuwe roman,  in het Harlem van de jaren zestig, is vol gangsters die op  hun manier omgaan met de Amerikaanse droom.  ,Als in 1964 protesten uitbreken in Harlem, New York, nadat de vijftienjarige Afro-Amerikaan James Powell is doodgeschoten door een witte agent, ziet Diaz dat de etalageruiten van zijn winkel zijn ingegooid. Hij laat de ruiten vervangen maar de dag daarop zijn de winkelramen opnieuw gesneuveld. Weer laat hij de boel vervangen, en zo gaat het vier dagen door. ‘Was hij een toonbeeld van hoop of van krankzinnigheid? Hij was een man die naar een mogelijke oplossing streefde. Hoelang kun je blijven proberen een verloren zaak te redden?’, vraagt Colson Whitehead (1969) zich af in zijn nieuwe boek Harlem Shuffle. Zijn roman draait om het antwoord op die laatste vraag. Het antwoord op de eerste vraag is even eenvoudig als treurig: de man is een toonbeeld van krankzinnigheid.\n\nHet zal de reden zijn waarom Diaz slechts een bijrol heeft in Whiteheads roman, waarvan deze week de vertaling gelijktijdig verscheen met de Amerikaanse editie. In Harlem Shuffle draait het om Ray Carney, die in Harlem een meubelwinkel heeft. Terwijl hij soms wat spullen verkoopt die zijn neef Freddie komt brengen, nadat ze ‘van een vrachtwagen zijn gevallen’, wekt hij in de eerste plaats toch vooral de indruk een hardwerkende, eerlijke verkoper te zijn, een goede echtgenoot en een leuke vader.\n\nAmerikaanse Droom\n\nWanneer neef Freddie hem betrekt bij een enorme juwelenroof die alle kranten haalt, is het afgelopen met de gedachte dat een oogje dichtknijpen onschadelijk is. Carneys wereld draait opeens om het verstoppen van een buit, overvallers die elkaar omleggen, lijken die in een kleed uit de meubelwinkel worden vervoerd, enveloppen vol zwijg- en protectiegeld die over de toonbank gaan en vastgoed. Het is een wereld waarin je alleen je dromen kunt laten uitkomen als je het spel naar je hand zet. Je mag als meubelverkoper staan voor de gesettelde mens, Carney moet zijn bestaan bevechten en wordt een man van twee gezichten. En Colson Whitehead laat niet alleen die twee kanten zien, de man die enerzijds met de polaroidcamera zijn gezin vastlegt en waarbij iedereen in de camera glimlacht en anderzijds in een ‘dorvei’ leeft (naar het dorveille, het nachtelijke moment tussen twee slaapmomenten waarin je opstaat om bijvoorbeeld ‘uitstaande vorderingen’ te innen). Daarnaast geeft Whitehead een intrigerende variant op de ‘Amerikaanse Droom’. Het uitlichten van het dorveille geeft de mythologische droom van de Amerikanen een sinister randje waar je niet omheen kunt.\n\nDat het hier niet om de klassieke Amerikaanse Droom gaat, mag helder zijn. Dit is niet het verhaal van een krantenjongen die miljonair wordt, maar van een opportunistische meubelverkoper die zijn weg moet zien te vinden in een corrupt, racistisch systeem. Het is tevens de roman die Whitehead eigenlijk direct had willen schrijven na het succes van zijn meermalen bekroonde roman De ondergrondse spoorweg (2016). Het kwam er toen niet van omdat hij de archieven in handen kreeg van een tuchtschool in Florida waar jongens spoorloos waren verdwenen, en waar misbruik en marteling aan de orde van de dag waren. Het experiment van een gangsterroman moest wachten, omdat Whitehead zich zette aan het schrijven van het sobere De jongens van Nickel (2019) waarin hij de gebeurtenissen van de tuchtschool vertelde.\n\nHarlem Shuffle belandde in de la, maar nu is het wat ‘lichtere’ en breder uitwaaierende boek er dan toch. Ook deze keer komen de gevolgen van (politie)geweld tegen Afro-Amerikanen aan de orde, en net als in De jongens van Nickel speelt het verhaal zich af in de jaren zestig, als de Jim Crow-wetten nog gelden. En ook nu word je zoals in veel van Whiteheads werk met de neus op de feiten gedrukt: ‘Amerika was groot en werd op allerlei plekken schandalig verziekt door rassenongelijkheid en raciaal geweld. Wil je je familie in Georgia bezoeken? Dan zijn dit de veilige routes om de racistische witte stadjes en arme gebieden waar je mogelijk niet levend uit zou komen te omzeilen, de stadjes en de districten die je maar beter kunt vermijden als je leven je lief is.’ Geschiedenis? Whitehead vertelde in een interview met deze krant dat er nog steeds dorpen in het zuiden zijn die hij vermijdt. De protesten van 1964 die hij in de roman verwerkt, schreef hij ongetwijfeld met George Floyd in het achterhoofd.\n\nLees ook: ‘Er zijn dorpen in het Zuiden die ik mijd’\n\nDesondanks is de sfeer in deze roman luchtiger dan in de twee vorige. Dat heeft vooral te maken met de licht ironische en tegelijkertijd duistere toon van zijn vroegere romans, die hier weer terug lijkt, zij het wel iets zwartgalliger dan vroeger. Je voelt in de roman, Whiteheads achtste, de druk van de omstandigheden, maar je geniet ook van de zwierige dialogen, de roddels en de typeringen van enkele bij vlagen valse personages. Je grinnikt wanneer je leest over Carneys partner in crime, de slimme ‘juffrouw Laura’ die haar gasten ontvangt in een kamer waar aan de muur naaktportretten hangen van ‘mollige, naakte, witte vrouwen die ontspannen achteroverleunend op een divan liggen terwijl ze door zwarte dienaressen gebaad, verzorgd of anderszins in de watten gelegd worden. “Voor de sfeer”.’\n\nIn The New York Times vertelde Whitehead dat Harlem Shuffle een van zijn meer persoonlijke boeken is – zijn autobiografische coming of age-roman Sag Harbor (2009) daargelaten – omdat hij er zijn bijtende humor en misantropische kant in durft te laten zien. Daarnaast putte hij uit de verhalen van zijn ouders die in de jaren zestig in Harlem woonden, en die hem konden vertellen over de cafés waar ze kwamen. Misschien zijn de verhalen van zijn ouders nog niet uitgeput, want Whitehead is met een vervolg bezig. Carney en zijn bende worden in het volgende boek gesitueerd in de jaren zeventig. „Heel smerig allemaal, de tijd dat New York failliet was”, verklaarde hij.\n\nRancune\n\nTerwijl je Whitehead bewondert omdat hij elke keer een nieuwe weg bewandelt – hij schreef een reclameroman, horror, een pokerboek en een deels surrealistische slavernijroman – verheug je je bij het dichtslaan van deze roman op het vervolg. Dit is een gangster-roman, waarbij je wilt dat Carney & co ermee wegkomen (dat lukt deels al niet).\n\nJe wilt in het vervolgdeel weten hoe de man zijn imperium uitbreidt en of je sympathie blijft liggen bij de slimme Carney die erin slaagt bankdirecteuren te laten verdwijnen omdat ze het probleem vormen van het verrotte systeem, en die met geduld en precisie zijn rancune weet te botvieren. Want wil je overleven, dan moet je leven naar de adviezen die klinken in het liedje ‘Harlem Shuffle’: ‘You move it to the left / Yeah, and you go for yourself / You move it to the right / Yeah, if it takes all night’. Van links naar rechts, snel en langzaam, altijd de andere kant op met je eigen doel voor ogen: wie net als Carney die bewegingen kan blijven maken, ontkomt aan de krankzinnigheid van het bestaan.\n\nColson Whitehead: Harlem Shuffle. (Harlem Shuffle). Vert. Harm Damsma. Atlas Contact, 395 blz. € 22,99\n\n●●●●●\n\nNieuwsbrief\n\nNRC Boeken\n\nHet laatste boekennieuws met onze recensies, de interessantste artikelen en interviews\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":69,"similar_texts":"text742"},{"id":"36","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/44/1","title":"Deze Van der Valk kan zonder toekan","text":"### Architectuur - Bespreking: Van der Valkhotel Amsterdam Zuidas\n\nWat maakt een bouwwerk tot hét gebouw van het jaar? Een lastige vraag, waarop het antwoord evenwel tamelijk voorspelbaar blijkt. Cultuurcomplex Forum Groningen, de Noord-Zuidlijn in Amsterdam, het Gelderse Provinciehuis: afgelopen zes jaar won steeds een groot publiek gebouw of station de Beste Gebouw van het Jaar-verkiezing, die de Branchevereniging voor Nederlandse Architectenbureaus (BNA) organiseert.  \n  \nDit jaar komt de vakjury onder voorzitterschap van oud-politicus Alexander Pechtold verrassend uit de hoek. Ze wees een Van der Valkhotel aan als het gebouw 'met de meeste meerwaarde voor mens en maatschappij'. De jury zelf lijkt ook verrast: bij de naam Van der Valk dacht ze aan 'bakstenen gebouwen met een toekanlogo', zo staat in het juryrapport.  \n  \nHet Van der Valkhotel Amsterdam Zuidas, ontworpen door Wiel Arets Architects, is heel wat anders: een toren van glas, aluminium en beton, op maat gesneden voor de driehoekige kavel waarop het staat. In de scherpe punten zijn spectaculaire suites gemaakt, in de hoeken van de open parkeerverdiepingen bijzondere atelierruimten.  \n  \nVan buiten oogt het hotel niet overdreven spectaculairm, grote kans dat je het over het hoofd ziet als je over de snelweg rijdt. 'Het is moeilijk dit gebouw op je netvlies te krijgen', aldus de jury, die het 'gaandeweg steeds meer ging waarderen'. Zozeer zelfs dat de underdog van de competitie het uiteindelijk tot winnaar schopte.  \n  \nLocatie is alles, luidt een makelaarswijsheid die op een onverwachte manier van toepassing is op dit gebouw. Het betreft een postzegel grond in een uithoek van de Zuidas, pal naast het snelwegtalud, de tramlus van lijn 4, een transformatorstation en een zendmast. Een onmogelijke locatie: de bouwkraan kon niet boven de snelweg draaien, waardoor de bouwer genoodzaakt was om de kraan midden in het gebouw te plaatsen. En een typische locatie: dit soort plekken langs spoor- en snelwegen zijn vaak de enige die nog over zijn om steden verder te verdichten.  \n  \nHet was architect Wiel Arets die de locatie spotte. Hij wist dat de familie Van der Valk (met wie hij bevriend is) droomde van een vestiging in de Amsterdamse zakenwijk. Hij zag de potentie van de plek, juist door de beperkingen, die dwongen om voorbij de rechthoekige plattegrond met standaard kamers te denken. Hij kreeg het idee om een 'Van der Valk-special' te ontwikkelen: een gebouw met een architectonische zeggingskracht die het toekanlogo overbodig zou maken. En daarmee wist hij de familie te overtuigen.  \n  \n'Hoe een bijzondere kavel leidde tot een nieuwe standaard', zo vat Adriaan van der Valk, de Van der Valk-telg die de bouw leidde, het project samen.  \n  \nEr mocht niet ondergronds worden gebouwd, niet te hoog in verband met de aanvliegroute naar Schiphol, en parkeren, laden en lossen moest binnen de kavel opgelost worden. Deze randvoorwaarden brachten Arets tot een bijzondere gebouwindeling. Naast de entree aan de straat en de (in het gebouw weggewerkte) laad- en losruimte voor leveranciers, voert een hellingbaan naar vier open parkeerverdiepingen. In de hoeken - onbruikbaar als parkeerplaats - zijn atelierruimten gemaakt, die voor een bescheiden bedrag worden verhuurd aan kunstenaars. Ook vind je in dit deel van het gebouw de klimaatinstallaties, zichtbaar in een enorme etalage, waarbij met striptekeningen de duurzaamheidsmaatregelen worden toegelicht. Zo is de gevel van driedubbel glas, wordt restwarmte uit de koel- en vriesruimte bij het restaurant gebruikt voor verwarming van het hotel en staan in de daktuinen bijenhotels en vleermuiskasten.  \n  \nVanuit de entreehal brengt de lift gasten naar de vijfde verdieping met de lobby, het restaurant en vergaderruimtes. Daarboven bevinden zich de 240 hotelkamers. De mooiste zitten in de onhandig scherpe hoeken, die de architect niet heeft geprobeerd recht te poetsen, maar uitbuit als uitkijkpunt. In deze glazen 'scheepsboeg' met loungebank en vrijstaand ligbad voel je je als Leonardo DiCaprio en Kate Winslet in de film Titanic.  \n  \nHet Van der Valkhotel was voor de verkiezing ingezonden in de categorie 'Identiteit en Icoonwaarde'. Dat heeft iets ironisch, merkt de jury op, aangezien het gebouw pal tegenover het instant-iconische RAI-hotel van architectenbureau OMA staat. De jury vergelijkt de beide hotels met David en Goliath.  \n  \nEigenlijk zijn er twee Goliaths, want naast het RAI-hotel staat het door de Deense sterarchitect Bjarke Ingels ontworpen hoofdkantoor van Suitsupply, een hellende stapel glazen dozen die schreeuwt: kijk naar mij!  \n  \nHet wapen waarmee het Van der Valkhotel tegen dit architectuurgeweld opbokst, heet subtiliteit. Het gebouw probeert niet schever of gekker te zijn dan de buren, blijft bescheiden, maar is met zijn markante punten en strakke belijning wel uitgesproken. Als je eromheen loopt, oogt het steeds anders. Anders ook dan de kantoortorens op de Zuidas, die opvallende gevels hebben maar op straatniveau vaak doods aandoen.  \n  \nDe afgelopen jaren zijn veel woongebouwen in de wijk verrezen, die levendigheid moeten brengen buiten kantooruren. Met (semi)publieke functies draagt het Van der Valkhotel daaraan zijn steentje bij. Aan de zuidkant, gericht op de buurt, is een brasserie met buitenterras gemaakt. In de entreehal - gelegen aan de looproute tussen station RAI en de Zuidas - een zelfbedieningswinkeltje met een koffiehoek.  \n  \nHotelarchitectuur draait om efficiëntie: hoe stapel je zoveel mogelijk kamers tot een compact gebouw, wat is de kortste looplijn voor de schoonmakers? Architect Arets heeft daaraan ruimtelijkheid toegevoegd. Hij gaf de gangen op de kop een raam, zodat overal licht en uitzicht is, en je je makkelijk kunt oriënteren. De hotelkamers kregen verdiepingshoge vensters met een zitbank waarin - heel slim - de installaties van de ondergelegen kamer zijn weggewerkt.  \n  \n'Het werken met Wiel Arets Architects is voor ons als hotelier een extra dimensie gebleken', zegt Adriaan van der Valk. Hij wijst op de lange zichtlijn in het restaurant op de vijfde verdieping, waardoor je vanuit de private-diningruimte in de ene punt, langs de gevel en de keuken, helemaal tot in de andere punt kijkt. In de verdiepingen met de vergaderzalen maakte de architect een metershoge vide.  \n  \nOp zijn beurt leerde Arets van de familie Van der Valk met haar 150 jaar hotelervaring hoe je een gebouw gezellig en gastvrij maakt. In contrast met het strakke glazen gebouw ontwierpen de interieurarchitecten van het concern een warme inrichting met ronde vormen. De jury spreekt van 'een mooie dans' tussen opdrachtgever en architect.  \n  \n'In het detail zie je de hand van de meester', zegt jurylid en architect Pieter Bannenberg over de betonnen kolommen die Arets speciaal voor dit project ontwierp. Het zijn vierkante kolommen waarvan de zijden naar binnen stulpen en de hoeken zijn afgerond. Daardoor ogen ze vriendelijk, aaibaar zelfs.  \n  \nBannenberg: 'Wat je ziet, is hoe je van een banale draagconstructie iets bijzonders kunt maken: een kolom die zo eigen is in vorm, dat hij de hele ruimte karakter geeft.'  \n  \nBannenberg vindt het 'sterk' dat Arets deze verbijzondering in de draagconstructie heeft 'verankerd'. 'Van het interieur weet iedereen dat het ooit vervangen wordt, omdat het versleten is, en het mee moet met de mode. Maar die kolom blijft, en als je hem ziet, weet je meteen: ik ben in het Van der Valkhotel Zuidas Amsterdam.'  \n  \n\\-----\n\nSTATION ASSEN WINT PUBLIEKSPRIJS\n\nNaast de vakjuryprijs kent de BNA Beste Gebouw van het Jaarverkiezing een publieksprijs. Online kon worden gestemd op twaalf genomineerde gebouwen. Het nieuwe stationsgebouw in Assen, ontworpen door Powerhouse Company in samenwerking met De Zwarte Hond, won met 1373 stemmen. Vorig jaar ging de publieksprijs naar Domusdela in Eindhoven, een voormalige kerk die is verbouwd tot een 'centrum voor vieren, rouwen en trouwen'.","intensity":0,"negativity":0,"cluster_id":2,"similar_texts":"text290"},{"id":"37","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/18/6","title":"DHL verhoogt prijzen pakketten 5 procent","text":"DHL Express verhoogt zijn prijzen voor het bezorgen van pakketten volgend jaar met gemiddeld 4,9 procent. Het bedrijf kampt met gestegen kosten en heeft ook geld nodig om de groei bij te kunnen benen. DHL ziet onder meer de loonkosten en kosten voor brandstoffen stijgen. Ook is er steeds meer werk, waardoor het bedrijf geld moet steken in het uitbreiden van de capaciteit.","intensity":0,"negativity":0,"cluster_id":16,"similar_texts":"text348"},{"id":"38","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/36/1","title":"Dichter bij de dichter","text":"### Boeken - Interview: Gershwin Bonevacia\n\nEen paar jaar geleden, toen Gershwin Bonevacia (29) zijn eerste dichtbundel had gepubliceerd, kreeg hij een Facebookbericht van zijn meester uit groep 8. Hij schreef: ik ben blij dat je rapper bent geworden. Bonevacia ging in gedachten terug naar groep 8. Hij was 12 en werd door al zijn vrienden Gush genoemd. Hij wilde astronaut worden - nadat hij een spreekbeurt had gehouden over het heelal had de astronomie hem gegrepen. Maar zijn niveau was te laag, hij had moeite met lezen. In zijn nieuwe bundel Toen ik klein was, was ik niet bang, wijdt hij er een gedicht aan: 'Meester Baarsschool'.  \n  \nGush, het allerergste wat je gaat overkomen  \nis dat je je achternaam niet durft te schrijven  \ndat jij je eigen achternaam verkeerd spelt  \n  \nGush, het pijnlijkste wat je overkomt  \nis voorlezen  \nje gaat dingen verzinnen  \nter plekke  \nterwijl iedereen meeleest  \nje steeds zachter begin te praten  \n  \nGush, de meeste dyslecten  \ngroeien zwak maar mooi  \nleren om bang en trots te zijn  \nleren dingen verzinnen  \nter plekke.  \n  \nBonevacia was 12 toen zijn dyslexie werd ontdekt, jaren later dan gebruikelijk. 'Dit gedicht gaat over het voorlezen in de klas. Om beurten moesten we een stukje lezen. Maar als ik de beurt kreeg, wist ik niet waar we waren en liep ik helemaal vast. En de andere kinderen weten dat je het niet kunt, dus als je de beurt krijgt, beginnen ze te zuchten: daar gáán we weer. De meester denkt dat je het juist moet proberen, dus die geeft je extra veel leesopdrachten. Toen in groep 8 bleek dat ik dyslectisch was, kon iedereen het plaatsen: o ja, tuurlijk. Vanaf dat moment begreep ik mezelf beter, en werd ik beter begrepen. Al die jaren daarvoor voelde ik me gewoon dom, op school. Het ergste aan dyslectisch zijn is niet dat je twijfelt over hoe je 'enthousiast' moet schrijven, het ergste is opgroeien met een gebrek aan zelfvertrouwen in een cruciale fase van je leven.  \n  \n'Een low self-esteem werkt door in alles. Bij mij werd het steeds op een taalachterstand gegooid - ik heb tussen mijn 2de en 10de op Curaçao gewoond. Maar ik hád geen taalachterstand, mijn woordenschat was prima. Je zou het een vorm van institutioneel racisme kunnen noemen dat mijn dyslexie pas zo laat is ontdekt.'  \n  \nDyslectisch zijn en schrijver worden, het lijkt niet voor de hand te liggen. Maar Bonevacia is niet de enige. Adriaan van Dis, bijvoorbeeld, is ook dyslectisch. In een podcast die Bonevacia maakte, Gershwin gaat terug, interviewt hij de schrijver, die zegt dat hij zonder zijn dyslexie veel minder goed was geweest. Het was geen handicap, maar juist een kracht. 'Ik vond dat heel herkenbaar. Al van jongs af aan ben je bedreven in het bedenken van synoniemen, omdat je van veel woorden niet weet hoe je ze moet schrijven. Je schrijft in metaforen, zodat je zinnen niet op d'tjes en t'tjes hoeven te eindigen. Maar ook: je leert begrijpelijk te schrijven, het moet altijd duidelijk zijn.'  \n  \nDe droom van Bonevacia om astronaut te worden was al op het vmbo uiteengespat. 'Ik deed vmbo-basis en had geen wiskunde in mijn pakket. Dus dat dat nooit ging lukken, had ik wel door.' Hij jaagde even een carrière als profvoetballer na, speelde hoog in de jeugd bij Sparta maar werd voorbijgestreefd door het grotere talent Jetro Willems, die het tot het Nederlands elftal schopte. Daarna volgde hij een opleiding tot juridisch medewerker, studeerde hij commerciële economie en filosofie.  \n  \nMet taal was hij ook altijd bezig. 'Het begon op mijn 15de, met het opschrijven van spreuken die me aanspraken: 'Iedereen is gelijk, iedereen is anders.' Zoiets zette ik op Hyves of MSN. Steeds vaker verzon ik zelf quotes. Dat is de basis geweest. Een paar jaar later ontdekte ik spoken word, dat draait om de kunst van het voordragen. Wat je voordraagt hoeft geen poëzie te zijn, het kan ook een manifest zijn, een monoloog, een verhaal. Ik ben dichter én spokenwordartiest. Spoken word is een zwart genre, zoals hiphop en jazz dat ook zijn. Ik kon mezelf er makkelijker in plaatsen, omdat de mensen die het deden negen van de tien keer op mij leken.  \n  \nPas jaren later ben ik echt in de poëzie gedoken, inmiddels lees ik alles. Lucebert is een held van mij, maar ik bewonder ook Radna Fabias, Menno Wigman, Joost Baars en Lieke Marsman.' Zijn eerste eigen dichtbundel Ik heb een fiets gekocht (2017) gaf Bonevacia uit in eigen beheer. Toen het een verkoopsucces bleek (er zijn er zesduizend van verkocht, wat voor een dichtbundel gigantisch veel is), werd hij ingelijfd door uitgeverij Das Mag. Sinds 2019 is hij de stadsdichter van Amsterdam, de stad waar hij vanaf zijn 16de woont, tegenwoordig in nieuwbouwwijk IJburg, waar hij met zijn vriendin een huis heeft gekocht.  \n  \nZijn nieuwe bundel, Toen ik klein was, was ik niet bang, draagt hij op aan de 10-jarige Gush. Veel gedichten dragen de naam van een plek, straat of plein in Rotterdam-Zuid, waar Bonevacia opgroeide. Zo ook 'Beijerlandselaan':  \n  \nveel dingen ben ik vergeten, alle keren dat ik slachtoffer was  \nhet brandende gevoel van te lang ingetrokken S-Curl-relaxer  \nde bleaching cream die we kochten in de Congolese toko  \nhabri bo koló zei mijn moeder  \nje bent te zwart  \n  \nwe hebben verder een goede relatie.  \n  \n'De Beijerlandselaan is met de Kruiskade de straat in Rotterdam waar alle toko's zitten, en dus ook de Congolese toko. Op mijn 10de zijn mijn broertje en ik met mijn moeder van Curaçao naar Rotterdam-Zuid verhuisd, mijn ouders zijn gescheiden en mijn vader woonde in Amsterdam. Mijn moeder had weinig geld, er waren schulden. Ze was aan het overleven. Het ging om eten, onderdak, veiligheid. Met dingen als zelfontwikkeling hield ze zich niet bezig. Ik kan me herinneren dat het warme water werd afgesloten en dat we twee weken niet warm konden douchen. Dat mijn moeder tegen me zei dat ik te zwart was, kan ik ook begrijpen. Habri bo koló betekent letterlijk: open je kleur. Het is een uitspraak die op Curaçao veel wordt gebruikt, een overblijfsel uit de koloniale tijd: je moet er alles aan doen om de familie zo wit mogelijk te maken, dus kies een partner die lichter is dan jij. Een lichtere huid is beter en steil haar is beter dan kroeshaar, dat vond mijn moeder. Gelukkig is het denken hierover 'woker' geworden, maar begin jaren negentig was het nog vrij normaal om zo te denken. Ik neem mijn moeder niets kwalijk. Zij heeft het ook maar voorgeschoteld gekregen.'  \n  \nToen Bonevacia op zijn 10de naar Nederland kwam, zag hij dat als een groot avontuur. 'Soms voelde ik me misplaatst, maar ik was ook nieuwsgierig. Ik had lef, wilde er wat van maken. Maar natuurlijk zag ik ook dat we minder geld hadden dan anderen. Er waren kinderen in de klas die twee of drie keer per jaar op vakantie gingen, of elke dag Prince Ministars mee kregen voor in de pauze. Wij hadden geen auto en als snack kregen we droge crackers. Ik zag het, maar ik maakte me er als 10-jarige niet druk om. Pas toen ik op de middelbare school zat, begreep ik dat het wel of niet hebben van geld wel degelijk bepaalt hoe je in het leven staat, wat je kansen zijn. Ik werd me bewust van mijn eigen plek in de maatschappij, van mijn positie als zwarte jongen in een witte wereld. Als je in Rotterdam met vier zwarte vriendjes op straat loopt, merk je op een gegeven moment dat je als bedreiging wordt gezien. Het zijn dingen die je als kind niet doorhebt, je gaat het pas zien als de jaren vorderen.'  \n  \nHet eerste gedicht in zijn nieuwe bundel heet 'Groep 8':  \n  \nGush, de afscheidsmusical gaat over pizza's  \njij krijgt geen rol, want je houdt niet van pizza  \nalthans dat zegt meester Sacha  \nwel mag je de nieuwe hit van 50 Cent playbacken  \n  \nI'll take you to the candy shop  \nI'll let you lick the lollipop  \nGo 'head girl don't you stop  \nKeep going 'til you hit the spot, whoa  \n  \niedereen is trots op je zelfs meester Sacha  \nhij zegt had ik ook maar zo'n overdreven grote Evisu-jeans  \ndat is een metafoor  \nje broek is lelijk  \n  \njaren later stuurt hij jou een vriendschapsverzoek via Facebook  \nhij zal schrijven ik ben blij dat je rapper bent geworden.  \n  \nBonevacia: 'Ik heb het lang erg tof gevonden dat ik in de musical 50 Cent mocht playbacken. Maar als ik er nu op terugkijk, denk ik: waarom? Ik was helemaal geen fan van 50 Cent. Het was ook helemaal niet mijn idee. En de tekst is ook niet echt iets voor een 12-jarige. Het gedicht gaat voor mij over de laag die voelbaar is ónder wat daar gebeurde, een laag die wij niet altijd zien. Ik werd niet beoordeeld vanwege wie ik was, maar vanuit een bepaald beeld. Zwarte jongen, dus hij playbackt een rapper.'  \n  \nHij schrijft vanuit 'een absolute noodzaak', zegt Bonevacia. 'Met deze bundel wilde ik iets onderzoeken, ik wilde weten wie die 10-jarige Gush was en wat er in zijn hoofd omging. Ik voelde veel afstand tussen hem en mij, alsof ik wie ik toen was, had weggestopt. Gush durfde te zeggen wat hij voelde. Ergens in de loop der jaren was ik dat vermogen kwijtgeraakt. Ik merkte dat ik aan een bepaald profiel probeerde te voldoen - dat ik over thema's ging schrijven waarvan ik dacht dat dat moest, en op een bepaalde manier. Op een gegeven moment probeerde ik zoals Marieke Lucas Rijneveld te schrijven, terwijl dat helemaal niet is wie ik ben. Toen ik een gedicht had geschreven met het woord 'kankerneger' erin, omdat iemand mij ooit zo noemde, durfde ik dat niet voor te dragen omdat ik bang was voor de reacties. Ik ging concessies doen aan wat ik wilde, paste mijn kleding aan - als ik zin had om een hoodie aan te doen, deed ik dat niet omdat het niet paste in het plaatje van een schrijver.'  \n  \nGershwin Bonevacia denkt dat hij dichter bij de 10-jarige Gush is gekomen. Hij merkte het vandaag nog. 'Ik had een afspraak met iemand van een spelprogramma, mij was gevraagd mee te doen en ik twijfelde: wil ik dit wel? Een paar jaar geleden zou ik het strategisch en berekenend hebben bekeken - was dit handig voor mijn branding? Ik had het vast gedaan, terwijl ik het eigenlijk niet wilde. Nu heb ik, zoals Gush, de neiging om mijn gevoel te volgen. Ik probeer zo dicht mogelijk bij mezelf te blijven. Daarom begin ik mijn bundel ook met een gedicht waarin ik 50 Cent citeer, daarom schrijf ik over bleaching cream en de Congolese toko. Mijn redacteur had het door, dat ik af en toe overdreven mooi probeerde te schrijven. Hij zei: durf te zijn wie je echt wilt zijn. Ik hoop er steeds beter in te worden. Fearless, zoals Gush.'  \n  \n\\------\n\nSTADSDICHTER\n\nGershwin Bonevacia (29) is dichter en spokenwordartiest. Sinds 2019 is hij stadsdichter van Amsterdam. Zijn eerste dichtbundel, Ik heb een fiets gekocht, uitgegeven in eigen beheer, werd een verkoopsucces. Deze maand verscheen bij uitgeverij Das Mag de opvolger: Toen ik klein was, was ik niet bang. Bonevacia maakte ter gelegenheid daarvan een podcast, waarin hij zijn favoriete schrijvers interviewt. Hij vertaalde het jeugdboek van de Amerikaanse spokenwordartiest Amanda Gorman, Zo klinkt verandering, dat dinsdag verschijnt.","intensity":0,"negativity":0,"cluster_id":60,"similar_texts":"text534"},{"id":"39","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/dirigent-jaap-van-zweden-stopt-na-het-na-het-seizoen-2023-24-als-chef-dirigent-van-het-new-york-philharmonic-a4058545#20210917-79810-202","title":"Dirigent Jaap van Zweden stopt in 2024 als chef-dirigent van het New York Philharmonic","text":"Einde chef-schap Dirigent Jaap van Zweden (60) stopt in 2024 als chef-dirigent van het New York Philharmonic. In The New York Times voerde hij het besluit terug op de coronapandemie, die hem zijn leven en prioriteiten deed heroverwegen. ,Dirigent Jaap van Zweden (60) stopt na het seizoen 2023-24 als chef-dirigent van het New York Philharmonic. In The New York Times voerde hij het besluit terug op de coronapandemie, die hem zijn leven en prioriteiten deed heroverwegen. „Het heeft me als persoon enorm veranderd”, zegt hij.\n\nLees ook dit interview met Van Zweden uit de coronatijd\n\nVan Zweden begon in 2018 in New York als de 26ste chef-dirigent: zijn aanwezigheid zal dus slechts zes jaar hebben geduurd, het kortste chef-schap in de geschiedenis van het orkest. Maar binnen de internationale muziekwereld is zes jaar ook weer niet extreem kort. Het besluit komt „niet voort uit frustratie, niet uit woede, niet uit een moeilijke situatie”, zegt Van Zweden in The New York Times. Het is juist de grotere vrijheid die de doorslag gaf: de keuze meer tijd te willen doorbrengen met zijn (grotendeels in Nederland gevestigde) familie, met wie hij in Amsterdam ook de coronatijd doorbracht. Van Zwedens vader is 94, met zijn vier kinderen „werden de banden intenser”. Omgekeerd daaraan verminderde door corona de intensiteit van zijn relatie met het orkest in New York: anderhalf jaar zonder concerten voelde „een beetje hulpeloos”: de wederzijdse verbinding via muziek werd weggenomen, aldus Van Zweden.UitdagingenHet New York Philharmonic dat Van Zweden in 2018 aantrof, kampte met uitdagingen. Eén daarvan – de akoestisch beroerde David Geffen Hall – wordt nu opgelost. De zaal zal volgend najaar gerenoveerd (kosten: 465 miljoen euro) heropenen: anderhalf jaar vooruit op de oorspronkelijke planning. Dit seizoen is het orkest zonder thuisbasis. Financieel leverde de coronatijd, met meer dan honderd geannuleerde concerten, het orkest een inkomstenderving op van circa 18 miljoen euro. De overheid in de VS voorziet niet in noodsteun.\n\nLees ook: Hoor, hoe hij opwinding in de zaal opstookt!\n\nVan Zweden was eerst van plan zijn contract tot 2023 uit te dienen, maar de door hemzelf naar New York gehaalde directeur Deborah Borda vroeg hem een jaar langer aan te blijven, zodat het orkest meer tijd heeft voor de zoektocht naar een opvolger. Zijn contract bij het Hong Kong Philharmonic Orchestra loopt in 2024 ook af. Hoewel dat zijn handen vrijmaakt voor dé droombaan – chef-dirigent van het Concertgebouworkest in Amsterdam waarin hij zelf als concertmeester zijn carrière begon – zegt Van Zweden die positie nu niet „voor ogen” te hebben.\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":19,"similar_texts":"text268"},{"id":"40","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/22/2","title":"Docu over stoornissen","text":"### Film\n\nFilmmaker Hanna Verboom heeft samen met psychiater Dirk de Wachter een documentaire gemaakt over het taboe op psychische aandoeningen. Verboom praat in de film #Uitdeschaduw, die sinds gisteren gratis te zien is op haar platform Cinetree, openhartig over haar eigen bipolaire stoornis.","intensity":0,"negativity":0,"cluster_id":7,"similar_texts":"text92"},{"id":"41","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/24/4","title":"Doelman Flekken (FC Freiburg) en aanvaller Lang (Brugge) in voorlopige selectie Oranje","text":"Bondscoach Louis van Gaal heeft doelman Mark Flekken van SC Freiburg en aanvaller Noa Lang van Club Brugge opgenomen in de voorselectie van het Nederlands elftal voor de komende twee WK-kwalificatiewedstrijden. De selectie bestaat uit 28 spelers. Oranje, dat op kop gaat in groep G, speelt op 8 oktober in Riga tegen Letland en drie dagen later in de Kuip tegen Gibraltar. Flekken is de opvallendste naam in de voorselectie. De 28-jarige Limburgse doelman speelde in de jeugd bij Roda JC, maar brak als prof door in Duitsland. Hij speelde de afgelopen jaren voor Alemannia Aachen, Greuther Fürth, MSV Duisburg en sinds 2018 voor Freiburg. Flekken is dit seizoen een vaste waarde bij de club uit de Bundesliga. In vier competitieduels incasseerde hij vier doelpunten.  \n  \nOud-Ajacied Lang zit ook voor het eerst bij de voorselectie. De 22-jarige vleugelspits presteert sterk bij het Belgische Club Brugge, dat deze week Paris Saint-Germain in de Champions League op 1-1 hield. Lang krijgt in de voorselectie de voorkeur boven Anwar El Ghazi.","intensity":0,"negativity":1,"cluster_id":17,"similar_texts":"text312"},{"id":"42","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/39/5","title":"Dovizioso eerder terug","text":"### motorsport\n\nAndrea Dovizioso (35) zou een jaar rust nemen, maar keert per direct terug in de MotoGP. De Italiaan, tussen 2008 en 2020 winnaar van 15 GP's, gaat rijden voor het satellietteam van Yamaha (Petronas SR). Dovizioso vervangt Franco Morbidelli, die verkast naar het Japanse fabrieksteam.","intensity":0,"negativity":1,"cluster_id":25,"similar_texts":"text231"},{"id":"43","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=401ce6cc5547373653c5#/pages/34","title":"Dovizioso keert in 2022 terug in MotoGP","text":"Dovizioso keert in 2022 terug in MotoGP\n\nMotorsport\n\nAndrea Dovizioso keert terug in de MotoGP. De 35-jarige coureur, tussen 2008 en 2020 winnaar van vijftien GP’s in de koningsklasse, gaat rijden voor het satellietteam van Yamaha. De Italiaan vervangt daar zijn landgenoot Franco Morbidelli, die per direct overstapt naar het Japanse fabrieksteam. ’Dovi’ eindigde in 2017, 2018 en 2019 als tweede in het WK-klassement, vorig jaar werd hij vierde. Dovizioso besloot daarna om een sabbatical te nemen, wel met de ambitie om in 2022 terug te keren in de MotoGP. Die kans krijgt hij eerder dan verwacht bij Petronas Yamaha SR.","intensity":0,"negativity":1,"cluster_id":25,"similar_texts":"text849"},{"id":"44","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=d3c5b71761e02633a662#/pages/6","title":"Drie verdachten in de Mallorca-zaak vrij","text":"Drie verdachten in de Mallorca-zaak vrij\n\nVoorarrest niet verlengd\n\nLELYSTAD Het voorarrest van drie verdachten in de Mallorca-zaak is niet verlengd. De 18-jarige Hilversummer L.O. die op 31 augustus als zesde verdachte is opgepakt, en de 18 en 19-jarige verdachten van openlijk geweld die woensdagochtend werden opgepakt, zijn vrijgelaten.\n\nVolgens de raadkamer is er niet genoeg aanleiding O. langer vast te houden voor betrokkenheid bij de dood van Carlo Heuvelman en poging tot doodslag of zware mishandeling bij café De Zaak. Hij wordt wel verdacht van het plegen van openlijk geweld bij dat café en op de boulevard van El Arenal. Ook de twee anderen worden nog verdacht van openlijke geweldpleging.","intensity":0,"negativity":0,"cluster_id":21,"similar_texts":"text475"},{"id":"45","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/35/2","title":"Droomstart voor Vitesse","text":"Vitesse wil in de Conference League overwinteren. In de groep met Tottenham Hotspur en Stade Rennes, die in hun onderlinge strijd uitkwamen op 2-2, is dat een helse klus. Maar de Arnhemse formatie was gisteravond in stadion Ljudski Vrt in Maribor alvast een klasse beter dan Mura, de kampioen van Slovenië. De Gelderse eredivisionist toonde zich alleen ook erg slordig in de afwerking. Mura hield daardoor tot diep in de tweede helft uitzicht op een punt. Er waren zelfs hachelijke momenten voor de goal van Markus Schubert.  \n  \nOnder aanvoering van een wervelende Oussama Tannane drukte Vitesse Mura verder veelal terug. Trainer Thomas Letsch koos voor de Marokkaan en Yann Gboho achter diepe spits Nikolai Baden Frederiksen. Mura had geen antwoord op de solo's en dribbels van de sterspeler.  \n  \nDe soms oogstrelende aanvallen leverden alleen geen succes op. Een frommelgoal van Sondre Tronstad zette Vitesse op het juiste spoor. De Noor schoof de bal na een klein halfuur binnen. De assist in een overvol strafschopgebied kwam van Matus Bero, met de rug: 0-1.  \n  \nVitesse miste volop kansen, maar kwam na 69 minuten dan toch op een 0-2 voorsprong. Danilho Doekhi toonde zich een kopspecialist. De aanvoerder vaagde zodoende ook alle hoop van Mura op een stunt weg. De Arnhemse equipe haalde moeiteloos en ongeschonden het eindsignaal. Met Rennes wacht nu een veel zwaardere klus.  \n  \nNS Mura - Vitesse 30. Tronstad 0-1, 69. Doekhi 0-2.  \n  \nOpstelling Vitesse: Schubert; Yapi, Doekhi, Hajek, Wittek; Bero (90. Vroegh), Bazoer (84. Rasmussen), Tannane (66. Openda), Tronstad; Gboho (66. Huisman), Frederiksen (66. Darfalou). Scheidsrechter: Al-Hakim (Zwe).","intensity":0,"negativity":0,"cluster_id":5,"similar_texts":"text123"},{"id":"46","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/10/1","title":"Dutch Grand Prix laat zien dat grootschalig evenement best kan","text":"Drie dagen van races op het circuit van Zandvoort waarbij elke dag 70.000 mensen bij elkaar kwamen, heeft niet geleid tot uitbraken van het coronavirus. Ongeveer negentig mensen die twee weken geleden de Dutch Grand Prix bezochten, zijn positief getest.  \n  \nHet uiteindelijke aantal kan nog iets oplopen, zegt een woordvoerder van GGD Kennemerland, 'maar niet met enorme getallen'. Vooraf was er veel kritiek op het evenement, mede doordat op beelden massa's mensen waren te zien die door elkaar heen liepen. Dat was niet de bedoeling omdat de races een zogeheten geplaceerd evenement moesten zijn waarbij toeschouwers op hun plek moesten blijven zitten. De vrees was dat het driedaagse racefestijn tot veel nieuwe besmettingen en zieken zou leiden. Dat blijkt dus niet het geval.  \n  \nVan de positief geteste personen was ongeveer de helft al besmet voordat ze het circuit opliepen. Om toegang te krijgen tot een circuit moesten de bezoekers een negatieve uitslag van een coronatest laten zien, maar het kan zijn dat de besmetting ten tijde van de test nog zo pril was dat de test de virusdeeltjes nog niet kon oppikken.  \n  \nDe andere helft was nog niet besmet, en heeft het virus wellicht tijdens de races opgelopen, maar zeker is dat niet. Dat kan ook zijn gebeurd tijdens de treinreis, of in de dagen na de grand prix. Al met al is volgens de GGD Kennemerland de conclusie te trekken dat het \"op dit moment mogelijk is om onder bepaalde voorwaarden grootschalige evenementen te houden zonder dat dat leidt tot nadelige epidemiologische gevolgen\".  \n  \nDe zogeheten Fieldlab-events hadden dat eerder ook al aangetoond. Dat waren evenementen waar de anderhalve meter niet gold, maar bezoekers wel werden getest, net als in Zandvoort. Op de resultaten was destijds kritiek, omdat de Fieldlabs een lobby zouden zijn van de evenementenbranche. Diezelfde branche voelt zich nu eens te meer gesterkt omdat na Zandvoort geen grote clusters van besmettingen zijn ontstaan.  \n  \nVan de positief geteste mensen was twee derde immuun, zegt de GGD. Zij waren gevaccineerd of zijn hersteld van een eerdere coronabesmetting. Of zij ziek zijn geworden en in welke mate, is nog niet bekend. Dat geldt ook voor de een derde ongevaccineerden die positief zijn getest. Het gaat dus om 30 personen, wat neerkomt op minder dan één ziekenhuisopname.  \n  \nDe Formule 1 zelf heeft tijdens het raceweekeinde bijna 6700 coronatests uitgevoerd onder coureurs, monteurs en anderen rond de grand prix. Dit bracht zestien besmettingen aan het licht. Onder hen was coureur Kimi Räikkönen, die daardoor de races op Zandvoort en in Italië miste. Die zestien positieve tests zijn niet meegenomen in de cijfers van de GGD.","intensity":0,"negativity":0,"cluster_id":9,"similar_texts":"text142"},{"id":"47","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/toch-was-hij-beter-als-dichter-dan-als-politicus-a4058573#20210917-79810-214","title":"Een briljant politicus is Dante nooit geweest","text":" Biografie Dante, 700 jaar geleden overleden, was een figuur vol tegenstrijdigheden. De Italiaanse historicus Alessandro Barbero beent ze helemaal uit in een nieuwe biografie. Overtuigend legt hij een verband tussen het levensverhaal van de dichter en zijn La Divina Commedia. ,Iedere Dante-biograaf worstelt met een enorme schaarste aan gegevens. Maar het grootste probleem waarmee hij of zij te maken krijgt is dat die schaarse feiten elkaar ook nog eens stelselmatig tegenspreken. Deze week herdenken we de zevenhonderdste sterfdag van de dichter, maar wat de precieze datum is? Verschillende tijdgenoten hielden het op 13 september, de meestal goed ingevoerde Giovanni Boccaccio was stellig over de 14de.\n\nDe Italiaanse historicus Alessandro Barbero (die hier enig succes had met zijn roman Het mooie leven en de oorlogen van anderen uit 1996) kiest in zijn Dante niet de veilige route door gemakshalve voor de ene of de andere optie te kiezen, maar gaat juist alle denkbare tegenstrijdigheden te lijf die over het leven van Dante nog altijd de ronde doen. Hij beent ze uit en trekt zijn conclusies, meestal met de nodige voorbehouden. Was Dante van typisch burgerlijke afkomst, of was hij van adel? Was hij vermogend, of eerder iemand met een heel kwetsbare sociale positie? Was hij een kamergeleerde of meer een man van de wereld, die ook nog eens goed kon schrijven?\n\nDit zijn enkele van de algemene vragen die tot op heden door mensen die er lang op hebben gestudeerd uiteenlopend beantwoord worden. Barbero kiest hierin duidelijk positie, op basis van een vracht aan documenten en analyses, die door een nog altijd aanzwellend leger internationale Dante-deskundigen gedurende enkele eeuwen bij elkaar gebracht zijn. Wanneer het op detailkwesties aankomt gaat het vaak om het combineren van archiefvondsten met passages uit het werk van Dante. En dat gaat maar zelden heel soepel. Een Dante-specialist is iemand die uithoudingsvermogen heeft en kan omgaan met teleurstellingen.\n\nGewelddadig politiek klimaat\n\nWie iets wil weten over het liefdesleven van de dichter kan in de archieven terugvinden dat hij trouwde met Gemma di Manetto, uit de machtige Donati-clan in Florence. Maar in Dantes werk, en ook zijn brieven, die toch vol toespelingen op zijn eigen leven en directe omgeving staan, wordt ze geheel doodgezwegen. Voor sommige Dantevorsers reden om te veronderstellen dat het dan wel een slecht huwelijk zal zijn geweest. Barbero noemt dit huwelijk ‘een wirwar van mysteries’, zelfs over het moment van sluiten lopen de gissingen wel twintig jaar uiteen. Het zou volgens Barbero vooral een verstandshuwelijk zijn geweest, bedoeld om de spanningen tussen twee rivaliserende families wat te temperen.\n\nDante werd in 1265 geboren in Florence, in die tijd een handelsstad in opmars – met een omvang van zo’n honderdduizend inwoners één van de metropolen van Europa. Het economisch succes begon zich tijdens het leven van Dante opzichtig te vertalen in culturele bloei. Dante zag de nog altijd beeldbepalende kloostercomplexen als Santa Maria Novella en Santa Croce tijdens zijn leven gebouwd worden, en ook het statige Palazzo Vecchio.\n\nDe ordelijke en serene schoonheid van deze monumenten stond in schril contrast met het conflictueuze en gewelddadige politieke klimaat in Florence. De stad profiteerde van het steeds toenemende handelsverkeer tussen het noorden en zuiden van Italië; het geld cumuleerde snel, er ontstonden machtige bankiershuizen, die met een steeds groter deel van Europa zaken deden.\n\nBinnen Florence namen de verschillen tussen arm en rijk toe. Rijke kooplieden begonnen aristocratische trekjes te vertonen, probeerden adellijke titels te pakken te krijgen. Intussen hielden ambachtslieden en middenstanders een oud ideaal van gelijkwaardigheid in stand. Met de nodige revoluties tot gevolg. Tegen het einde van de dertiende eeuw kwam er een volksregering aan de macht, die beloofde de ambities van de rijken van Florence de kop in te drukken.\n\nPolitieke functies\n\nIn die tijd begon Dante in de openbaarheid te treden: minimaal zes jaar lang, van 1295 tot 1301, vervulde hij voor dit min of meer democratische bewind uiteenlopende politieke functies. De rijke families waren hierdoor uit de macht gedrukt. Hoe kwam Dante terecht in dit kleinburgerlijke bewind?\n\nBarbero toont met tal van documenten en scherpe analyses aan dat de familie van Dante weliswaar niet tot de allermachtigste van Florence behoorde, maar wel behoorlijk vermogend was en ook adellijke trekjes had. Was de deelname van Dante aan de volksregering een idealistische keuze?\n\nHet lag anders: Dante was iemand van gematigde opvattingen en zijn deelname aan de volksregering was vooral bedoeld om de populisten zoveel mogelijk van domme dingen af te houden en intussen ook weer langzamerhand brokjes macht aan de echt rijken terug te bezorgen.\n\nHier zit al een grote bron van tegenstrijdigheid, want Dante manoeuvreert en schippert en wordt uiteindelijk een representant van de aristocratisering in de eigen gelederen van de volksregering. Het blijkt een recept om veel vijanden te maken, niet alleen onder de populisten, maar ook onder de oude aristocratie, die hem verwijten zijn oren te laten hangen naar middelmatige types.\n\nBurgeroorlog\n\nOok het vervolg bewijst de ongeschreven wet dat briljante dichters zelden slagvaardige politici zijn. Na de val van de volksregering in Florence ontstond een gevecht tussen twee rijke familieclans, de Cerchi’s en Donati’s, die met cliëntelisme, moordaanslagen en straatgevechten probeerden de bovenliggende partij te worden. Dit liep uit op een burgeroorlog die bekend werd als de strijd tussen de Witten en de Zwarten. Dante probeerde op verschillende momenten in toespraken op te roepen tot redelijkheid en eenheid, maar kon niet voorkomen dat hij werd gezien als een representant van de Witten, die uiteindelijk de slag verloren.\n\nDante werd in 1302 uit Florence verbannen, en begon aan een zwerftocht langs veelal adellijke beschermers. Hij was toen al bekend als dichter van Vita nuova, een lyrische verering van zijn jonggestorven jeugdliefde Beatrice. Het leven aan de hoven beviel hem maar matig, steeds dreigde hij weer in conflicten meegezogen te worden. Zich bewust van zijn literaire vermogens, verlangde hij naar de eenzaamheid van de studeerkamer. De hoop te kunnen terugkeren naar Florence flakkerde af en toe op, maar het kwam er nooit meer van; hij stierf in Ravenna, 54 jaar oud.\n\nHallucinante reis\n\nAls denker en dichter kwam Dante pas tijdens zijn ballingschap tot volle ontplooiing. Het leidde tot een stroom verhandelingen en dichtwerken over politiek (De monarchia), wetenschap (Convivium), taal (De vulgari eloquentia) en ook dichtwerk pur sang (zoals de Rime en Eclogae). Dante bediende zich veelal van het Latijn. Op enig moment – wanneer weten we zelfs bij benadering niet – begon hij met de magistrale compositie in de volkstaal die hem postuum wereldberoemd zou maken: La Divina Commedia, bij ons bekend als De Goddelijke Komedie. Dante moet een intens proces van verinnerlijking hebben doorgemaakt, die hem in staat stelde om als een ‘profeet’ aan aardse stervelingen de wereld aan gene zijde te laten zien. Een wereldgeschiedenis opgebouwd uit scherp geformuleerde eindoordelen over het morele gehalte van grote en kleine sleutelfiguren.\n\nWe volgen de dichter op zijn tocht een donker bos in, naar de hel, met de grote klassieke dichter Vergilius als gids, vervolgens het vagevuur. Het is een hallucinante reis, waarin alles wat zich aan het oog van de dichter voordoet zwanger is van universele betekenis. Historische figuren likken hun wonden. En zo wordt het Paradijs bereikt, waar de heiden Vergilius niet naar binnen mag, en de dichter opklimt tot het goddelijke, en uiteindelijk woorden tekort komt om uit te leggen wat hij heeft gezien.\n\nBarbero geeft geen uitgebreide analyse van de structuur of de globale inhoud van de Commedia. Deze tekst wordt vooral geciteerd om er stukjes autobiografie uit te destilleren. Dat doet hij heel spitsvondig en overtuigend, als een gewetensvol filoloog, maar het geeft zijn boek ook iets stroefs. Dat wordt ook in de hand gewerkt doordat heel taaie kwesties – zoals over de mate van adeldom van Dante, zijn familiebanden of zijn economische succes – de eerste helft van het boek domineren. Pas tegen het einde heeft Barbero meer aandacht voor de context van Dantes leven: een totaal verdeeld Italië, waarin iedereen met iedereen oorlog voerde, maar een literaire alleskunner als Dante ook steeds weer tegen machtige mensen kon aanlopen die hem in bescherming namen.\n\nWie een veel meer rond verhaal over het leven van Dante prefereert, kan nog altijd terecht bij het handzame Dante van R.W.B. Lewis; een biograaf van het slag dat knopen doorhakt en de leemtes met enige fantasie zelf aanvult. Dit jaar verscheen daarvan een nieuwe, wat houterige Nederlandse vertaling door Bies van Ede, nadat Peter Abelsen het in 2004 al eens, en met meer taalgevoel, vertaalde. De stelligheden van Lewis blijken bij Barbero niet zelden onopgeloste kwesties te zijn.\n\nIntussen komen beide Dantevorsers met hetzelfde Salomonsoordeel als het om Dantes sterfdatum gaat: hij zal gestorven zijn in de nacht van 13 op 14 september.\n\nAlessandro Barbero: Dante. (Dante). Vert. Etta Maris. Athenaeum, 384 blz. €27,50\n\n●●●●●\n\nR.W.B. Lewis: Dante. De biografie van ’s werelds beroemdste dichter. (Dante). Vert. Bies van Ede. Omniboek, 208 blz. € 22,99\n\n●●●●●\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":1,"negativity":1,"cluster_id":20,"similar_texts":"text918"},{"id":"48","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/24/5","title":"Eerste onderzoek onder fans stemt Fifa positief over mogelijkheid van een tweejaarlijks WK","text":"### Voetbal\n\nEen meerderheid van de voetbalfans wil dat het WK om het jaar wordt gehouden in plaats van één keer in de vier jaar. Dat concludeert de mondiale federatie Fifa na een onderzoek onder 15.000 mensen, die volgens de bond vooraf hadden aangegeven interesse te hebben in voetbal en in het WK. Volgens de Fifa staan jongere deelnemers aan het onderzoek meer open voor verandering van het ritme waarin WK's worden gehouden dan 'oudere' generaties.  \n  \nDe mondiale bond laat momenteel een grotere peiling doen onder meer dan 100.000 mensen uit ruim honderd landen. De bond maakte in mei bekend te onderzoeken of een tweejaarlijks WK, voor zowel mannen als vrouwen, haalbaar is. De nationale federaties stemden daarmee tijdens een virtueel congres in. Een werkgroep onder leiding van oud-trainer Arsène Wenger onderzoekt nu hoe de speelkalender er over enkele jaren uit moet zien.  \n  \nClubs vinden nu al dat spelers veel te zwaar worden belast. De Europese federatie Uefa ziet ook niets in de plannen.","intensity":0,"negativity":0,"cluster_id":31,"similar_texts":"text65"},{"id":"49","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/67/2","title":"Eerste partij tegen Llanes","text":"### davis cup\n\nBotic van de Zandschulp, nummer 62 van de wereldranglijst, opent vandaag de Davis Cup-ontmoeting met Uruguay met een partij tegen Francisco Llanes (ATP-1262). Tallon Griekspoor (ATP-133) treft daarna Martín Cuevas (ATP-515). Morgen zijn de andere twee enkelpartijen: Van de Zandschulp tegen Cuevas en Griekspoor tegen Llanes. In de dubbel komen Matwé Middelkoop en Wesley Koolhof in actie voor Nederland. Zij nemen het op tegen Pablo Cuevas en Ariel Behar. Inzet is een plek in de kwalificatieronde van het landentoernooi, waarin plaatsing voor de Davis Cup Finals kan worden afgedwongen.","intensity":0,"negativity":0,"cluster_id":41,"similar_texts":"text877"},{"id":"50","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/eerste-studie-van-van-goghs-uitgeputte-man-herontdekt-a4058579#20210917-79810-202","title":"Eerste studie van Van Goghs uitgeputte man  herontdekt","text":"Tekeningen van Vincent van Gogh Dat de tekening er was, was uit de brieven al wel bekend. Donderdag presenteerde het Van Gogh Museum de  studie die Vincent van Gogh  in 1882 maakte voor het eerst aan het publiek.  ,Op de tekening heeft een oude man zijn hoofd in zijn handen, een voet staat raar scheef, de broek heeft een verstelde binnenpijp en zijn houding is net onhandiger, wat ruwer. We hebben het over Vincent van Goghs Studie voor ‘Worn Out’, die donderdag voor het eerst publiekelijk werd getoond. Deze voorstudie uit 1882, die hij maakte voor de tekening Worn Out en de litho At eternity’s gate, is inmiddels gekwalificeerd als een echte Van Gogh en is tot begin volgend jaar te zien naast het uiteindelijke resultaat.De familie die de tekening in bezit heeft, wilde nooit eerder dat deze getoond werd aan het publiek. Dat de tekening er was, was weliswaar bekend uit de brieven, en eind jaren tachtig was er al een rapport verschenen op basis van de tekening, maar het werk bleef toch lang met veel onduidelijkheid omgeven. Zeven jaar geleden werd de tekening opnieuw bestudeerd, en andermaal werd bevestigd dat het om een echte Van Gogh ging.\n\nVincent van Goghs Studie voor ‘Worn Out’\n\nWaarom de tekening nu pas voor het eerst onthuld wordt, kan het Van Gogh Museum niet zeggen, ook niet wie de eigenaar is. Of het museum de tekening kan aankopen is eveneens onbekend. Vooralsnog gaat die 2 januari 2022 terug naar de familie, die deze sinds 1910 in bezit heeft.\n\nLees ook: Nu staat echt vast: hier zette Van Gogh een paar uur voor zijn dood zijn ezel neer\n\nOude MannenhuisBijzonder is dat de tekening niet alleen het proces mooi laat zien van de studie naar het eindresultaat, maar ook de overgang van de emotie van de man. Waar in de voorstudie de uitgeputte man iets rauws heeft, is de man op de tweede tekening een verslagen man geworden. Op de voorstudie is bijvoorbeeld nog een klein stukje van zijn oog te zien, waar die op de uiteindelijke tekening geheel verborgen is achter de knuisten van de man. Het model, Van Goghs favoriet, met wie hij rond 1882 werkte in het Oude Mannenhuis, was Adrianus Jacobus Zuyderland (1810-1897). Van Gogh tekende de man met het kale hoofd van ruim zeventig jaar maar liefst veertig keer. De voorstudie van de vermoeide Zuyderland maakte Van Gogh zittend, terwijl hij het uiteindelijke resultaat staand maakte. Het verklaart enkele verschillen. De ongemakkelijk getekende schoen is onhandig neergezet omdat de schilder en het model te dicht op elkaar zaten. Op het uiteindelijke resultaat zie je meer kaalhoofdigheid dan op de voorstudie. Dat is omdat hij is gaan staan, daardoor is er ook meer afstand. Zuyderland heeft op het eindresultaat de benen wat dichter bij elkaar en de ellebogen wat dichter bij het lichaam dan op de voorstudie. Beide tekeningen werden op dezelfde dag gemaakt, waarbij het verschil in houding voortreffelijk laat zien hoe de emotie van een en dezelfde man kan veranderen. Zet de ellebogen niet te ver uit van je lichaam en je maakt een nog verslagener indruk. Zolang de twee nog even bij elkaar hangen, is het voor de kijker meteen een voorstudie in emotie. Meer info: vangoghmuseum.nl\n\nNieuwsbrief\n\nNRC Cultuurgids\n\nWat moet je deze week zien, horen of luisteren? Onze redacteuren recenseren en tippen\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":65,"similar_texts":"text644"},{"id":"51","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=fd981a64ba72a54bde0e#/pages/22-23","title":"Festivalreus ID&T verkocht aan Britten","text":"Festivalreus ID&T verkocht aan Britten\n\nOvername\n\nFestivalorganisator ID&T is verkocht aan de Britse branchegenoot Superstruct Entertainment. ID&T is bekend van festivals zoals Awakenings en Mysteryland. Superstruct organiseert onder meer grote festivals zoals de Zwarte Cross en Sziget in Boedapest. „Met deze deal hebben we het bedrijf in veilige haven geloodst”, zegt topman Ritty van Straalen over de overname. Door de coronacrisis lag de evenementensector afgelopen zomer vrijwel volledig stil. ID&T heeft zo’n 40% van de banen moeten schrappen als gevolg van de coronacrisis.","intensity":0,"negativity":0,"cluster_id":62,"similar_texts":"text664"},{"id":"52","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/2/5","title":"Fossiele vondst reuzenpinguïn","text":"### Nieuw-Zeeland\n\nEen pinguïnfossiel dat in 2006 werd ontdekt door een groep Nieuw-Zeelandse kinderen op excursie, is volgens onderzoekers afkomstig van een nog niet eerder ontdekte prehistorische reuzenpinguïn. De experts ontdekten dat de resten behoren tot een soort die tussen de 27,3 miljoen en 34,6 miljoen jaar geleden leefde. Het dier hoort bij het geslacht van uitgestorven Kairuku-pinguïns.","intensity":0,"negativity":0,"cluster_id":53,"similar_texts":"text603"},{"id":"53","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/21/3","title":"Groningen overweegt vrouwenteam","text":"FC Groningen onderzoekt de mogelijkheden om een eigen vrouwenvoetbalafdeling op te zetten. De club heeft plannen om te gaan meedoen aan de Eredivisie Vrouwen, en wil ook een vrouwen- en meidenopleiding beginnen.  \n  \n\"In het achterland van FC Groningen hebben jonge meiden geen rolmodellen\", zegt algemeen directeur Wouter Gudde. \"Wij willen talenten laten groeien, ook meisjes die dromen van een voetbalcarrière.\"","intensity":0,"negativity":0,"cluster_id":52,"similar_texts":"text66"},{"id":"54","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=ac0e11e93c1503d46f23#/pages/18","title":"Grootste boom ingepakt","text":"Grootste boom ingepakt\n\nBescherming tegen bosbrand\n\nSACRAMENTO De grootste boom ter wereld, een zogeheten sequoia met een hoogte van 83 meter, is ingepakt met aluminiumfolie in de hoop zo weerstand te bieden aan de bosbranden in Californië. De bosbranden in het westen van de Verenigde Staten hebben een nationaal park bereikt en brengen daar ruim 2000 bijzondere bomen in gevaar.\n\nBrandweerlieden zijn begonnen met het klaarzetten van brandweerspuiten rondom de bomen. „We nemen extreme voorzorgsmaatregelen om deze sequoia’s te beschermen”, vertelt een woordvoerder van het natuurpark waar de bomen staan. „We doen alles wat we kunnen om deze 2000 tot 3000 jaar oude bomen te beschermen.”","intensity":0,"negativity":0,"cluster_id":70,"similar_texts":"text764"},{"id":"55","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/14/2","title":"Grootste boom ingepakt tegen bosbrand","text":"Een van de grootste bomen ter wereld, een sequoia van 83 meter hoog, is ingepakt met aluminiumfolie in de hoop weerstand te bieden aan de bosbranden in Californië. Het vuur bereikt een nationaal park met tweeduizend bijzondere bomen. De brandweer zet waterspuiten rondom de bomen. \"We nemen extreme voorzorgsmaatregelen om deze 2000 tot 3000 jaar oude sequoia's te beschermen\", zegt een woordvoerder van het park.","intensity":0,"negativity":0,"cluster_id":70,"similar_texts":"text788"},{"id":"56","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/21/6","title":"Grote hardloopwedstrijden mogen doorgaan","text":"De marathon van Rotterdam gaat dit jaar zo goed als zeker door. Burgemeester Aboutaleb is van plan de vergunning te geven voor de marathon in het weekend van 23 en 24 oktober. Ook de Zevenheuvelenloop rond Nijmegen kan doorgaan, eind november. De anderhalvemeterregel was de belangrijkste hindernis voor deze sportevenementen, omdat veiligheidsdiensten die regel niet kunnen handhaven bij publiek langs de kant. Die regel wordt 25 september opgeheven.","intensity":0,"negativity":0,"cluster_id":63,"similar_texts":"text98"},{"id":"57","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/verzet-binnen-politie-tegen-nieuw-team-tegen-zware-misdaad-a4058592#20210917-79810-110","title":"Harde kritiek  binnen politie op nieuw team tegen zware misdaad","text":"Multidisciplinair Interventieteam Minister Grapperhaus wil de strijd tegen de zware criminaliteit intensiveren met het Multidisciplinair Interventieteam. De baas van de Landelijke Recherche vreest bureaucratie, de voornaamste Nederlandse criminoloog „dikke ellende”.,Binnen de Nationale Politie bestaan grote reserves over de oprichting van een nieuwe organisatie, het zogeheten Multidisciplinair Interventieteam (MIT), waarmee minister Ferd Grapperhaus (Justitie en Veiligheid, CDA) de strijd tegen de zware criminaliteit wil intensiveren. Dat bleek donderdag in de Tweede Kamer waar experts op het gebied van misdaadbestrijding werden gehoord. De plannen die door het ministerie van Justitie en Veiligheid nu worden uitgewerkt dreigen de „slagkracht van het opsporingsapparaat niet te versterken maar juist verder te bureaucratiseren”, zei het hoofd van de Landelijke Recherche Andy Kraag.Na de moord op advocaat Derk Wiersum op 18 september 2019 kondigde Grapperhaus „een breed offensief” tegen de onderwereld aan. Belangrijkste instrument is het MIT waarin vierhonderd mensen van politie, Openbaar Ministerie, Fiscale Inlichtingen en Opsporingsdienst, douane, Belastingdienst en marechaussee gaan samenwerken. Het MIT wil door „structureel informatie te verzamelen” het zicht op de onderwereld verbeteren. De nieuwe organisatie wil vooral „het verdienmodel, financiële geldstromen en achterliggende bedrijfsstructuren” van misdadigers in kaart brengen en richt zich „veel minder op personen en goederen”. In het MIT werken inmiddels ongeveer 85 medewerkers, van wie grofweg een derde extern geworven is. Over twee jaar moet de organisatie echt operationeel zijn.OnduidelijkheidKraag toonde zich in de Tweede Kamer vanuit de politie de meest uitgesproken tegenstander van de plannen die nu worden ontwikkeld. Hij zei te hebben gemerkt dat het oprichten van een nieuwe organisatie leidt tot „overlappingen en onduidelijkheid ten opzichte van de bestaande opsporing en intelligence met als gevolg nog meer afstemmingsinspanningen en kostbaar tijdsverlies”. De oprichting van het MIT betekent volgens Kraag ook dat buitenlandse opsporingspartners straks niet meer weten met wie ze zaken moeten doen. „Dat zorgt voor verwarring bij onze belangrijke internationale partners. Iets wat onze betrouwbaarheid als Nederland niet ten goede komt.” Hij waarschuwde ook voor roofbouw bij de politie doordat toppers worden opgekocht door het MIT. „Dat zorgt voor het verdunnen van onze toch al schaarse, cruciale expertise die juist nu broodnodig is voor onze succesvolle datagedreven aanpak”.De baas van de Landelijke Recherche zegt dat de politie het afgelopen jaar door het kraken van versleutelde gegevensdragers van criminelen „een goudmijn” aan informatie heeft weten te vergaren. Dankzij dit „baanbrekend onderzoek” zijn volgens Kraag wereldwijd 10.000 arrestaties verricht, is 160 ton cocaïne onderschept en 500 miljoen euro cash geld afgepakt. Het is een aanpak waar nu meteen meer in moet worden geïnvesteerd, aldus Kraag. „We moeten geen extra schotten plaatsen maar ons succesvolle fundament versterken. De vraag is of je daar in de uitvoering een aparte entiteit voor neer moet zetten.”\n\nLees meer: Nieuw team zoekt innovatie in strijd tegen misdaad maar botst met politie\n\n‘Domste plan’De voornaamste Nederlandse criminoloog, Cyrille Fijnaut, zond de Kamer een veertig pagina’s tellend pamflet. Het is een lange lijst met bezwaren tegen de oprichting van het MIT. Fijnaut spreekt van „het domste plan in de geschiedenis van de Nederlandse politie” en „een paradepaard van de minister dat al kreupel is voor het heeft kunnen lopen”. Volgens hem is er sprake van „ondoordachte keuzes” en is er te weinig aandacht voor de strafrechtelijke aanpak van de misdaad. „Als je met twee organisaties zware misdaad gaat bestrijden is het vragen om dikke ellende.”De plannen met het MIT zouden volgens Fijnaut ook „niet worden gedragen door de werkvloer”. Dat laatste wordt tegengesproken door Nine Kooiman van de Nederlandse Politiebond. „Politiemensen hebben wel zorgen maar vragen om het MIT.” De vakbonden zien het MIT als een nuttige aanvulling in de strijd tegen de misdaad. De vakbonden zijn teleurgesteld over de aanhoudende debatten over zeggenschap en macht in het opsporingsapparaat. „Voor ons is duidelijk dat als dit vraagstuk niet wordt beslecht de zware georganiseerde criminaliteit de lachende derde zal zijn.” Ook Monique Mos, leidinggevende van het MIT, riep op de gelederen te sluiten. „De tijd is gekomen keuzes te maken en spijkers met koppen te slaan.”MeerwaardeDe Tweede Kamer lijkt nog niet overtuigd van het nut van het MIT. Alleen het CDA steunt onvoorwaardelijk de eigen minister in deze. Ingrid Michon-Derkzen (VVD) zegt „niet te hebben gehoord wat de meerwaarde nu concreet is van het MIT. Er is acuut versterking nodig van de recherche en de partners waarmee ze samenwerken. En er is wetgeving nodig om effectiever informatie te delen.”De PVV vreest dat het MIT niet de noodzakelijke samenwerking bij de bestrijding van georganiseerde criminaliteit zal vergroten. Kamerlid Lilian Helder: „De PVV wil juist versterking van de Landelijke Recherche en geen uitholling daarvan zoals nu gebeurt. Er moet meer steun komen voor de politieagenten op de werkvloer en geen nieuwe praatclub vermomd als samenwerkingsverband.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":3,"cluster_id":61,"similar_texts":"text590"},{"id":"58","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/het-ergste-dat-jij-je-eigen-achternaam-verkeerd-spelt-a4058569#20210917-79810-206","title":"Het ergste: dat jij je eigen achternaam verkeerd spelt","text":"Gershwin Bonevacia De stadsdichter van Amsterdam weet hoe je taal kan laten zinderen. Hij spreekt zichzelf moed in als het kind dat hij ooit was.  ,Kun je spreken met het kind dat je ooit was? Gershwin Bonevacia (1992), stadsdichter van Amsterdam en spokenwordartiest, verhoudt zich in zijn tweede bundel tot Gush, het tienjarige kind in hem. Dit contact verloopt niet altijd soepel, maar behalve een portret van de dichter ontstaat er een beeld van een jongen die opgroeit met weinig zekerheden, in een stadsdeel van Rotterdam waar ‘goede en slechte kinderen’ op school zitten en ‘de stoerste jongens op straat’ de dienst uitmaken.\n\nOp een paar uitzonderingen na, wanneer een gedicht bijvoorbeeld de vorm heeft van een lijst, bestaat elk gedicht uit een enkele zin die, haast treiterig netjes, eindigt met een punt. De gedichten beginnen alleen met een hoofdletter wanneer de naam van Gush wordt aangeroepen, waarmee zijn belang meteen duidelijk is.\n\nDe aanspreekvorm wordt soms binnen het gedicht herhaald, alsof de aandacht van het kind erbij moet worden gehouden.\n\nGush, het allerergste wat je gaat overkomen\n\nis dat je je achternaam niet durft te schrijven\n\ndat jij je eigen achternaam verkeerd spelt\n\nGush, het pijnlijkste wat je overkomt\n\nis voorlezen\n\nje gaat dingen verzinnen\n\nter plekke\n\nterwijl iedereen meeleest\n\nje steeds zachter begint te praten\n\nDe paniek van de dyslectische schooljongen en hoe hij daar mee omgaat, wordt niet invoelbaar gemaakt of getoond, maar uitgelegd. In die zin is Bonevacia eerder een verteller dan een dichter die alle trucjes uit de kast haalt om de taal zelf te laten zinderen. Toch heeft de haast brokkelige vertelvorm een poëticale kracht. Met herhalingen van zinsneden, een zichtbaar verlangen om iets duidelijk te zeggen, is het alsof de dichter per lettergreep moed verzamelt om zich uit te drukken. Elk woord telt:\n\nGush, de meeste dyslecten\n\ngroeien zwak maar mooi\n\nleren om bang en trots te zijn\n\nleren dingen verzinnen ter plekke.\n\nCreativiteit, zo blijkt, kan uit nood zijn geboren. Ontroerend is daarbij de rol die de dichter als volwassene op zich neemt om het kind moed in te spreken. Hij is te laat natuurlijk, het kind heeft dit allemaal alleen moeten doormaken. De dichter is een beschermengel op sloffen.\n\nIn andere gevallen, zoals in ‘In de speeltuin’, heeft die geruststellende rol een gespannen uitwerking en is de raadgever eerder sarcastisch dan lankmoedig:\n\nGush, op een dag zit je op een schommel\n\niemand noemt jou een kankerneger\n\nvecht niet\n\nhij bedoelde het niet zo\n\nhet was maar een grapje.\n\nIn ‘Beijerlandselaan’ laat Bonevacia de aanspreekvorm en de gebruikelijke regelafbreking varen. Mogelijk is het onderwerp te beladen om met een kind te bespreken, te zwaar om nog aan vorm te denken: ‘veel dingen ben ik vergeten, alle keren dat ik slachtoffer was / het brandende gevoel van te lang ingetrokken S-Curl-relaxer / de bleaching cream die we kochten in de Congolese toko / habri bo koló zei mijn moeder/ je bent te zwart / we hebben verder een goede relatie’.\n\nKun je vertellen over wat je bent vergeten? Of bedoelt de dichter dat hij zou willen vergeten dat zijn moeder hem verweet te zwart te zijn, dat zijn haar steiler gemaakt moest worden, zijn huid lichter – met gevaar voor verwonding? Het drama sluipt, zoals wel vaker bij Bonevacia, onderhuids door, in de slotregel we hebben verder een goede relatie. Deze regel suggereert dat Gershwin zijn moeder niet kwalijk neemt of kan nemen wat zij nastreeft – hoe grievend ook.\n\nHet kan overbodig aandoen dat de volwassen dichter het kind vertelt wat hij zich allemaal herinnert: dit is tenslotte de directe leefwereld van Gush. Als lezer kun je denken: dat weet Gush allemaal wel (‘Gush, op zondagen train je jouw linkerbeen / tegen de garage in de Taselaarstraat’), dat hoef je hem niet te vertellen. Maar het is ook niet kloppend of correct wat Bonevacia beoogt: hij spreekt over zichzelf via het veronderstelde kind. Wanneer hij herinneringen opsomt die voor het kind gesneden koek zouden zijn, laat hij zien dat hij zoekt en moet wroeten om grip te krijgen op wat hem heeft gevormd. Dat het kind niet meer bestaat.\n\nIn ‘Zelf’ wordt het bestaan van Gush door Bonevacia bevraagd – ijzingwekkend genoeg door de vraag bij Gush neer te leggen:\n\nGush, heb ik je een verkeerde naam\n\ngegeven\n\nhet spijt me\n\nmisschien schieten wij elkaar ooit nog te\n\nbinnen\n\ntot die tijd\n\nlaten we zingen.\n\nGush bestaat misschien niet meer als kind, maar in deze gedichten is hij vereeuwigd als jongen van vlees en bloed. Gush staat voor iedereen die – dwars tegen alle vooroordelen en onzekerheden in – een eigen pad bewandelt. En zingt.\n\nGershwin Toen ik klein was, was ik niet bang. Das Mag, 93 blz. € 19,99\n\n●●●●●\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":60,"similar_texts":"text647"},{"id":"59","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/38/1","title":"Het kan verkeren na magische avond","text":"### Na zijn zwakke optreden tegen PSV werd Sébastien Haller nog verguisd door de Ajax-fans, nu is de spits omarmd\n\nWaar teamgenoten hem na de droomstart aanvankelijk tevergeefs naar het uitvak duwden, deed Sébastien Haller het ruim na elven in zijn uppie even dunnetjes over na de 1-5 zege op Sporting. Met de telefoon in de hand en de wedstrijdbal onder de arm zweepte hij de 1300 meegereisde en nog gekooide fans nog een paar keer op. ,,De media-afdeling van Ajax vroeg of ik een selfie wilde maken'', verklaarde hij. ,,Maar ik wilde onze fans op de achtergrond. Zij hebben ons zo goed gesteund. Je hoorde ze echt de hele wedstrijd.''  \n  \nZo ontstond een fraaie interactie en een feestelijk onderonsje, waarin de eerder dit jaar nog verguisde spits definitief werd omarmd. Het kan verkeren, want ruim een maand geleden werd Haller juist met gejuich naar de zijlijn begeleid na een zwak optreden tegen PSV in de strijd om de Johan Cruijff Schaal. En dat terwijl de lange spits na een turbulent half jaar juist met een schone lei wenste te beginnen. ,,Het voelt alsof ik geen rust heb gehad. Ik kijk uit naar het nieuwe seizoen, om met een goede basis te kunnen beginnen'', stelde Haller in april nog.  \n  \nDat terwijl zijn eerste optredens veelbelovend waren. Maar toen was daar de vergeten registratie voor de Europa League. Vanwege de blunder van zijn club verbeet Haller zich in zijn eentje, in zijn hotelkamer tijdens de vermakelijke Europese avonden. Corona hield zijn partner en twee kinderen immers nog in Londen. Dan belde dochter Ciara weer eens huilend op. ,,Zonder een familielid ben je niet in balans. En als je je balans verliest, wordt het moeilijker. Steeds als ik een dag vrij was, bedacht ik hoe ik bij mijn kinderen kon komen, maar dat was simpelweg onmogelijk.''  \n  \nHaller hunkerde naar een knuffel, een 'drug' voor hem. Dat het effect had op zijn spel, was volgens hem 'onvermijdelijk'. Waar zijn cijfers prima bleven, werd zijn spel wisselvallig. Ajax danste ondertussen met Dusan Tadic als valse spits door de Europa League. De voor 22,5 miljoen euro aangetrokken aanvaller leerde het zware leven van en de teneur rond een Ajax-spits kennen. Die beschreef voormalig topspits Pierre van Hooijdonk als volgt: ,,Als je geen baas boven baas bent zoals Kluivert of Van Basten, ben je al snel 'Ajax-onwaardig'. Ik houd daar niet zo van. Een spits moet goals maken. Doet hij dat niet, dan mag je hem daarop aanvallen.''  \n  \nScoorde Haller, dan hield het voetballend niet over. Toonde hij zich een degelijk aanspeelpunt, dan ontbrak het aan goals, was de mening alom. Maar Haller kende geen wrok. ,,Dat hoort bij een club als Ajax met al die geweldige spitsen uit het verleden. Ik hoop dat de mensen die me steunen, nu genoten hebben van me'', zei hij in Lissabon.  \n  \nNa het debacle tegen PSV (zijn eerste nederlaag bij Ajax) nam Haller in vier van de vijf wedstrijden de openingstreffer voor zijn rekening. In de eredivisie loopt hij één op één. Die vier goals verdubbelde hij als CL-debutant op een magische avond in de Portugese hoofdstad. ,,Een historische prestatie'', zei coach Erik ten Hag, die alleen 'een van de allergrootste iconen' Marco van Basten dat eerder zag flikken. ,,Dan zie je de kwaliteiten die deze spits heeft. Zijn gevoel voor positie, het afmaken van kansen, de mentaal ijzersterke speler die hij is. Fenomenaal.''  \n  \nEn over de beproevingen die Haller doorstond? ,,Dat was vreselijk. Natuurlijk heb ik hem proberen te steunen. Sébastien is een prachtig mens en een geweldige persoonlijkheid. Zo onverstoorbaar als hij ermee om is gegaan, door doelen te stellen en te bereiken, ik heb echt alleen maar complimenten voor hoe hij dat zelf heeft gemanaged.''  \n  \nDe man die diepe dalen kende, scoorde vorige week eerst tweemaal voor Ivoorkust en deed dat vervolgens afgelopen zaterdag ook voor Ajax tegen PEC. Gevraagd naar of hij inmiddels op zijn best was als Ajax-speler, bleef Haller bescheiden. Hij wilde het graag in de topduels laten zien. Vier dagen later klom hij in Lissabon de wolken in. ,,Wat een ongelooflijke avond\", zei hij. ,,Op dit soort wedstrijden wacht je je hele leven. Maar je moet maar afwachten of ze komen. Ik ben blij dat ik er nu bij ben. Deze avond had ik nooit willen missen.''","intensity":0,"negativity":0,"cluster_id":48,"similar_texts":"text418"},{"id":"60","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/2/7","title":"Het weer","text":"De dag begint grijs, daarna zon en vrijwel overal droog. Het wordt zo'n 20 graden. Ook in het weekend geregeld zon.","intensity":0,"negativity":0,"cluster_id":34,"similar_texts":"text563"},{"id":"61","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/hoe-picnic-frankrijk-en-duitsland-wil-veroveren-met-de-miljoenen-van-bill-gates-a4058588#20210917-79810-101","title":"Hoe Picnic Frankrijk en Duitsland wil veroveren met de miljoenen van Bill Gates","text":"Boodschappenbezorger Onlinesupermarkt Picnic krijgt van investeerders 600 miljoen euro om te groeien. Dat geld komt deels van de Bill & Melinda Gates Foundation.,Een kleine twee jaar na de vorige investeringsronde heeft onlinesupermarkt Picnic opnieuw kapitaal opgehaald om te blijven groeien. Een groep oude en nieuwe investeerders steekt er 600 miljoen euro in, zo werd donderdag bekend. Het geld is bedoeld om uit te breiden naar nieuwe steden, vooral in de groeimarkten Duitsland en Frankrijk.De jongste investeringsronde werd geleid door de Bill & Melinda Gates Foundation Trust, het investeringsvehikel achter de filantropische stichting van Microsoft-oprichter Bill Gates en zijn ex-vrouw. Zij steken voor het eerst geld in Picnic. Andere geldschieters legden al eerder kapitaal in, zoals NPM Capital van de familie Fentener van Vlissingen, De Hoge Dennen van Kruidvat-familie De Rijcke, en Hoyberg van Heineken-miljardair Dik Hoyer.Hoe Picnic uitkomt bij een investeerder van het formaat-Gates, met ruim 40 miljard beheerd kapitaal? Om te beginnen was het bedrijf op zoek naar een partij die „het soort bedragen aankan” die nodig zijn voor zijn ambitieuze plannen, aldus mede-oprichter van Picnic, Michiel Muller. „Maar je kijkt ook: wie past er bij de huidige investeerders? Want die zitten er voor de superlange termijn in. Dan kom je bij een paar namen uit.”Hoe groot het belang is dat de investeerders ontvangen in ruil voor hun geld, en hoeveel Picnic nu waard is, wil Muller niet kwijt. Wel bevestigt hij dat de supermarkt een zogeheten unicorn is, een bedrijf met een waardering van meer dan 1 miljard euro. „Maar dat was na de vorige investering, in 2019, al zo”, zegt hij. Toen haalde Picnic 250 miljoen euro op, na een kapitaalinjectie van ongeveer 100 miljoen in het voorjaar van 2017.GroeimarktDe nieuwe miljoenen zijn nodig omdat Picnic in rap tempo groeit. Zeker in het begin van de coronapandemie, in het voorjaar van 2020, nam de vraag naar thuisbezorgde boodschappen sneller toe dan aanbieders konden bijbenen. Dat de grootste paniek rond het virus nu voorbij lijkt, en winkels en restaurants weer open zijn, verandert daar volgens Muller weinig aan. Ook in steden waar Picnic al langer bezorgt, groeit het bedrijf nog altijd.Die aanhoudende vraag brengt nieuwe concurrenten met zich mee: kleinere, Nederlandse boodschappenbezorgers zoals Crisp en het verpakkingsloze Pieter Pot, maar ook grote internationale ‘flitsbezorgers’ als Gorillas en Getir. Zij beloven de klant dat ze zelfs de kleinste bestellingen – een fles olijfolie of een stuk gemberwortel – in een paar minuten in hun vierkante rugtassen aan huis bezorgen, en zijn bereid grote verliezen te lijden om een plekje op de markt te bemachtigen.\n\nLees ook: Binnen tien minuten je boodschappen thuis - is dit de nieuwste bubbel?\n\nMuller ziet zulke partijen niet als bedreiging, zegt hij. Picnic bedient vooral gezinnen, die er hun weekboodschappen bestellen. „Met alles erop en eraan: vers, diervoeding. Dat is echt iets anders dan wanneer je met vrienden op de bank ligt voetbal te kijken en het bier is op, en dat je dan zo’n bedrijf een sixpack laat bezorgen. Weekboodschappen in zo’n rugtas – dat gaat ook helemaal niet werken.”Miljard euro omzetWaar de vorige kapitaalinjectie vooral opging aan uitdenken en bouwen van een vernieuwend, geheel geautomatiseerd distributiecentrum bij Utrecht, zijn de miljoenen die nu zijn opgehaald vooral bedoeld om te groeien. Daarvoor zijn onder meer extra personeel, meer overslagcentra en meer elektrische bestelbusjes nodig. In Nederland, waar Picnic in 2014 begon, bezorgt het in meer dan 120 steden. Anders gezegd: ongeveer de helft van alle Nederlanders kan bij Picnic bestellen, aldus Muller. „Dat kan misschien 60 of 70 procent worden.”\n\nOm te groeien, moet je aanloopverliezen accepteren\n\nMichiel Muller Mede-oprichter van Picnic\n\nIn Duitsland is het bedrijf nog maar drie jaar actief, en dan alleen in de deelstaat Noordrijn-Westfalen. „Dus 95 procent van de Duitsers kan nog niet bij ons bestellen. En in Frankrijk zijn we pas begonnen, in Valenciennes. Dus daar zijn we in 99 procent van het land nog niet actief. Er is dus veel ruimte om te groeien, simpelweg door in nieuwe steden te openen.”Voor dit jaar mikt Picnic op een omzet van ongeveer een miljard euro, grofweg het dubbele van vorig jaar. Ook in voorgaande jaren wist Picnic de omzet ongeveer te verdubbelen. Daarmee is het bedrijf een serieuze concurrent voor Albert Heijn en Jumbo, met afstand de twee grootste supermarktketens van het land. Ook Jumbo kwam vorig jaar tot ongeveer 500 miljoen euro aan online-omzet. Van Albert Heijn zijn zulke cijfers niet bekend.Logische verliezenMaar winst maakt Picnic al jaren niet. In 2019, het laatste jaar waarover cijfers bekend zijn, leed het bedrijf 44 miljoen verlies. Vorig jaar was het verlies wel „kleiner” aldus Muller. De rode cijfers ziet hij als een logisch gevolg van Picnics groeistrategie. „In steden waar we twee jaar open zijn, zijn we winstgevend. Het punt is alleen: als je in nieuwe steden opent, en je bouwt een nieuw distributiecentrum, dan gaat je totale winstgevendheid omlaag. Om te groeien, moet je aanloopverliezen accepteren. Want als je zo’n heel groot gebouw neerzet, komt daar op de eerste dag maar één mandje boodschappen uit.”\n\nLees ook: Picnic verkoopt boodschappen, maar wil geen supermarkt zijn\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":70,"similar_texts":"text425"},{"id":"62","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/idt-overgenomen-door-britse-branchegenoot-superstruct-a4058626#20210917-79810-304","title":"ID&T overgenomen door Britse branchegenoot Superstruct","text":"Dance-organisatie Het Britse Superstruct neemt ID&T over. Met de overname lijkt het voor te sorteren op een volledig festivalseizoen vanaf volgend jaar.,De Nederlandse evenementenorganisator ID&T komt in Britse handen. Donderdag werd bekend dat de marktleider in dance-evenementen wordt ingelijfd door het Britse Superstruct, dat meerdaagse festivals als het Hongaarse Sziget en Parookaville in Weeze organiseert. ID&T is bekend van festivals als Defqon.1, Mysteryland, Milkshake en Thunderdome. In een ‘normaal’ festivaljaar trekken de evenementen ruim een miljoen bezoekers uit binnen- en buitenland. Over de overnameprijs worden geen mededelingen gedaan, maar die zou volgens het Financieele Dagblad tussen de 150 en 200 miljoen dollar liggen. Superstruct neemt ID&T over van investeerder Axar Capital. De Amerikaanse investeerder kreeg ID&T in 2016 in handen toen het de schulden van het failliete SFX overnam. Het is niet de eerste Nederlandse festivalorganisatie die Superstruct inlijft; dit voorjaar werd het Achterhoekse motorcross- en muziekfestival De Zwarte Cross overgenomen. Heel bijzonder dat Superstruct door de huidige situatie heen weet te kijkenDoor de samenwerking hopen Superstruct en ID&T van elkaar te kunnen leren. In een verklaring laat ID&T-directeur Ritty van Straalen weten tevreden te zijn met de overname. „Het is heel bijzonder dat Superstruct door de huidige situatie heen weet te kijken en het gezamenlijke potentieel van de twee organisaties ziet.”Harde groei vóór de coronacrisisDat er potentieel in de Nederlandse dance-organisator zit, blijkt uit de cijfers van ID&T vóór de coronacrisis. De dance-organisator groeide hard: in vier jaar steeg de omzet met 70 procent naar 108 miljoen euro in 2019. In dat jaar begonnen de gesprekken met Superstruct al.\n\nLees ook: Online of niet, dancefestival Defqon.1 moet altijd maar groter\n\nDe klap was fors toen vanwege de coronamaatregelen alle festivals werden verboden en de evenementensector bijna geheel tot stilstand kwam. De gesprekken tussen Superstruct en ID&T kwamen ook stil te liggen en vergeleken met het jaar ervoor verdampte 88 procent van de omzet van ID&T tot 12 miljoen euro. Voor festivalbezoekers die al toegangskaarten hebben gekocht, geldt dat die geldig blijven tot het moment dat er weer festivals georganiseerd mogen worden.Om het hoofd boven water te houden, viel ID&T terug op de loonsteun van de regering, en sloot het een noodlening af bij de Rabobank. Ook legden medewerkers vakantiegeld en salaris bijeen tot een lening van 3 miljoen euro aan ID&T. Dit alles kan nu worden terugbetaald, stelt Van Straalen. Tijdens de coronacrisis moest ID&T 40 procent van de 150 personeelsleden ontslaan. Inmiddels breidt het weer uit: de banen van zeker honderd medewerkers blijven dankzij de overname gegarandeerd behouden, aldus ID&T.Festivalzomer 2022Met de overname van ID&T lijkt Superstruct uit te gaan van een heropleving van de festivals vanaf 2022. Waar de Britten jaarlijks dertig grote evenementen organiseren in verschillende Europese landen, vindt het merendeel van de evenementen van ID&T plaats in Nederland. Volgens de laatste versoepelingen mogen er na 26 september weer overdag evenementen plaatsvinden met 75 van de procent capaciteit. Voor veel organisatoren komt dat echter te laat: de festivalzomer loopt al nagenoeg op zijn einde.ID&T posteerde zich afgelopen zomer als een voorvechter van de evenementenbranche, en spande een kort geding aan vanwege het kabinetsbesluit om grote evenementen te verbieden. Later trok het dit weer in. De dance-organisatie organiseerde de afgelopen weken ook de twee Unmute Us-demonstraties, waarbij tienduizenden deelnemers in Nederlandse steden achter muziektrucks aan liepen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":62,"similar_texts":"text593"},{"id":"63","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/118/1","title":"Ik hoef mijn vitaliteit niet te bewijzen","text":"### interview\n\nKun je het zo zien?' Kees van Kooten tilt zijn laptop op en draait die naar het raam achter hem. \"Kijk, hier staan mijn New Yorker-agenda's vanaf 1970 tot 2020. Soms denk ik bij mezelf: misschien word ik 84, of 85 of misschien wel 86, dat zou helemaal belachelijk zijn. Dan kijk ik hoeveel ruimte ik nog voor agenda's heb hier bij het raam en bepaal zo mijn levensprognose. Vervolgens telt hij hardop terwijl hij de beschikbare ruimte nogmaals inschat: \"2021, 2022, 2023, 2024, 2025, 2026, 2027. Inderdaad, als ik me hieraan houd, word ik 86.\"  \n  \nDe interviews met Kees van Kooten rond zijn tachtigste verjaardag vinden plaats via Zoom. Dat mag en kan de pret niet drukken. Als hij in beeld verschijnt, roept hij vrolijk in de camera: \"Dit is toch ook prachtig. Net echt.\" Het was zijn specialist die hem op het hart drukte geen fysieke interviews meer te geven. \"Hij zei: 'U bent nu tachtig, hebt vijf bypasses en ook nog een beperkt gezichtsvermogen. Doe het niet.' Daar houd ik me aan. Ik ontvang trouwens al anderhalf jaar niemand aan huis.\" Nieuwe foto's maken van Van Kooten zit er dus ook niet in, maar dat heeft ook een andere reden. \"Die hele fotografie in kranten is op hol geslagen. Niemand poseert meer normaal.\" En nu we toch bezig zijn: op tv hoeft hij ook niet meer.  \n  \nOver corona praat hij eigenlijk niet graag. \"Je wordt er hartstikke moe van. De verwarring is nog nooit zo groot geweest. Ik wil Max Verstappen hierbij graag alsnog feliciteren met zijn overwinning, maar ik heb op die tribunes in Zandvoort geen mondkapje gezien. Ondertussen mogen de festivals niet en kan mijn zoon Kasper zijn nieuwe show niet opvoeren. Het is één grote chaos en alles wat je zegt, draagt bij aan die chaos.\"  \n  \nNee, dan liever de aanleiding van dit gesprek, het feit dat hij vorige maand tachtig jaar is geworden. Niet te geloven, vindt hij zelf. Van Kooten is nu bijvoorbeeld al elf jaar ouder dan zijn vader ooit geworden is. \"Je schaamt je eigenlijk een beetje. Je denkt dat je geen recht hebt op alle jaren die jij al hebt geleefd na de overlijdensdatum van je ouders. Mijn vader had het verdiend minstens net zo lang te leven als ik. Er is altijd een gevoel van oneerlijkheid, maar daar moet je dan maar blij mee zijn. Je moet het beste maken van het voorschot dat je hebt gekregen.\"  \n  \nTer gelegenheid van dit kroonjaar stelde Van Kooten de bundel De tachtigjarige vrede samen met een keuze uit de 27 boeken die uitkwamen bij de Bezige Bij. (Van Kooten publiceerde ook bij uitgeverij de Harmonie, maar dat materiaal ontbreekt in deze door hem zelf samengestelde bloemlezing.)  \n  \nWaar heeft u op gelet bij de selectie van de verhalen?  \n  \n\"Ik wilde het zo breed mogelijk maken. Wat verdriet erin, wat vreugde, een beetje satire. Ook heb ik bij elk verhaal gekeken of het typerend was voor de tijd. Veel 'treitertrends', waar ik in 1964 mee begon, waren dat. Daarbij kan je als lezer met een glimlach terugdenken: 'Jeetje, werd er toen zo nog op een onderwerp als homo's gereageerd?' Het moest dus een zekere actualiteit hebben. \"  \n  \n\" Verder heb ik mijn verhalen nog eens heel streng gelezen op het punt van waarheidsgetrouwheid. Ik heb de neiging om soms een leugentje om bestwil te schrijven, omdat dit een alinea leuker maakt of een verhaal komisch doet eindigen. Gaandeweg dacht ik bij het samenstellen van de bundel: ik moet de lezer in vertrouwen nemen. Als iets niet klopt of ik mij sympathieker heb voorgedaan dan ik was, dan zet ik een asterisk in de tekst en verklaar mij onderaan de pagina nader.\"  \n  \nToch heeft het iets vreemds, dat herschrijven. Een schilder zal een door hem vervaardigd werk zelden nog eens dunnetjes over doen.  \n  \n\"Misschien wel als het een portretschilder is die iemand op tachtigjarige leeftijd opnieuw moet schilderen op verzoek van de geportretteerde. Een schilder maakt toch soms ook verschillende versies van een doek? Misschien is het dan geen kwestie van verbeteren, maar hetzelfde schilderen bij ander licht en vanuit een andere hoek. Ik heb mijzelf bij het herschrijven trouwens eerder minder sympathiek dan sympathieker gemaakt.\"  \n  \nDe Kees van Kooten die nu in de verhalen naar voren komt, staat dichter bij de werkelijkheid dan toen het verhaal geschreven werd?  \n  \n\"Het is allemaal wat directer en eerlijker. Minder koket. Ik heb een neiging tot koketterie en alles wat naar mijn gevoel daarnaar zweemde, heb ik eruit gehaald of verbeterd. Met uitleg dus, want de klant moet wel weten dat het om hetzelfde product gaat en wat eraan veranderd is.\"  \n  \nWe leven in een tijd waarin niet alles wat vroeger geschreven werd nog kan in de ogen van sommigen. Heeft u daar nog rekening mee gehouden?  \n  \n\"De allereerste treitertrend die ik in 1964 schreef, heette Homo, die ging over een man die vertelt dat hij een heel goede huisvriend heeft die homo is. Bert heet hij. En hij vindt dat dit moet kunnen. Om inzicht te krijgen in de 'homofiel' vraagt hij Bert met wie hij het liefste naar bed zou willen, met ene Peter of met hem. 'Je kent Peter, weke ogen, brilletje', zegt hij dan. Uiteindelijk antwoordt Bert: met Peter. De verteller is beledigd.  \n  \nZo'n verhaal kan nu prima, maar was toen gewaagd. Die afgewezen man werd eenduidig geïnterpreteerd als: wat een lul. Ik ben nog steeds erg tevreden met het verhaal en heb het zo laten staan.  \n  \nVerder hebben we in de bundel bij elk verhaal een jaartal gezet. Het jaar waarin het verhaal speelde of waarin het werd geschreven.\"  \n  \nJohn Cleese kwam een tijd geleden onder vuur te liggen, omdat in een aflevering van het door hem in de jaren zeventig geschreven Fawlty Towers een personage allerlei racistische taal uitslaat. Die episode wordt nu voorafgegaan door een disclaimer. Wat vindt u daarvan?  \n  \n\"We zijn een beetje doorgeschoten in die keurigheid. Alsof iemand ooit op het idee zou komen dat Cleese dat allemaal echt gemeend heeft. Het is raar allemaal.\"  \n  \nU maakt nog elk jaar compilaties uit de tv-programma's die u met Wim de Bie heeft gemaakt aansluitend bij het thema van de Boekenweek. Komen daar nu ook disclaimers bij te staan? Jacobse en Van Es zeggen dingen die volgens aanhangers van de woke-beweging ook niet meer door de beugel kunnen.  \n  \n\"Die compilatie zou wemelen van de disclaimers. Dan zou ik dat in het licht van satire het liefst ongelooflijk gaan overdrijven. Bij elke scène zeggen: Beste mensen, sorry! Echt heel erg sorry!\"  \n  \nIs dit nog een leuke tijd om satire te bedrijven?  \n  \n\"Dat is het altijd.\"  \n  \nSpreekt u Wim de Bie nog vaak?  \n  \n\"We bellen veel en schieten dan vaak hartelijk in de lach. En dan zeggen we: 'Wat zouden moeder en zoon Van Putten hierover gezegd hebben?' We vullen dat gat in onze appreciatie graag in. Maar het is goed zo. We zijn op het juiste moment gestopt.\"  \n  \nAbba is ook weer bij elkaar.  \n  \n\"En de Rolling Stones gaan gewoon door met een andere drummer. Wim en ik voelen geen aandrang. We willen alleen onszelf nog amuseren.\"  \n  \nEr staan twee verhalen in de bundel waar het jaartal 2021 bij staat. Nu las ik een tijdje geleden een interview met u waarin u zei dat u met schrijverspensioen was.  \n  \n\"Dat zeg ik wel vaker. Een beetje Tom Dumoulin-achtig. Hardop zeggen dat je ermee uitscheidt. Dat is natuurlijk onzekerheid. Je hoopt dat vanuit een aantal kanten en zeker vanuit de uitgeverij, wordt gezegd: 'Doe dat nou niet'. Maar ik heb wel het gevoel dat ik min of meer met pensioen ben.\"  \n  \nIs het schrijven lastiger geworden naarmate u ouder werd?  \n  \n\"Ik moet weleens denken aan Sjaak Swart, een voetballer van lang geleden, die er nog altijd is. Die mag graag vertellen dat hij elke ochtend wanneer hij opstaat nog iets heeft van: kom maar op met die dag. Die strijdlust raak je als schrijver op een gegeven moment kwijt. Je hebt al je schijnbewegingen wel gemaakt en je weet dat er geen nieuwe meer bij komen. Je hebt jezelf 'vastgeschilderd' in een hoek van je schrijfkamer. Maar dan lees of herlees ik wat, in The New Yorker bijvoorbeeld. De Amerikaanse schrijvers die daarin schrijven en geschreven hebben, heb ik altijd gelezen en ook veel vertaald. Ik kan me voorstellen dat ik daar nog eens mee doorga, met dat vertalen en het zoeken naar nieuwe, komische schrijvers. Wat betreft mijzelf zou ik niet meer weten wat ik nog moet toevoegen, ik heb alles wel verteld.  \n  \nWat ik nog wel doe om mijn woede kwijt te kunnen, is het maken van anagrammen. Het is zo'n genoegdoening als je van een naam door letteromzetting een nieuwe naam kunt maken die precies beschrijft wat er met die persoon aan de hand is. Dan heb je zo'n lekker opgelucht gevoel. Zo van: het zat er altijd al in, zie je wel! Ik ga je er een geven, een primeur. Ja? Het anagram van Mark Rutte is ... kamertrut!  \n  \nHeerlijk toch? Als ik er eenmaal een bedacht heb, ga ik 'm checken. Dan is het geluk volkomen en het gelijk volmaakt. Dus lees ik in Van Dale: 'een trut is een huisvrouw'. En dat is Rutte ook zo langzamerhand. Dat wijverige lachen. Dat wijzen in de menigte, alsof 'Ha, ha, daar staat een bekende'. Het is allemaal even erg. Een trut is dus een huisvrouw, 'die het onderhoud van haar kamer vergeet', aldus wederom Van Dale. Een slordige huisvrouw dus. Mark Rutte, kamertrut.\"  \n  \nEen aantal jaren geleden kreeg u een hartinfarct en die vijf bypasses. Dat leidde tot het uiterst vrolijke en vitale boek Leve het welwezen. Is schrijven toch niet een fijne manier om het lichamelijke verval en het voortschrijden der tijd te maskeren? En iets om tot aan de laatste snik mee door te gaan?  \n  \n\"Ik hoef niet zozeer mijn vitaliteit te bewijzen. Die pretentie heb ik ook helemaal niet. Als mensen met deze bloemlezing een paar gezellige uren hebben, dan is dat prima.\"  \n  \nDe titel van de bundel, De tachtigjarige vrede, is dat nu een samenvatting van uw leven tot nu toe of gewoon een woordspeling op De Tachtigjarige Oorlog?  \n  \n\"Nee, het is geen woordspeling. Ik heb vrede met het tachtig jaar oud zijn. Ik ben daar ontspannen in en dankbaar. En dan ben ik ondanks alles ook nog redelijk gezond. Dat is het, meer niet.\" \"  \n  \nKees van Kooten  \n  \nDe tachtigjarige vrede  \n  \nDe Bezige Bij; 304 blz. €22,99","intensity":1,"negativity":0,"cluster_id":46,"similar_texts":"text397"},{"id":"64","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/118/1","title":"Ik hoef mijn vitaliteit niet te bewijzen","text":"### interview\n\nKun je het zo zien?' Kees van Kooten tilt zijn laptop op en draait die naar het raam achter hem. \"Kijk, hier staan mijn New Yorker-agenda's vanaf 1970 tot 2020. Soms denk ik bij mezelf: misschien word ik 84, of 85 of misschien wel 86, dat zou helemaal belachelijk zijn. Dan kijk ik hoeveel ruimte ik nog voor agenda's heb hier bij het raam en bepaal zo mijn levensprognose. Vervolgens telt hij hardop terwijl hij de beschikbare ruimte nogmaals inschat: \"2021, 2022, 2023, 2024, 2025, 2026, 2027. Inderdaad, als ik me hieraan houd, word ik 86.\"  \n  \nDe interviews met Kees van Kooten rond zijn tachtigste verjaardag vinden plaats via Zoom. Dat mag en kan de pret niet drukken. Als hij in beeld verschijnt, roept hij vrolijk in de camera: \"Dit is toch ook prachtig. Net echt.\" Het was zijn specialist die hem op het hart drukte geen fysieke interviews meer te geven. \"Hij zei: 'U bent nu tachtig, hebt vijf bypasses en ook nog een beperkt gezichtsvermogen. Doe het niet.' Daar houd ik me aan. Ik ontvang trouwens al anderhalf jaar niemand aan huis.\" Nieuwe foto's maken van Van Kooten zit er dus ook niet in, maar dat heeft ook een andere reden. \"Die hele fotografie in kranten is op hol geslagen. Niemand poseert meer normaal.\" En nu we toch bezig zijn: op tv hoeft hij ook niet meer.  \n  \nOver corona praat hij eigenlijk niet graag. \"Je wordt er hartstikke moe van. De verwarring is nog nooit zo groot geweest. Ik wil Max Verstappen hierbij graag alsnog feliciteren met zijn overwinning, maar ik heb op die tribunes in Zandvoort geen mondkapje gezien. Ondertussen mogen de festivals niet en kan mijn zoon Kasper zijn nieuwe show niet opvoeren. Het is één grote chaos en alles wat je zegt, draagt bij aan die chaos.\"  \n  \nNee, dan liever de aanleiding van dit gesprek, het feit dat hij vorige maand tachtig jaar is geworden. Niet te geloven, vindt hij zelf. Van Kooten is nu bijvoorbeeld al elf jaar ouder dan zijn vader ooit geworden is. \"Je schaamt je eigenlijk een beetje. Je denkt dat je geen recht hebt op alle jaren die jij al hebt geleefd na de overlijdensdatum van je ouders. Mijn vader had het verdiend minstens net zo lang te leven als ik. Er is altijd een gevoel van oneerlijkheid, maar daar moet je dan maar blij mee zijn. Je moet het beste maken van het voorschot dat je hebt gekregen.\"  \n  \nTer gelegenheid van dit kroonjaar stelde Van Kooten de bundel De tachtigjarige vrede samen met een keuze uit de 27 boeken die uitkwamen bij de Bezige Bij. (Van Kooten publiceerde ook bij uitgeverij de Harmonie, maar dat materiaal ontbreekt in deze door hem zelf samengestelde bloemlezing.)  \n  \nWaar heeft u op gelet bij de selectie van de verhalen?  \n  \n\"Ik wilde het zo breed mogelijk maken. Wat verdriet erin, wat vreugde, een beetje satire. Ook heb ik bij elk verhaal gekeken of het typerend was voor de tijd. Veel 'treitertrends', waar ik in 1964 mee begon, waren dat. Daarbij kan je als lezer met een glimlach terugdenken: 'Jeetje, werd er toen zo nog op een onderwerp als homo's gereageerd?' Het moest dus een zekere actualiteit hebben. \"  \n  \n\" Verder heb ik mijn verhalen nog eens heel streng gelezen op het punt van waarheidsgetrouwheid. Ik heb de neiging om soms een leugentje om bestwil te schrijven, omdat dit een alinea leuker maakt of een verhaal komisch doet eindigen. Gaandeweg dacht ik bij het samenstellen van de bundel: ik moet de lezer in vertrouwen nemen. Als iets niet klopt of ik mij sympathieker heb voorgedaan dan ik was, dan zet ik een asterisk in de tekst en verklaar mij onderaan de pagina nader.\"  \n  \nToch heeft het iets vreemds, dat herschrijven. Een schilder zal een door hem vervaardigd werk zelden nog eens dunnetjes over doen.  \n  \n\"Misschien wel als het een portretschilder is die iemand op tachtigjarige leeftijd opnieuw moet schilderen op verzoek van de geportretteerde. Een schilder maakt toch soms ook verschillende versies van een doek? Misschien is het dan geen kwestie van verbeteren, maar hetzelfde schilderen bij ander licht en vanuit een andere hoek. Ik heb mijzelf bij het herschrijven trouwens eerder minder sympathiek dan sympathieker gemaakt.\"  \n  \nDe Kees van Kooten die nu in de verhalen naar voren komt, staat dichter bij de werkelijkheid dan toen het verhaal geschreven werd?  \n  \n\"Het is allemaal wat directer en eerlijker. Minder koket. Ik heb een neiging tot koketterie en alles wat naar mijn gevoel daarnaar zweemde, heb ik eruit gehaald of verbeterd. Met uitleg dus, want de klant moet wel weten dat het om hetzelfde product gaat en wat eraan veranderd is.\"  \n  \nWe leven in een tijd waarin niet alles wat vroeger geschreven werd nog kan in de ogen van sommigen. Heeft u daar nog rekening mee gehouden?  \n  \n\"De allereerste treitertrend die ik in 1964 schreef, heette Homo, die ging over een man die vertelt dat hij een heel goede huisvriend heeft die homo is. Bert heet hij. En hij vindt dat dit moet kunnen. Om inzicht te krijgen in de 'homofiel' vraagt hij Bert met wie hij het liefste naar bed zou willen, met ene Peter of met hem. 'Je kent Peter, weke ogen, brilletje', zegt hij dan. Uiteindelijk antwoordt Bert: met Peter. De verteller is beledigd.  \n  \nZo'n verhaal kan nu prima, maar was toen gewaagd. Die afgewezen man werd eenduidig geïnterpreteerd als: wat een lul. Ik ben nog steeds erg tevreden met het verhaal en heb het zo laten staan.  \n  \nVerder hebben we in de bundel bij elk verhaal een jaartal gezet. Het jaar waarin het verhaal speelde of waarin het werd geschreven.\"  \n  \nJohn Cleese kwam een tijd geleden onder vuur te liggen, omdat in een aflevering van het door hem in de jaren zeventig geschreven Fawlty Towers een personage allerlei racistische taal uitslaat. Die episode wordt nu voorafgegaan door een disclaimer. Wat vindt u daarvan?  \n  \n\"We zijn een beetje doorgeschoten in die keurigheid. Alsof iemand ooit op het idee zou komen dat Cleese dat allemaal echt gemeend heeft. Het is raar allemaal.\"  \n  \nU maakt nog elk jaar compilaties uit de tv-programma's die u met Wim de Bie heeft gemaakt aansluitend bij het thema van de Boekenweek. Komen daar nu ook disclaimers bij te staan? Jacobse en Van Es zeggen dingen die volgens aanhangers van de woke-beweging ook niet meer door de beugel kunnen.  \n  \n\"Die compilatie zou wemelen van de disclaimers. Dan zou ik dat in het licht van satire het liefst ongelooflijk gaan overdrijven. Bij elke scène zeggen: Beste mensen, sorry! Echt heel erg sorry!\"  \n  \nIs dit nog een leuke tijd om satire te bedrijven?  \n  \n\"Dat is het altijd.\"  \n  \nSpreekt u Wim de Bie nog vaak?  \n  \n\"We bellen veel en schieten dan vaak hartelijk in de lach. En dan zeggen we: 'Wat zouden moeder en zoon Van Putten hierover gezegd hebben?' We vullen dat gat in onze appreciatie graag in. Maar het is goed zo. We zijn op het juiste moment gestopt.\"  \n  \nAbba is ook weer bij elkaar.  \n  \n\"En de Rolling Stones gaan gewoon door met een andere drummer. Wim en ik voelen geen aandrang. We willen alleen onszelf nog amuseren.\"  \n  \nEr staan twee verhalen in de bundel waar het jaartal 2021 bij staat. Nu las ik een tijdje geleden een interview met u waarin u zei dat u met schrijverspensioen was.  \n  \n\"Dat zeg ik wel vaker. Een beetje Tom Dumoulin-achtig. Hardop zeggen dat je ermee uitscheidt. Dat is natuurlijk onzekerheid. Je hoopt dat vanuit een aantal kanten en zeker vanuit de uitgeverij, wordt gezegd: 'Doe dat nou niet'. Maar ik heb wel het gevoel dat ik min of meer met pensioen ben.\"  \n  \nIs het schrijven lastiger geworden naarmate u ouder werd?  \n  \n\"Ik moet weleens denken aan Sjaak Swart, een voetballer van lang geleden, die er nog altijd is. Die mag graag vertellen dat hij elke ochtend wanneer hij opstaat nog iets heeft van: kom maar op met die dag. Die strijdlust raak je als schrijver op een gegeven moment kwijt. Je hebt al je schijnbewegingen wel gemaakt en je weet dat er geen nieuwe meer bij komen. Je hebt jezelf 'vastgeschilderd' in een hoek van je schrijfkamer. Maar dan lees of herlees ik wat, in The New Yorker bijvoorbeeld. De Amerikaanse schrijvers die daarin schrijven en geschreven hebben, heb ik altijd gelezen en ook veel vertaald. Ik kan me voorstellen dat ik daar nog eens mee doorga, met dat vertalen en het zoeken naar nieuwe, komische schrijvers. Wat betreft mijzelf zou ik niet meer weten wat ik nog moet toevoegen, ik heb alles wel verteld.  \n  \nWat ik nog wel doe om mijn woede kwijt te kunnen, is het maken van anagrammen. Het is zo'n genoegdoening als je van een naam door letteromzetting een nieuwe naam kunt maken die precies beschrijft wat er met die persoon aan de hand is. Dan heb je zo'n lekker opgelucht gevoel. Zo van: het zat er altijd al in, zie je wel! Ik ga je er een geven, een primeur. Ja? Het anagram van Mark Rutte is ... kamertrut!  \n  \nHeerlijk toch? Als ik er eenmaal een bedacht heb, ga ik 'm checken. Dan is het geluk volkomen en het gelijk volmaakt. Dus lees ik in Van Dale: 'een trut is een huisvrouw'. En dat is Rutte ook zo langzamerhand. Dat wijverige lachen. Dat wijzen in de menigte, alsof 'Ha, ha, daar staat een bekende'. Het is allemaal even erg. Een trut is dus een huisvrouw, 'die het onderhoud van haar kamer vergeet', aldus wederom Van Dale. Een slordige huisvrouw dus. Mark Rutte, kamertrut.\"  \n  \nEen aantal jaren geleden kreeg u een hartinfarct en die vijf bypasses. Dat leidde tot het uiterst vrolijke en vitale boek Leve het welwezen. Is schrijven toch niet een fijne manier om het lichamelijke verval en het voortschrijden der tijd te maskeren? En iets om tot aan de laatste snik mee door te gaan?  \n  \n\"Ik hoef niet zozeer mijn vitaliteit te bewijzen. Die pretentie heb ik ook helemaal niet. Als mensen met deze bloemlezing een paar gezellige uren hebben, dan is dat prima.\"  \n  \nDe titel van de bundel, De tachtigjarige vrede, is dat nu een samenvatting van uw leven tot nu toe of gewoon een woordspeling op De Tachtigjarige Oorlog?  \n  \n\"Nee, het is geen woordspeling. Ik heb vrede met het tachtig jaar oud zijn. Ik ben daar ontspannen in en dankbaar. En dan ben ik ondanks alles ook nog redelijk gezond. Dat is het, meer niet.\" \"  \n  \nKees van Kooten  \n  \nDe tachtigjarige vrede  \n  \nDe Bezige Bij; 304 blz. €22,99","intensity":1,"negativity":0,"cluster_id":66,"similar_texts":"text741"},{"id":"65","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/ilja-leonard-pfeijffer-schrijft-boekenweekgeschenk-a4058554#20210917-79810-108","title":"Ilja Leonard Pfeijffer schrijft Boekenweekgeschenk","text":"Boekenweek Het Boekenweekgeschenk zal worden geschreven door Ilja Leonard Pfeijffer. Het essay, over het Boekenweekthema ‘eerste liefde’, wordt geschreven door Marieke Lucas Rijneveld.,Schrijver Ilja Leonard Pfeijffer is komend jaar de auteur van het Boekenweekgeschenk, de novelle die tijdens de Boekenweek gratis weggegeven wordt in de boekhandel, bij aanschaf van 15 euro aan boeken. Marieke Lucas Rijneveld is gekozen als schrijver van het Boekenweekessay. Dat maakte de organisator van de Boekenweek, de Stichting CPNB, donderdagmiddag bekend. De novelle voor de Boekenweek is het eerste fictiewerk dat Pfeijffer schrijft na zijn internationale doorbraak met de bestsellerroman Grand Hotel Europa (2018).Daarmee zet de CPNB twee literaire kanonnen in voor de komende campagneweek van de boekenbranche; auteurs met een stevige literaire reputatie en wier laatste titels een bestsellerstatus verwierven. De namen van de auteurs worden nu pas bekendgemaakt, maar Pfeijffer en Rijneveld zijn al maanden geleden gevraagd en begonnen met schrijven.\n\nLees ook een dubbelinterview met Ilja Pfeijffer en zijn geliefde Stella Seitun: ‘Aan een ander denken is geen modieuze gedachte’\n\nLiefdeDe ‘eerste liefde’ zal het thema van de 87ste Boekenweek zijn – en zowel Pfeijffer als Rijneveld laten in een persbericht van de CPNB weten dat hun publicatie dat thema zal volgen. Pfeijffer heeft zijn novelle „heel nadrukkelijk speciaal toegespitst op de gelegenheid”: „Het sluit aan bij het thema van de eerste liefde, het gaat over het belang van verhalen en het is een ode aan al die boekhandelaren en bibliothecarissen.” Eerder schreef Pfeijffer ook over de (virtuele) liefde in zijn roman Peachez, een romance (2017).Rijneveld, die niet eerder essays in boekvorm publiceerde en nu de jongste auteur in de geschiedenis van het Boekenweekessay wordt, zal „de liefde vieren, in al haar facetten, in al haar verschijningen” in het essay. De nieuwste, alom bejubelde roman van Rijneveld, Mijn lieve gunsteling, handelt over een ‘verboden’ liefde tussen een volwassen man en een pubermeisje.De Boekenweek vindt komend jaar plaats in de eerste week van maart – een terugkeer naar het vaste moment in het jaar, nadat de Boekenweek dit jaar in de zomer plaatsvond, vanwege de coronapandemie. Dit jaar schreven Hanna Bervoets en Roxane van Iperen het Boekenweekgeschenk en Boekenweekessay.\n\nLees ook: Hanna Bervoets over haar Boekenweekgeschenk: ‘Ik ben niet zo met het heden bezig’\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":49,"similar_texts":"text434"},{"id":"66","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/18/3","title":"IMF-topvrouw onder vuur om China","text":"Nobelprijswinnaar en voormalig hoofdeconoom van de Wereldbank Paul Romer is kritisch op topvrouw Kristalina Georgieva van het Internationaal Monetair Fonds (IMF). Zij wordt ervan beschuldigd dat ze vroeger als topbestuurder van de Wereldbank druk heeft uitgeoefend op personeel om de positie van China in een economische ranglijst van landen beter te doen voorkomen.  \n  \nRomer zegt dat tijdens zijn tijd bij de Wereldbank sprake was van een 'gebrek aan integriteit' bij het leiderschap, onder anderen bij Georgieva. Romer werd in het najaar van 2016 hoofdeconoom van de Wereldbank, maar vertrok alweer in januari 2018. Dat had mede te maken met aanvaringen met collega's, onder meer over de wijze waarop rapporten werden opgesteld.  \n  \nGeorgieva zou vanuit de top van de Wereldbank hebben aangedrongen op bepaalde aanpassingen waardoor China iets beter uit de verf kwam in een rapport over internationaal zakendoen. Georgieva heeft laten weten het fundamenteel oneens te zijn met de beschuldigingen die komen van een advocatenkantoor dat onderzoek deed in opdracht van de Wereldbank.","intensity":0,"negativity":0,"cluster_id":43,"similar_texts":"text698"},{"id":"67","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=6c8f020befd96d58bd2c#/pages/24-25","title":"In het kort","text":"In het kort\n\nBeleggersclub VEB onderzocht 200 adviezen van analisten van banken betrokken bij beursnoteringen. \n\nTrend: als analist voor dezelfde bank werkte die een bedrijf naar de beurs bracht, werd het oordeel zelden negatief. Ook het koersdoel is hoger.\n\nDat is een risico voor beleggers die blijven varen op de onafhankelijkheid van analisten, aldus de VEB.","intensity":0,"negativity":0,"cluster_id":35,"similar_texts":"text30"},{"id":"68","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/26/2","title":"Is er altijd sprake van fraude als ik een telefoontje krijg van de bank?","text":"U bent onlangs veranderd van bank en heeft gebruikgemaakt van een overstapservice, zodat u dertien maanden lang twee bankrekeningen heeft. Nu belt de nieuwe bank u op, zogenaamd om fraude te voorkomen. U schrikt hiervan en denkt dat dit een oplichter is.  \n  \nVeel mensen denken dat de bank nooit belt en zijn gealarmeerd als dat wel gebeurt. Maar soms is het telefoontje toch echt. De bank kan u bellen om u ervoor te waarschuwen dat u slachtoffer bent van fraude en om aan te kondigen dat uw rekening en pasjes tijdelijk geblokkeerd worden. De bank kan u ook vragen stellen over uw transacties, omdat u verdacht wordt van betrokkenheid bij witwassen. Volgens de bank bent u dan verplicht om hun informatie over die transacties te verschaffen.  \n  \nMaar er kan wel degelijk sprake zijn van fraude. Criminelen kunnen het telefoonnummer van uw bank kapen en u bellen. Als u het nummer controleert, ziet u dat dit bijvoorbeeld de alarmlijn is van ING (020 22 888 00). Als u dit nummer heeft opgeslagen in uw telefoon, dan krijgt u de melding dat ING belt. Dat wekt vertrouwen, maar ten onrechte. Deze truc staat bekend als nummerspoofing. 'Spoofing' betekent nabootsen of namaken. Een crimineel kan via een of ander Oost-Europees land aan praktisch ieder Nederlands telefoonnummer komen en zich voordoen als wie of wat hij of zij maar wil.  \n  \nDus als de Belastingtelefoon of ING Alarmlijn u belt, kunt u niet weten wie daar achter zit. Sterker nog, u weet zelfs niet eens van welke locatie er wordt gebeld. Iemand die met een 020-nummer belt, hoeft helemaal niet in Amsterdam te zitten.  \n  \nHet verhaal van criminelen is soms nauwelijks van echt te onderscheiden. Let dus goed op wat de beller van u wil. Hij kan u informeren over een blokkade, of vragen naar informatie over uw transacties. Maar een echte medewerker vraagt u nooit om iets te doen of gegevens te delen waarmee hij toegang kan krijgen tot uw rekening. U moet dus nooit op links klikken, de besturing van uw telefoon of computer uit handen geven, inloggegevens delen of overboekingen doen. Als u twijfelt, hang dan op en bel zelf de bank op. Niet via een nummer dat ze u hebben gestuurd, maar dat u zelf heeft opgezocht. Of ga langs bij het lokale kantoor van uw bank.  \n  \nDigitalisering maakt alles makkelijk. Helaas zijn criminelen vaak eerder op de hoogte van dit gemak dan u. Wie een overboeking doet naar het oude rekeningnummer van iemand die is overgestapt naar een andere bank, krijgt sinds kort diens nieuwe rekeningnummer te zien. Dat vereenvoudigt het veranderen van bank. Een crimineel kan op deze manier aan informatie komen, waarmee hij u ervan kan overtuigen dat hij werkelijk bij de bank werkt.  \n  \nBekijk de website veiligbankieren.nl om meer te leren en laat vrees voor fraude u niet weerhouden van een overstap naar een andere bank. Hoe actiever u bent, hoe alerter.  \n  \n-  \n  \nReinout van der Heijden is hoofdredacteur van de Geldgids. Zelf een vraag? geldvraag@volkskrant.nl","intensity":0,"negativity":1,"cluster_id":26,"similar_texts":"text233"},{"id":"69","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/35/2","title":"Jaap van Zweden in 2024 weg bij New York Philharmonic","text":"De Nederlandse dirigent Jaap van Zweden heeft zijn vertrek aangekondigd als maestro van het New York Philarmonic Orchestra, een van de beste orkesten ter wereld. In 2024 geeft hij zijn positie als chef-dirigent na zes seizoenen op.  \n  \nIn een interview met The New York Times zegt Van Zweden (60) dat hij meer tijd met zijn gezin wil doorbrengen. Dat besluit nam hij toen hij vanwege de coronacrisis noodgedwongen minder reisde. 'Het is niet uit frustratie, het is niet uit woede, het is niet vanwege een moeilijke situatie', zegt hij tegen de krant. 'Het is gewoon uit vrijheid.'  \n  \nAls Van Zweden over drie jaar aftreedt, is zijn ambtstermijn bij het Philarmonic de kortste sinds de Franse dirigent Pierre Boulez in 1977 afzwaaide. Eerder voerden ook illustere namen als Gustav Mahler (1909-1911), Willem Mengelberg (1922-1930) en Leonard Bernstein (1958-1969) het orkest aan.  \n  \nAls violist werd Van Zweden in 1979 de jongste concertmeester van het Koninklijk Concertgebouworkest in Amsterdam. Die positie zou hij tot 1995 blijven vervullen. Dat jaar begon zijn carrière als dirigent.","intensity":0,"negativity":1,"cluster_id":19,"similar_texts":"text208"},{"id":"70","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/11/2","title":"Jongeren gebruiken meer antidepressiva","text":"### Apotheken\n\nZo'n 51.000 jongeren tussen de 6 en 24 jaar kregen vorig jaar een antidepressivum voorgeschreven. Dat is 4 procent meer dan in 2019. Daarmee is de groei sterker dan het jaar ervoor (2,6 procent) en 2018 (0,1 procent), meldt de Stichting Farmaceutische Kengetallen (SFK) in het vaktijdschrift Pharmaceutisch Weekblad. SFK baseert zich op gegevens van openbare apotheken. De meerderheid van de jongeren die antidepressiva slikt is ouder dan achttien jaar (87 procent). \"Het zijn de jongvolwassenen die vaker antidepressiva zijn gaan gebruiken, terwijl het aantal tieners juist wat afnam\", aldus SFK.","intensity":0,"negativity":0,"cluster_id":64,"similar_texts":"text624"},{"id":"71","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/kaag-houdt-woord-en-stapt-op-als-minister-blijft-aan-als-partijleider-a4058666#20210917-79810-101","title":"Kaag houdt woord — haar vertrek zal haar positie in de formatie niet verzwakken","text":"Vertrek minister Een motie van afkeuring tegen demissionair minister Kaag (D66) en Bijleveld (CDA) was voor de eerste reden  op te stappen. ,Meteen na haar aftreden als minister van Buitenlandse Zaken, donderdagavond net voor acht uur, gaf D66-leider Sigrid Kaag eerst Mark Rutte (VVD) een boks. Die was in april van dit jaar níét opgestapt als premier na een motie van afkeuring tegen hem. Kaag draaide zich om naar minister van Defensie Ank Bijleveld (CDA), maar keek haar bij de boks niet aan. Ze miste, hun vuisten raakten elkaar ergens aan de zijkant. Ook tegen Bijleveld werd een motie van afkeuring aangenomen, net als bij Kaag om haar rol in de slecht verlopen evacuatie van Afghanen die voor Nederland hadden gewerkt. Maar Bijleveld blijft minister.In het kabinetsvak had Kaag net daarvoor gezegd: „In míjn opvatting over democratie en cultuur van ons bestuur moet een minister gaan als het beleid wordt afgekeurd.”Daar waren dus, in haar directe omgeving, ook ándere opvattingen over.Kaag klonk geëmotioneerd. Ze zei buiten de grote debatzaal dat ze een „prachtambt” had gehad, en dat het ministerschap voor haar „een roeping” was geweest.Vanaf half vier ’s middags, toen bleek dat de ChristenUnie de motie van afkeuring tegen haar zou steunen en er dus een meerderheid was in de Tweede Kamer, was al zo goed als zeker dat ze zou vertrekken.Ze kon nauwelijks nog iets anders beslissen: op 1 april, na het debat waarin Rutte was gebleven ondanks een motie van afkeuring, had Kaag gezegd dat zíj „de consequenties” zou hebben genomen van zo’n motie. Zíj zou zijn opgestapt. „Maar ik ben een ander mens.” Die uitspraak leidde tot hevige irritatie bij de VVD.‘Vreselijk nieuws’Een motie van wantrouwen tegen Kaag, die geldt als veel zwaarder dan een motie van afkeuring, werd donderdagavond níét aangenomen. Zo ging het ook bij Rutte, toen in april was gebleken dat hij onwaarheden had verteld over een gesprek in de kabinetsformatie. Voor Rutte was dat toen de reden om toch te blijven. En dat is nu ook waarom Bijleveld aanblijft: bij een motie van afkeuring hóéf je niet weg. Rutte zei donderdagavond dat hij Bijlevelds beslissing „staatsrechtelijk gezien” begrijpt.Over Kaags beslissing, die hij „vreselijk nieuws” noemde, zei hij dat hij die óók begreep. „Vanuit wie ze is en hoe ze is, en ook wat ze op 1 april daar zelf over heeft gezegd.”Maar hij vond ook dat het bij een motie van afkeuring „aan de persoon zélf” is. „Beide wegen staan open.” Je kon weggaan, maar ook blijven.Ank Bijleveld, die als minister van Defensie al vaker langs de rand van de politieke afgrond ging, had al voor de stemming laten weten dat ze niet zou opstappen bij een motie van afkeuring. Bij de verklaring van Kaag keek Bijleveld strak voor zich uit.\n\nLees ook dit artikel over de harde aanvallen van Kaag op Rutte in de HJ Schoo-lezing: De escalatie van Kaag is tactisch en persoonlijk\n\nKaag blijft de leider van D66. „Ik ga formeren”, zei ze buiten de zaal. „Een kabinet maken.” In die gesprekken over de formatie zal haar positie er nu in elk geval niet zwakker op geworden zijn. D66 heeft al eerder duidelijk gemaakt weinig te zien in een minderheidskabinet, waar informateur Johan Remkes sinds vorige week aan werkt. Komend weekend komen de leiders van VVD, D66 en CDA bij elkaar op een landgoed in Hilversum om het erover te hebben, in een informele sfeer, samen met hun naaste medewerkers. Als die poging mislukt en nieuwe verkiezingen dichterbij komen, is er voor D66 alvast één groot campagnevoordeel: Kaag heeft, anders dan haar collega’s van VVD en CDA, wél verantwoordelijkheid genomen voor fouten.Lees ook dit dossier over de formatieChristenUnie redde haar nietDat de formatie tot nu toe nauwelijks op gang is gekomen, kwam door allerlei blokkades die partijen voor elkaar hebben: zo wilde D66 niet aan tafel gaan zitten met de ChristenUnie. En juist die partij had haar op donderdag als minister kunnen redden – maar deed dat niet. D66 wist dat voordat het naar buiten kwam: de ChristenUnie had het al aan Kaag laten weten.In de debatzaal, op donderdagavond, had Kaag de Tweede Kamer bedankt en gezegd: „Gods zegen.”Het was stil. Daarna moest er weer verder worden gedebatteerd over de coronapas die het demissionaire kabinet wil invoeren.Haar vertrek heeft Kaags positie in de formatie sowieso niet verzwaktKaag en Rutte dronken na de stemming samen cappuccino in het restaurant waar alleen Tweede Kamerleden, bewindslieden en medewerkers mogen komen. Ook Sophie Hermans, tijdelijk fractievoorzitter van de VVD, en Rob Jetten waren erbij – zíj maakten een ontspannen indruk. Jetten had tot nu toe de D66-fractie geleid. Die rol neemt Kaag nu van hem over. Kaag (59), die in 2017 door D66 naar Nederland was gehaald – ze werkte voor de VN – om mee te doen aan het kabinet.Op donderdagavond stapte ze nog één keer in haar dienstauto van het ministerie.\n\nLees ook dit artikel: Zo verliep de chaotische evacuatie uit Kabul\n\nKabinet is los zand geworden pagina 2-3Commentaar over Kaag pagina 17\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":58,"similar_texts":"text202"},{"id":"72","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/1/1","title":"Kaag trekt consequentie uit afkeuring","text":"In een verklaring zei Kaag tegen de aanwezige Kamerleden: 'De Kamer oordeelt dat het kabinet onverantwoord heeft gehandeld. En hoewel ik sta voor onze inzet, kan ik niet anders dan als eindverantwoordelijke minister de consequenties van dit oordeel aanvaarden. In mijn opvatting over democratie en de cultuur van ons bestuur moet een minister gaan als het beleid wordt afgekeurd.' Kaag blijft wel aan als partijleider van D66 en zal doorgaan met de formatiegesprekken. Demissionair premier Rutte roemde haar kort daarop als 'een wereldwijd gerespecteerd minister van Buitenlandse Zaken'.  \n  \nHet aannemen van de moties van afkeuring tegen beide bewindslieden en de rest van het demissionaire kabinet is het voorlopige sluitstuk van een hoogoplopend conflict tussen Kamer en kabinet over de aanpak van de terugtrekking uit Afghanistan. Het optreden van de ministers Kaag van Buitenlandse Zaken (D66) en Bijleveld van Defensie (CDA) in de Afghanistancrisis heeft veel kwaad bloed gezet. Alleen D66, VVD en CDA stemden tegen.  \n  \n'Kwalijk', 'verwijtbaar', 'afkeurenswaardig': een maand na de machtsovername in Kabul zijn de kwalificaties over de aanpak van het kabinet tijdens de evacuatiemissie uit Afghanistan stevig . 'Een totale clusterfuck', noemde CDA-Kamerlid Derk Boswijk het, en daar blijft hij bij, ook al steunde zijn partij de motie niet. 'Kostbare tijd is verloren gegaan en daardoor zijn mensenlevens in gevaar gekomen', oordeelt PvdA-Kamerlid Kati Piri.  \n  \nWat hebben de bewindspersonen volgens de Kamer misdaan? Gebrek aan urgentie bij het terughalen van tolken - iets waarop de Kamer al maanden hamerde - speelt een belangrijke rol. Kamermoties over het zo snel mogelijk evacueren van tolken en later ook niet-tolken en zelfs het opstellen van een evacuatieplan zijn onvoldoende of niet uitgevoerd. Deze week bleek dat het demissionaire kabinet een besluit over de evacuatie van het eigen Afghaanse ambassadepersoneel ook lang heeft uitgesteld, ondanks klemmende hulpverzoeken vanuit Kabul.  \n  \nOok moest de ambassadeleiding in Kabul aanvankelijk kiezen welke drie van de zestig inwonende familieleden van personeelsleden mee mochten op een evacuatievlucht. 'Een 'macaber kwartetspel', volgens SP-Kamerlid Jasper van Dijk.  \n  \n'We hebben fouten gemaakt, dat spijt mij', zei minister Kaag woensdagnacht in een verhit debat over het Nederlandse optreden in Afghanistan. Een deemoedige minister Bijleveld en premier Rutte sloten zich daarbij aan. Rutte noemde het verschrikkelijk dat het niet is gelukt iedereen weg te halen. Toch was de boetedoening niet genoeg voor de Kamer. Bij de indiening van de moties van afkeuring oordeelde Piri (PvdA) vooral streng over Bijleveld: 'De minister van Defensie heeft meerdere moties van deze Kamer getraineerd, selectief vergeten en ronduit niet uitgevoerd. Dat is een politieke doodzonde.'  \n  \nBijleveld liet echter weten dat ze zich zal blijven inzetten voor de tolken die nog in Afghanistan zijn. Na een breed gesteunde motie van afkeuring tegen VVD-leider Rutte in april zei Kaag: 'Ik zou er mijn conclusies aan verbinden. Maar ik ben een ander mens.' Donderdag voegde ze de daad bij het woord toen ze in dezelfde situatie was geraakt.  \n  \nPagina 3: gevolgen voor formatie  \n  \nPagina 12: commentaar","intensity":0,"negativity":1,"cluster_id":71,"similar_texts":"text821"},{"id":"73","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/3/1","title":"Kaag wil laten zien dat ze 'een ander mens is'","text":"### Vertrek Sigrid Kaag - Analyse: einde ministerschap Sigrid Kaag\n\nSoms kan het lot wreed zijn. Nog maar kort geleden voelde D66-leider Sigrid Kaag zich zelfverzekerd genoeg om de ChristenUnie definitief de deur te wijzen als mogelijk vierde formatiepartner in een kabinet van VVD-D66-CDA. ChristenUnie-leider Gert-Jan Segers voelde zich niet langer welkom.  \n  \nMaar gisteren waren de rollen omgedraaid. De ChristenUnie had plots een sleutelpositie in het politieke lot van Kaag. Na een nachtelijk debat over Afghanistan dreigde Kaag, evenals haar CDA-collega Bijleveld, van een meerderheid van de Kamer een tik op de vingers te krijgen vanwege het gebrekkige optreden tijdens de Afghanistan-crisis.  \n  \nDe vijf stemmen van de ChristenUnie gaven de doorslag. De motie van afkeuring tegen de 'eindverantwoordelijke' van de dramatisch verlopen 'evacuatie-operatie' werd aangenomen door de Kamer. Slechts luttele minuten later gaf Kaag haar droombaan als minister van Buitenlands Zaken op.  \n  \nHet is voor het eerst sinds vele jaren dat een coalitiegenoot (zij het demissionair) een minister laat vallen. De moties tegen Kaag en Bijleveld worden niet gesteund door VVD, D66 en CDA, maar een verenigd oppositiefront van alle andere 16 partijen en groepen geeft de beide moties een nipte meerderheid van 78 stemmen.  \n  \nEen motie van afkeuring betekent niet dat Kaag moest opstappen. De afkeuring van de Kamer betreft het beleid dat ze heeft gevoerd, niet de persoon.  \n  \nWat de VVD betreft had ze haar baan als minister niet hoeven opgeven. Rutte noemde de samenwerking met haar als minister van Buitenlandse Zaken 'heel goed' en vindt het voor Nederland een 'groot verlies' dat ze vertrekt. Persoonlijk vindt hij het 'verschrikkelijk'.  \n  \nOok andere partijleiders uitten waardering voor haar besluit. 'Veel waardering voor deze zuivere keuze. Een groot contrast met andere verantwoordelijken', zei GroenLinks-leider Jesse Klaver. Daarmee verwees hij mede naar Rutte, die in april na een breed aangenomen motie van afkeuring bleef zitten als demissionair premier.  \n  \nDat Kaag wel opstapte was zo goed als onvermijdelijk. Na Ruttes besluit om in april aan te blijven, zei ze immers: 'Ik zou er mijn conclusies aan verbinden. Maar ik ben een ander mens.'\n\nPartijleider\n\nVooral Kaags positie als partijleider is aangetast door het fiasco in Afghanistan. 'De minister heeft ons niet kunnen overtuigen dat ze in de crisis voldoende regie en leiderschap heeft getoond', concludeerde het PvdA-Kamerlid Kati Piri bij het indienen van de motie van afkeuring woensdagnacht. Kaag behaalde een half jaar geleden een verkiezingszege met de belofte van nieuw leiderschap. In haar partij is ze neergezet als de grote crisismanager. Maar de PvdA oordeelt hard: 'Er is te lichtzinnig en te laat gehandeld.'  \n  \nDat zal niet iedereen in de D66-achterban met haar oneens zijn. Dat iemand met zoveel internationale ervaring struikelt over een buitenlandse crisis, kunnen sommigen nog maar moeilijk geloven.  \n  \nKaag trok in het debat het meeste vuur, vanwege het nieuws over de genegeerde smeekbedes uit Kabul, maar ook vanwege haar profiel als partijleider, en het contrast tussen haar recente hooggestemde toespraak en de Sophie's Choice-achtige realiteit op haar departement, waar de ambassadeur te Kabul drie uit de zestig inwonende familieleden van het lokale personeel moest selecteren om naar Nederland te komen.\n\nKabinetsformatie\n\nDe kabinetsformatie zal door Kaags vertrek als minister niet groots worden gewijzigd, schatten de belangrijkste potentiële formatiepartners VVD en D66 in. Kaag blijft aan als D66-leider en zit dit weekeinde gewoon met Rutte en CDA-leider Hoekstra op de hei in Hilversum om te kijken of ze samen een nieuw kabinet kunnen vormen. Ze kan op termijn zelfs vicepremier worden. Die partijen zien daar geen belemmering in.  \n  \nDe stemming kan misschien zelfs een beetje opknappen. De afgelopen weken was de sfeer tussen Kaag en Rutte ijzig. Tijdens debatten keken ze elkaar nauwelijks aan, en in de H.J. Schoo-lezing haalde Kaag tot uit naar Rutte.  \n  \nMaar na het Afghanistan-debat is in elk geval het humeur van Rutte enorm opgeknapt. Hij ziet het wel zitten, die samenwerking tussen de twee. Op een vraag van het Kamerlid Omtzigt of Rutte en Kaag elkaar nog vertrouwen, antwoordde hij afgelopen nacht: 'Ik heb goed met haar samengewerkt en dat waardeer ik zeer!' Kaag keek hem half glimlachend aan.  \n  \nDe politieke verhoudingen wijzigen wel. Niet per se ten nadele van Kaag. Het was lastig voor haar geweest als ze was aangebleven. Dan had ze Rutte niet langer kunnen verwijten dat hij onderdeel is van de 'oude bestuurscultuur'. Dat zij een conclusie verbindt aan haar falend beleid oogst waardering bij in elk geval sommige D66'ers.\n\nBijleveld\n\nElders op het Binnenhof ontvouwt zich een ander probleem. Nu Kaag is afgetreden, kan Bijleveld dan aanblijven? De motie was vooral streng over de minister van Defensie, tegen wier taaie obstructie de Kamer zich al maandenlang verzet. 'De minister van Defensie heeft meerdere moties van deze Kamer getraineerd, selectief vergeten en ronduit niet uitgevoerd. Dat is een politieke doodzonde.'  \n  \nDit oordeel van PvdA'er Piri werd in voorgaande debatten met Bijleveld door velen in de Kamer gedeeld. Vanuit de coalitie werd Bijleveld herhaaldelijk onder vuur genomen door Salima Belhaj (D66), Jeroen van Wijngaarden (VVD) en Derk Bosman (CDA).  \n  \nMaar in het debat woensdag was nauwelijks nog sprake van blaffende honden, laat staan dat iemand de neiging voelde te bijten. Piri was teleurgesteld dat minister Bijleveld niet de eer aan zichzelf hield.","intensity":0,"negativity":0,"cluster_id":71,"similar_texts":"text110"},{"id":"74","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/3/1","title":"Kalm","text":"Geregeld zon en droog. Weinig wind en maxima van 20 tot lokaal 22 graden. Morgen eerst lokaal mist, daarna wederom geregeld zon en droog. Meer weer? Pagina 29","intensity":0,"negativity":0,"cluster_id":34,"similar_texts":"text289"},{"id":"75","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/14/4","title":"Kindervondst blijkt prehistorisch pinguïnfossiel","text":"### Excursie\n\nEen pinguïnfossiel dat in 2006 werd gevonden door Nieuw-Zeelandse kinderen, is volgens onderzoekers afkomstig van een nog niet eerder ontdekte prehistorische reuzenpinguïn. De kinderen die de botten van de pinguïn vonden, hoorden bij een natuurclub die op veldexcursie was op zoek naar fossielen. De pinguïnsoort leefde tussen 27,3 miljoen en 34,6 miljoen jaar geleden. Onderzoekers gaven de soort de naam Kairuku waewaeroa, dat 'lange poten' in de Maori-taal betekent. Het dier was zo'n 1,4 meter hoog.","intensity":0,"negativity":1,"cluster_id":53,"similar_texts":"text447"},{"id":"76","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/2/3","title":"Komt het door meer vettigheid? Nederlanders worden niet meer langer, maar krimpen juist","text":"Internationaal gezien zijn Nederlanders nog steeds opvallend lang, maar de rek is er duidelijk uit. Waar Nederlanders vorige eeuw steeds langer werden, is de afgelopen decennia sprake van stagnatie en zelfs een lichte kentering. Mannen geboren in 2001 zijn gemiddeld 1 centimeter kleiner dan de generatie geboren in 1980, vrouwen zelfs 1,4 centimeter. Dit blijkt uit gezamenlijk onderzoek van het CBS, GGD en het RIVM onder Nederlanders die zelf hun lengte doorgaven.  \n  \nEen Nederlandse man van 19 jaar meet nu gemiddeld 182,9 centimeter, een vrouw van diezelfde leeftijd gemiddeld 169,3 centimeter. Dat is internationaal gezien nog steeds opvallend lang. Zo komt de gemiddelde Italiaanse of Portugese mannelijke leeftijdsgenoot niet boven de 175 centimeter uit, en jonge vrouwen uit die landen blijven steken onder de 163 centimeter.  \n  \nDe bescheiden 'krimp' van Nederlanders is deels te verklaren door immigratie uit landen waar mensen doorgaans korter zijn. Ook hun in Nederland geboren kinderen zijn vaak relatief wat kleiner. Maar de groei stagneerde ook bij mannen zonder migratieachtergrond. Vrouwen zonder migratieachtergrond 'krompen' zelfs iets de afgelopen decennia.  \n  \nDe oorzaak van de stagnatie is voer voor academisch debat, aldus Gert Stulp van de Rijksuniversiteit Groningen, die onderzoek doet naar lichaamslengtes en zelf 2 meter is. Hoe lang mensen doorgaans worden, hangt met tal van factoren samen. De verzorgingsstaat speelt een hoofdrol, met consultatiebureaus die de groei van jonge kinderen in de gaten houden en brede beschikbaarheid van gezond voedsel. Maar ook genetische verschillen kunnen verklaren waarom er in Noord-Europa relatief lange mensen rondlopen. Denen, IJslanders, Zweden, Finnen en Noren - ze staan net als Nederlanders allemaal in de Europese top van langste inwoners.  \n  \nDe huidige stagnatie van de groei is niet een typisch Nederlands fenomeen, aldus Stulp. 'Ook in bijvoorbeeld de Verenigde Staten vlakt de groei af, en krimpen vrouwen iets. Mogelijk komt het doordat mensen slechter zijn gaan eten: minder gevarieerd, meer vettigheid. Dat zou hier in Nederland ook een rol kunnen spelen.'  \n  \nHij sluit niet uit dat Nederlanders weer wat langer worden als meer mensen overstappen op een gezonder eetpatroon. 'Al zal er natuurlijk een fysiologische grens zijn. Mensen gaan echt niet gemiddeld drie meter worden.'","intensity":0,"negativity":2,"cluster_id":59,"similar_texts":"text528"},{"id":"77","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=45c5ffec2688734f097a#/pages/34","title":"Koninkrijksteam in halve finale tegen Spanje","text":"Koninkrijksteam in halve finale tegen Spanje\n\nHonkbal\n\nHet Koninkrijksteam heeft de halve eindstrijd bereikt van het EK in Italië. Oranje versloeg Groot-Brittannië met 7-5 in de kwartfinale en treft vandaag Spanje bij de laatste vier. Kent Blackstone opende de score voor de Britten in de eerste inning, maar Nederland kwam in de eigen slagbeurt via scores van Jiandido Tromp en Roger Bernadina meteen op voorsprong. Nederland gaf de zege - met hangen en wurgen - niet meer uit handen.","intensity":0,"negativity":0,"cluster_id":15,"similar_texts":"text180"},{"id":"78","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/68/7","title":"Kuntz nieuwe coach Turkije","text":"De Duitse oud-international Stefan Kuntz (58) staat op het punt bondscoach te worden van Turkije. Daarmee volgt hij Senol Günes op, die moest vertrekken na de zware nederlaag in de WK-kwalificatie tegen het Nederlands elftal (6-1).","intensity":0,"negativity":0,"cluster_id":45,"similar_texts":"text391"},{"id":"79","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/24/3","title":"Kuntz volgt Günes bij Turkije op als bondscoach","text":"De Duitser Stefan Kuntz (58) staat op het punt te tekenen als bondscoach van Turkije. Kuntz was coach van Jong Duitsland. De 25-voudig international is de opvolger van Senol Günes die moest vertrekken na de zware nederlaag in de WK-kwalificatie tegen Oranje.","intensity":0,"negativity":0,"cluster_id":45,"similar_texts":"text726"},{"id":"80","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/59/2","title":"Lang én veelbesproken Flekken in voorselectie","text":"Louis van Gaal begon er al over na zijn eerste interlandweek. Hij ging op weg naar zijn volgende Oranje-selectie een potentiële nieuwe keeper scouten, net als meerdere aanvallers voor de flank. Nu staan Mark Flekken en Noa Lang (foto) op de voorlopige lijst voor de WK-kwalificatie-duels van komende maand tegen Letland en Gibraltar. Flekken is de 28-jarige keeper van Bundesliga-club Freiburg. De in Kerkrade geboren goalie is niet helemaal onbekend in Zeist. Hij zat al in de kaartenbak bij Frank de Boer en zijn staf, maar hun keuze viel nog op anderen, simpelweg omdat Flekken in 2020 en 2021 lange tijd niet speelde door een elleboogblessure. Dit seizoen keept hij weer vast bij zijn werkgever uit het Schwarzwald, die laatst stuntte met een 2-1 zege tegen het Borussia Dortmund van Erling Haaland en Donyell Malen. De plek van Flekken in de voorselectie van Oranje gaat ten koste van Remko Pasveer. Met Noa Lang (22 jaar, Club Brugge) breidt Van Gaal het aantal buitenspelers wat verder uit. Aanvankelijk had hij bij zijn start alleen Steven Berghuis en Cody Gakpo opgeroepen, met centrumspits Donyell Malen toen als eventueel alternatief voor de flank. Nu telt de lijst met Berghuis, Gakpo, Bergwijn en Lang vier specialisten voor een 4-3-3 systeem. De voorselectie telt verder nauwelijks veranderingen. Donny van de Beek ontbreekt en de weer fitte Luuk de Jong keert terug.  \n  \nOp 1 oktober formeert Van Gaal zijn definitieve groep voor de duels met Letland (vrijdag 8 oktober in Riga) en Gibraltar (maandag 11 oktober in de Kuip).  \n  \nVolledige voorselectie: Bijlow, Krul, Drommel, Flekken, Aké, Berghuis, Bergwijn, Blind, Van Dijk, Dumfries, Gakpo, Gravenberch, Frenkie de Jong, Luuk de Jong, Klaassen, Koopmeiners, Lang, De Ligt, Malacia, Malen, Memphis, Rensch, De Roon, Til, Jurriën Timber, De Vrij, Weghorst, Wijnaldum.","intensity":0,"negativity":0,"cluster_id":12,"similar_texts":"text165"},{"id":"81","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/11/1","title":"Liefde in overvloed tijdens de Boekenweek","text":"Na twee jaargangen die door corona nogal in het water vielen, moet de Boekenweek 2022 (begin maart) weer een spektakel worden. De stichting Collectieve Propaganda van het Nederlandse Boek brengt daarom twee enorme kanonnen in stelling: Ilja Leonard Pfeijffer schrijft het Boekenweekgeschenk, Marieke Lucas Rijneveld tekent voor het essay. Succes gegarandeerd.  \n  \nIlja Leonard Pfeijffer: Op het bal verheug ik me het minst  \n  \nGefeliciteerd. Een mijlpaal in uw carrière?  \n  \n\"Absoluut. Ik beschouw het als grote eer om in zo'n rijke traditie te treden. Het Boekenweekgeschenk verschijnt sinds de jaren dertig. De grootste auteurs hebben eraan meegewerkt. Mijn moeder spaart Boekenweekgeschenken. Haar verzameling is compleet. Het vooruitzicht dat er een boekje van mij in dat rijtje zal staan in haar kast, ontroert me.\"  \n  \nWaar gaat uw verhaal over?  \n  \n\"Dat moet een verrassing blijven, maar grofweg gaat het over het belang van verhalen, over het vieren van de literatuur. Mijn novelle sluit aan bij het doel van de Boekenweek: leesbevordering. De hoofdpersoon behoort tot het grote leger van anonieme enthousiastelingen die het boekenbedrijf gaande houden. Een bibliothecaris, een boekhandelaar, een leesouder... Het wordt een eerbetoon aan dat soort mensen.\"  \n  \nHoe zit het met uw 'Eerste liefde', het thema van de Boekenweek?  \n  \n\"In het boek beschrijf ik een eerste liefde voor iemand van lang geleden, iets nostalgisch. In mijn persoonlijke leven heb ik mijn eerste liefde pas 6,5 jaar geleden ontmoet: mijn vriendin Stella. Zij heeft me van de drank afgeholpen en mijn leven enorm verbeterd. Alle liefde vóór haar was alleen maar oefenen.\"  \n  \nU opent volgend jaar het Boekenbal. Kunt u een beetje dansen?  \n  \n\"Stella en ik dansen nogal experimenteel en vernieuwend. Ik weet niet of de wereld daar rijp voor is. Op het bal verheug ik me het minst; als je niet drinkt, is zoiets toch minder leuk. Maar ik heb heel veel zin om lezers te ontmoeten en samen met Marieke Lucas Rijneveld door het land te trekken.  \n  \n\"Ik bewonder Rijneveld enorm. Haar werk is stilistisch heel rijk. In Nederland hoor je vaak dat literatuur spaarzaam moet zijn: less is more. Daar ben ik het helemaal niet mee eens. More is more! Het wordt een overvloedige Boekenweek, laat ik dat beloven.\"  \n  \nMarieke Lucas Rijneveld: Het thema 'eerste liefde' nodigt uit tot leuke gesprekken  \n  \nEn, vereerd?  \n  \n\"Ja, fantastisch. Het is een droom dat ik dit mag doen, helemaal omdat het samen is met Ilja Leonard Pfeijffer, een fijne collega en een geweldige schrijver. Literair hebben we veel gemeen. We zijn allebei ook dichter en houden van overvloedige, klassieke taal. Het klikt tussen ons - best belangrijk als je lang samen moet optrekken.\"  \n  \nHoe gaat het met u, na alle commotie rond het Gorman-gedicht dat u uiteindelijk niet vertaalde?  \n  \n\"De storm rond The hill we climb was lastig, maar ik heb er veel van geleerd. Ik heb er een gedicht over geschreven en beschouw de kwestie nu als afgerond. Ik heb de juiste beslissing genomen, zeker nu ik zie hoe goed Zaïre Krieger het gedicht heeft vertaald. Op dit moment gaat het hartstikke goed met me. Er komen veel mooie dingen op mijn pad, zoals de Boekenweek.\"  \n  \nWat schrijft u in uw essay over de 'Eerste liefde'?  \n  \n\"Ik mag er nog niet veel over zeggen, maar toen ik het thema hoorde, wist ik meteen dat ik wilde schrijven over mijn eigen eerste liefde: mijn schooljuf. Het essay is een ode aan deze juf en aan het onderwijs. Die eerste liefde heeft veel indruk op me gemaakt. Het was een kinderlijke, magische verliefdheid. Er zijn maar weinig boeken aan een juf gewijd, terwijl zo iemand na je moeder toch de eerste belangrijke vrouw in je leven is.\"  \n  \nHeeft u zin in het hele circus rond de Boekenweek?  \n  \n\"Verrassend veel: na de coronatijd eindelijk weer optreden! Het thema 'Eerste liefde' nodigt ook uit tot allerlei leuke gesprekken met lezers.\"","intensity":0,"negativity":0,"cluster_id":49,"similar_texts":"text652"},{"id":"82","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/2/5","title":"Maassen opnieuw voor volle zaal","text":"### personalia\n\nTheo Maassen stond ook gisteravond voor een volle theaterzaal. Theater De Liefde in Haarlem heeft, ondanks de donderdag opgelegde dwangsom van 2500 euro, besloten de tweede voorstelling met volledige zaalcapaciteit door te zetten. situatie. Donderdag stond Maassen ook voor een volle zaal. Volgens de huidige coronamaatregelen mag de zaal maximaal voor twee derde gevuld zijn. Bezoekers moesten wel hun CoronaCheck-app laten zien. De cabaretier heeft laten weten achter de actie van het theater te staan.","intensity":0,"negativity":0,"cluster_id":33,"similar_texts":"text288"},{"id":"83","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/10/3","title":"Meer jongeren aan de antidepressiva","text":"Zo'n 51.000 jongeren tussen de 6 en 24 jaar kregen vorig jaar een antidepressivum voorgeschreven, 4 procent meer dan in 2019. Dat is een sterkere groei dan het jaar ervoor (2,6 procent) en 2018 (0,1 procent), meldt de Stichting Farmaceutische Kengetallen (SFK) in het vaktijdschrift Pharmaceutisch Weekblad. SFK baseert zich op gegevens van openbare apotheken. De meerderheid van de jongeren die antidepressiva slikt, is ouder dan 18 jaar (87 procent). Het zijn de jongvolwassenen die vaker antidepressiva zijn gaan gebruiken, aldus SFK.","intensity":0,"negativity":0,"cluster_id":64,"similar_texts":"text812"},{"id":"84","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=6cc5b3d88e38d219cda1#/pages/22-23","title":"Microsoft-oprichter Gates stapt in Picnic","text":"Microsoft-oprichter Gates stapt in Picnic\n\nkapitaalinjectie\n\nInternetsupermarkt Picnic heeft nog eens €600 miljoen opgehaald bij bestaande en nieuwe investeerders. De Bill & Melinda Gates Foundation Trust, de beheerder van het vermogen van Microsoft-oprichter Bill en zijn aanstaande ex-vrouw Melinda Gates, trok de kar van die nieuwe investering. Met dit geld wil Picnic de groep in Europa versnellen, vooral in Duitsland en Frankrijk. Medeoprichter Joris Beckers zegt ’ontzettend trots’ te zijn om met de Bill & Melinda Gates Foundation te gaan samenwerken. Picnic startte in 2015 in Amersfoort en is sindsdien hard gegroeid.","intensity":0,"negativity":0,"cluster_id":3,"similar_texts":"text11"},{"id":"85","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=bdb361b7529df39dc2cc#/pages/42","title":"Muzikale bedevaart naar Franse hoofdstad","text":"Muzikale bedevaart naar Franse hoofdstad\n\nMatthijs en Rob (r.) in hun geliefde Parijs.\n\nfoto \n\nFloris van Bergen\n\nNPO 1, 21:30 UUR\n\nVan onze redactie RTV\n\nZe zijn niet het meest voor de hand liggende duo: cultuurminnaar Matthijs van Nieuwkerk en ’feestneus’ Rob ’Snollebollekes’ Kemps. Toch zijn ze na een eerste ontmoeting nooit opgehouden met praten. Vooral het Franse lied bindt de twee mannen. Bij Jinek vertelde Van Nieuwkerk dat Kemps er zo mogelijk nog meer van afweet en dat hij door de Brabander zijn playlist behoorlijk heeft uit weten te breiden met bijvoorbeeld de zanger Renaud.\n\nLos van elkaar hebben ze veel tijd in Parijs doorgebracht. Het format voor een muzikale bedevaart Chansons! schreef zich dan ook vanzelf. In het vierluik struinen de mannen door de Franse hoofdstad op zoek naar de verhalen áchter de chansons van grootheden als Édith Piaf, Jacques Brel, Serge Gainsbourg en Charles Aznavour.\n\nIn de eerste aflevering maakt Van Nieuwkerk kennis met de hospita van Kemps en laat Kemps het kamertje zien dat hij ooit huurde om zich de Franse taal en cultuur eigen te maken. Het bureautje staat er nog. Ook wordt de kijker meegenomen naar de plekken die het leven van Piaf hebben getekend. Barbara Pravi doceert waar een goed chanson volgens haar aan moet voldoen.\n\nOp begraafplaats Père-Lachaise houdt Van Nieuwkerk het niet droog. De emoties overvallen hem bij het graf van Charles Aznavour, de lievelingszanger van zijn overleden moeder. Hij heeft het graf nooit eerder bezocht, dat kon hij niet. Zozeer is het verbonden met zijn ouderlijk huis, het wakkert het gemis aan. \n\nKemps: „Dat ik een bondgenoot trof in Matthijs van Nieuwkerk als het gaat om het Franse chanson was voor mij al een bijzonderheid. Dat we enkele maanden later samen naar Parijs trokken met een gemeenschappelijk doel, namelijk de liefde voor het chanson verkondigen, was een droom waarvan ik niet wist dat ik hem had maar die toch uitkwam. Ik hoop vurig dat de liefde voor het chanson weer oplaait in Nederland en dat onbekende personen zoals Renaud en George Brassens over een paar weken bekende namen zullen zijn. Aan ons zal het niet liggen, wat een avontuur!”\n\nVan Nieuwkerk: „Samen met boy-wonder Rob Kemps over de grote boulevards van Parijs wandelen terwijl we Le Poinconneur des Lilas van Serge Gainsbourg zingen. Moet ik nog meer zeggen? ”","intensity":0,"negativity":1,"cluster_id":27,"similar_texts":"text238"},{"id":"86","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/17/honkbal-nederland-naar-de-halve-finales-op-ek-a4058687#20210917-79810-310","title":"Nederland naar de halve finales op EK","text":"De Nederlandse honkballers hebben de halve finales bereikt van het EK in Italië. Het Koninkrijksteam versloeg in Turijn Groot-Brittannië met 7-5. Nederland, dat de regerend Europees kampioen is, treft in de halve finale Spanje, dat eerder op de dag met 5-2 van België had gewonnen. Kent Blackstone opende de score voor de Britten in de eerste inning, maar Nederland kwam in de eigen slagbeurt via scores van Jiandido Tromp en Roger Bernadina meteen op voorsprong. Nederland liep verder uit naar 6-2, maar de Britten kwamen nog terug tot 7-5. In de resterende twee slagbeurten liet Oranje de voorsprong niet meer in gevaar komen. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021","intensity":0,"negativity":1,"cluster_id":15,"similar_texts":"text257"},{"id":"87","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/17/statistieken-nederlanders-blijven-lang-maar-ze-worden-wel-ietsje-korter-a4058661#20210917-79810-108","title":"Nederlanders blijven lang, maar ze  worden wel ietsje korter","text":"Nederlandse mannen van 19 jaar waren in 2020 gemiddeld 182,9 centimeter lang, vrouwen van dezelfde leeftijd 169,3 centimeter. Dat is iets korter dan bij de vorige meting, maar nog altijd zijn Nederlanders het langste volk ter wereld. Dat meldt het Centraal Bureau voor de Statistiek (CBS). Beide geslachten zijn in de loop van de twintigste eeuw steeds langer geworden, maar sinds 1980 is in Nederland de groei eruit. Mannen die geboren zijn in 2001 zijn gemiddeld één centimeter kleiner dan die uit 1980. Bij vrouwen scheelde dit zelfs 1,4 centimeter. De generatie van 1980 was ook de langste uit de Nederlandse geschiedenis: mannen werden gemiddeld 183,9 centimeter, vrouwen 170,7. Nederlanders geboren in 1930 maten gemiddeld nog 175,6 en 165,4 centimeter. Dat komt neer op een groei van 8,3 en 5,3 centimeter in een halve eeuw. Na dit piekjaar zette een bescheiden krimp in. Die heeft deels te maken met de toegenomen immigratie en kinderen die uit deze bevolkingsgroepen werden geboren. Maar ook bij mensen van wie alle ouders en grootouders in Nederland geboren waren stagneerde na 1980 de groei. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":59,"similar_texts":"text630"},{"id":"88","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/7/2","title":"Neushoorndrama in Emmen: Elena verdrinkt in waterpoel","text":"Limpopo arriveerde twee weken geleden in Wildlands. De 19-jarige witte neushoorn moest met de zussen Elena en Zara voor nageslacht gaan zorgen voor de met uitsterven bedreigde soort, in het kader van het Europees fokprogramma.  \n  \nDe afgelopen tijd werden de neushoorns voorzichtig bij elkaar geïntroduceerd. De drie konden elkaar in afgezonderde ruimtes al wel ruiken en zien. ,,Het ging de afgelopen dagen echt heel goed en rustig. Precies zoals je zou willen\", zegt dierenarts Job Stumpel. Gisterochtend stond het spannendste moment op het programma: de fysieke ontmoeting.  \n  \nBeide neushoorndames werden losgelaten op de savanne in het dierenpark. Even later mocht Limpopo ook het gebied in. ,,Met het hele team stonden we op verschillende uitkijkpunten voor het geval er iets mis zou gaan en we ze uit elkaar moesten houden.\"  \n  \nVanaf het moment dat Limpopo werd losgelaten, werd het onrustig. De vrouwen schrokken en gingen er rennend vandoor. Daarop zette Limpopo de achtervolging in, zich richtend op Elena. Volgens Stumpel is dat normaal gedrag. ,,Op zich was dit niet eens zo spannend.\"  \n  \nNa een achtervolging van een kwartier leken beide dieren uitgeput. Wat er daarna gebeurde, kan Stumpel nog maar nauwelijks bevatten. Elena liep richting een ondiepe waterpoel, waar ze vermoedelijk door vermoeidheid uit- gleed. Ze kwam op haar zij in het water terecht en kon niet overeind komen. Limpopo bleef vlak bij haar staan. Hulp van verzorgers kwam te laat: Elena was al verdronken.  \n  \nStumpel zag het voor zijn ogen gebeuren. ,,Je wilt het liefst erheen en haar kop boven water tillen, maar dat kon niet. Neushoorns zijn niet alleen heel gevaarlijk, maar ze wegen ook nog bijna 2000 kilo, dus fysiek kan het niet. We zijn er met een shovel naar toe geracet en hebben het mannetje daarmee weggejaagd, zodat we bij het vrouwtje konden, maar het was al te laat. Het is heel snel gebeurd. Elena was een heel mooie, lieve, stabiele en rustige neushoorn. Net als Limpopo trouwens. Dit hadden we echt niet verwacht.\"  \n  \nIn de negen jaar dat de dierenarts bij Wildlands werkt, heeft hij verschillende introducties meegemaakt, maar nooit met dodelijke afloop. ,,Het was ook absoluut een ongeluk. De neushoorns waren opgewonden, maar Limpopo heeft haar niet gedood.\"","intensity":0,"negativity":0,"cluster_id":47,"similar_texts":"text411"},{"id":"89","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/76/1","title":"New York is vele steden","text":"### RECENSIE Harlem Shuffle\n\nColson Whitehead is het type auteur dat zichzelf bij elk boek dat hij schrijft opnieuw uitvindt. Hij debuteerde in 1999 met een mystery novel over een liftinspecteur (De intuïtionist) en schreef daarna onder meer een autobiografisch geïnspireerde bildungsroman (Sag Harbor), een boek over poker (Kaarten op tafel), een postmodernistische satire (Apex is een pleister op de wonde) en een heuse zombieroman (Zone One).  \n  \nZijn doorbraak volgde in 2016, met De ondergrondse spoorweg. De titel verwijst naar het 19de-eeuwse netwerk van witte en zwarte Amerikanen die slaven uit het zuiden naar het noorden hielpen smokkelen. Whitehead nam het idee van een 'ondergrondse spoorweg' in dit boek letterlijk en schreef een indrukwekkende allegorie over racisme, een thema dat op uiteenlopende wijze in vrijwel al zijn boeken opduikt.  \n  \nDe ondergrondse spoorweg werd net als het drie jaar later verschenen De jongens van Nickel bekroond met de Pulitzer Prize for Fiction. Ook dat laatste boek was geïnspireerd op een historisch gegeven, namelijk het institutionele misbruik (marteling, verkrachting) op een tuchtschool voor jongens in Florida. Weinig verrassend waren het veelal de zwarte jongens die de ergste wreedheden ondergingen, niet zelden met dodelijke afloop.  \n  \nOok voor zijn nieuwe roman, Harlem Shuffle, heeft Whitehead gekozen voor een historische achtergrond en uiteraard speelt ook in deze roman racisme een hoofdrol. Het boek is gesitueerd tussen 1959 en 1964. Als Whitehead in het laatste deel de zogeheten Harlem Riots beschrijft (aanleiding: witte politieman schiet ongewapende zwarte tiener dood), voelt dat als de culminatie van zaken die op de voorafgaande pagina's zijn opgebouwd.  \n  \nHarlem Shuffle is opgezet als het literaire equivalent van de film noir: een misdaadroman die zich afspeelt in een dreigende, nihilistische wereld. Want dat was Harlem eind jaren vijftig, begin jaren zestig van de vorige eeuw. En dat zou het daarna ook nog een tijdlang blijven. Het Harlem dat Whitehead in deze roman neerzet, is een stadsdeel in verval, vergeven van corruptie, gebukt onder geweld.  \n  \nHoofdpersoon is Ray Carney, aan het begin van de roman 29. Hij is de zoon van een beruchte beroepscrimineel, die tijdens een inbraak is doodgeschoten door de politie. Anders dan zijn vader probeert Ray op het rechte pad te blijven en als nette burgerman op te klimmen in de maatschappij. Hij heeft een meubelzaak waar zowel nieuwe als tweedehandsartikelen worden verkocht, desgewenst op afbetaling, want wie in Harlem heeft het geld om in één klap een bankstel of eethoek te betalen?  \n  \nHelaas brengt de meubelzaak alleen niet genoeg op, zodat Ray in het geheim ook optreedt als heler van goederen die 'van een vrachtwagen zijn gevallen', zoals het eufemisme luidt. Het is vooral zijn neef Freddie die hem regelmatig sieraden, tv's en andere zaken toespeelt. Ray heeft een netwerk van kopers naar wie hij de gestolen waar doorsluist. Alles heel discreet en zeer met mate, wat hem betreft.  \n  \nTotdat Freddie en een aantal van zijn maten de veiligheidskluisjes van het (historische) hotel Theresa kraken en Ray voor het blok wordt gezet om zich over de opbrengst te ontfermen. Vanwege de familieband met Freddie wil hij geen nee zeggen, maar blij is hij er niet mee. En terecht, want al snel wordt hij diep in een crimineel netwerk gezogen. Er vloeit bloed, er wordt een in een tapijt gerold lijk in een park gedumpt en binnen de kortste keren blijkt het onvermijdelijk om zowel protectiegeld aan gewelddadige criminelen te betalen, als zwijggeld aan corrupte politiemensen.  \n  \nMet veel oog voor detail beschrijft Whitehead een wereld van 'klusjesmannen', zuiplappen, bankiers, pooiers, prostituees, advocaten, junks, accountants en 'weggetjesweters', de een nog corrupter en immoreler dan de ander. We belanden in winkels, wasserettes en kroegen die niet meer dan façades zijn voor uiteenlopende criminele activiteiten. Via verwijzingen naar liedjes, films, televisieprogramma's en een rage als de hoelahoep geeft Whitehead een overtuigend tijdsbeeld.  \n  \nGaandeweg wordt duidelijk dat het echte onderwerp van deze roman niet de misdaad is, maar de tweedeling tussen zwart en wit die Harlem, New York en welbeschouwd heel Amerika kenmerkt. 'De zwarte stad en de witte stad, ze overlapten elkaar, wisten niets van elkaar, leefden gescheiden'.  \n  \nCarneys vrouw Elizabeth werkt bij een reisbureau voor zwarten dat zijn cliënten precies kan vertellen in welke steden en dorpen en op welke reisroutes ze zich veilig kunnen begeven. Het staat aangegeven op een grote kaart. 'Het was de kaart van de zwarte natie binnen de roomblanke wereld, een deel van het grotere geheel maar geheel opzichzelfstaand, onafhankelijk, met zijn eigen wetten.'  \n  \nAls tijdens de rellen van 1964 half Harlem in brand staat, vergapen bezoekers van de Wereldtentoonstelling in Queens zich aan de heerlijke nieuwe wereld van de toekomst.  \n  \nNaast de raciale breuklijn speelt die tussen 'standen' een hoofdrol. Want ook binnen de zwarte gemeenschap is er discriminatie. Carneys schoonvader heeft een lichtere huidskleur dan Carney zelf, dus kijkt hij op zijn schoonzoon neer. Bovendien is de man accountant en laat hij geen gelegenheid onbenut om te laten doorschemeren dat zijn dochter zwaar onder haar stand is getrouwd.  \n  \nDe effecten van de standenmaatschappij komen eveneens tot uiting in het feit dat relatieve 'kruimelcriminelen' zoals Carney en zijn kameraden worden veracht en voortdurend op hun hoede moeten zijn, terwijl de bankiers, accountants en advocaten wegkomen met malversaties waarmee veel meer geld gemoeid is.  \n  \nHarlem Shuffle is een roman over een versplinterde wereld, ook belichaamd door Carney zelf. Na een verbouwing laat hij een tweede deur aanbrengen in zijn zaak, die rechtstreeks toegang geeft tot zijn kantoor: speciaal voor de activiteiten die het daglicht niet kunnen verdragen. Dr. Jekyll en Mr. Hyde in een verscheurd New York.  \n  \nColson Whitehead, Harlem Shuffle. fictie, ****, uit het Engels vertaald door Harm Damsma. Atlas Contact; 400 pagina's; € 22,99.\n\nWhitehead\n\nSchrijver Colson Whitehead brak in 2016 door met De ondergrondse spoorweg, een indrukwekkende allegorie over racisme.","intensity":0,"negativity":0,"cluster_id":69,"similar_texts":"text863"},{"id":"90","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/3/2","title":"Nieuwe tekening Van Gogh: 'Je ziet dat hij zoekende was'","text":"Vincent van Goghs werk Studie voor Worn Out uit 1882 toont een uitgeputte oudere man met zijn hoofd in zijn handen. Het werk is in eigendom van een Nederlandse particulier die anoniem wil blijven.  \n  \nBinnen het Van Gogh Museum wist een aantal mensen al een tijd van het bestaan van de tekening. ,,Maar de eigenaar wilde er liever geen bekendheid aan geven\", zegt Teio Meedendorp, senior onderzoeker bij het museum. ,,Onlangs is daar verandering in gekomen. We zijn ontzettend blij dat we de tekening nu aan het publiek kunnen tonen.\"  \n  \nVan Gogh maakte de tekening in de periode dat hij in Den Haag woonde. Het werk is volgens Meedendorp 'een van de krachtigste tekeningen' die de kunstenaar in die periode maakte. De tweede versie van de tekening is al in het bezit van het museum, net als de lithografie die hij van die tweede versie maakte. In het Van Gogh Museum zijn de drie werken naast elkaar te zien.  \n  \nIn brieven aan zijn broer Theo en zijn vriend Anthon van Rappard beschreef Van Gogh uitgebreid hoe de tekening tot stand kwam. ,,Daardoor weten we precies op welke dag de tekeningen gemaakt zijn, op 24 november 1882\", zegt Meedendorp. ,,Waarschijnlijk heeft hij de eerste tekening 's ochtends gemaakt en de tweede 's middags.''  \n  \n,,Er wordt wel gedacht dat Van Gogh altijd zo snel tekende, maar hier zie je duidelijk een kunstenaar die aan het zoeken was. Bij de eerste tekening zit hij tegenover zijn model, bij de tweede is hij gaan staan, waardoor het perspectief verandert. Hij stond in 1882 nog aan het begin van zijn carrière en was gefocust op modeltekenen. Het was de tijd dat hij alles nog moest leren.'' Een paar maanden voordat Van Gogh in 1890 overleed, gebruikte hij de tekeningen ook nog als basis voor een schilderij, dat in het Kröller-Müller Museum hangt. ,,Hij was toen zelf die uitgeputte man geworden, dus in die zin kreeg het werk iets heel persoonlijks\", zegt Meedendorp. ,,In de tijd dat hij de tekeningen maakte, voelde hij zich redelijk senang. Hij was samen met Sien, een ex-prostituee, en haar kinderen. Dichterbij gezinsgeluk is hij nooit geweest.\"","intensity":0,"negativity":0,"cluster_id":70,"similar_texts":"text431"},{"id":"91","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/25/2","title":"Noa Lang en Mark Flekken in voorselectie Oranje","text":"### Voetbal\n\nBondscoach Louis van Gaal heeft doelman Mark Flekken van SC Freiburg en aanvaller Noa Lang van Club Brugge opgenomen in de voorselectie van het Nederlands elftal voor de komende twee WK-kwalificatiewedstrijden. De selectie bestaat uit 28 spelers. Oranje speelt op 8 oktober in Riga tegen Letland en drie dagen later in De Kuip tegen Gibraltar. De voorlopige selectie is verder vrijwel identiek aan die voor de eerste drie interlands onder Van Gaal. Volgende week maakt hij zijn definitieve selectie bekend.","intensity":0,"negativity":0,"cluster_id":17,"similar_texts":"text190"},{"id":"92","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=62d67b4d3d9c5a795b5c#/pages/10-11","title":"Nog acht Nederlanders verdacht van geweldpleging op Mallorca","text":"Nog acht Nederlanders verdacht van geweldpleging op Mallorca\n\ndoor Martijn Schoolenberg\n\nAmsterdam Momenteel zijn er nog acht Nederlanders die verdacht worden van betrokkenheid bij de dood van Carlo Heuvelman of andere openlijke geweldpleging in de nacht van 13 op 14 juli bij de boulevard van Al Arenal op Mallorca. Ze behoren allemaal tot dezelfde Hilversumse vriendengroep en waren er op vakantie.\n\nDonderdag maakte de raadkamer van de rechtbank in Lelystad bekend dat drie van hen vrijkomen in afwachting van het proces. Volgens de raadkamer is er niet genoeg aanleiding hen vast te houden voor betrokkenheid bij de dood van Heuvelman en een poging tot doodslag of zware mishandeling. Ze worden nog wel verdacht van het plegen van openlijk geweld op de boulevard.\n\nBetrokkenheid\n\nEen van de mannen die vrijkwam, is Lukas O. Het Openbaar Ministerie is het niet eens met de lezing van de raadkamer en verdenkt hem nog wel van betrokkenheid bij de dood van de Waddinxvener. Van de vijf mannen die nog vastzitten, worden er drie eveneens daarvan verdacht. \n\nOok wordt hen poging tot doodslag dan wel poging tot zware mishandeling verweten bij andere incidenten die even verderop aan de boulevard plaatsvonden. Daarbij trapten de mannen tegen twee slachtoffers aan nadat ze bij een vechtpartij op de grond waren beland. \n\nDe overige twee mannen die nog niet vrijgekomen zijn, worden ’enkel’ van dit laatste feit verdacht.","intensity":0,"negativity":1,"cluster_id":21,"similar_texts":"text22"},{"id":"93","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/9/3","title":"Ollongren geschoffeerd bij gevoelige benoeming van Bovens","text":"Dat bevestigt het ministerie van Binnenlandse Zaken naar aanleiding van berichtgeving van NRC. Volgens een woordvoerder werd Ollongren woensdagavond om 20.52 uur pas geïnformeerd door Andries Heidema, de commissaris van de koning van Overijssel. Een uur later kondigde hij op Twitter aan Bovens te hebben benoemd tot waarnemend burgemeester.  \n  \nDe werkafspraak is echter dat de minister bij benoemingen van waarnemend burgemeesters 'tijdig' wordt geïnformeerd, zodat ze 'een eigen afweging kan maken met het oog op haar rol en verantwoordelijkheden'. Bovendien dient een commissaris van de koning te bellen als hij inschat dat er sprake is van een 'bestuurlijk gevoelige situatie'. Heidema stuurde een appje.  \n  \nEn de benoeming van Bovens ligt gevoelig op het ministerie. De CDA'er trad in april af als commissaris van de koning in Limburg, samen met de rest van het provinciebestuur, na een reeks integriteitsschandalen rond oud-gedeputeerde Herman Vrehen (CDA). Die had als directeur van landschapsbeheerder Instandhouding Kleine Landschapselementen met subsidiegeld opdrachten gegeven aan zijn eigen bedrijven. Welke rol Bovens hierbij speelde, wordt op dit moment nog onderzocht.  \n  \nHet is uiteindelijk aan de commissaris van de koning om te bepalen of de heer Bovens geschikt is als waarnemend burgemeester, en daarbij de lopende onderzoeken in ogenschouw te nemen, benadrukt de woordvoerder van Binnenlandse Zaken.","intensity":0,"negativity":0,"cluster_id":18,"similar_texts":"text204"},{"id":"94","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/17/ollongren-stond-met-een-appje-voor-blok-a4058662#20210917-79810-108","title":"Ollongren stond met een appje voor blok","text":"Benoeming Theo Bovens Theo Bovens werd tot waarnemend burgemeester in Enschede benoemd. Zijn handelen is nog onderwerp van integriteitsonderzoek.,Woensdagavond, kwart voor tien. Verrassend nieuws uit Twente. Commissaris van de koning in Overijssel, Andries Heidema (ChristenUnie), twittert dat hij Theo Bovens heeft benoemd tot waarnemend burgemeester van Enschede „Dit na goed overleg met de fractievoorzitters uit de gemeenteraad.” Heidema en Bovens zijn oud-collega’s, ze kennen elkaar vanuit het provinciaal bestuur goed. Bovens was voorzitter van het Interprovinciaal Overleg, waarvan Heidema adviseur is. Theo Bovens trad in april af als commissaris van de koning in Limburg, in navolging van de rest van het college van Gedeputeerde Staten, vanwege de aanhoudende integriteitsschandalen in die provincie.Het „goede overleg” dat Heidema voerde over de benoeming van Bovens, blijkt zich beperkt te hebben tot de gemeenteraad. Demissionair minister Kajsa Ollongren (Binnenlandse Zaken, D66) werd erbuiten gehouden. Toen Heidema ’s avonds de gemeenteraad informeerde en de bos bloemen al klaarlag voor Bovens – die was vanuit Maastricht naar Enschede gereisd – wist de minister nog van niets. Pas vlak voor negen uur, na afloop van zijn overleg met de raad en even voor hij het nieuws rondtwitterde, stuurde Heidema een WhatsAppje aan Ollongren waarin hij haar voor een voldongen feit plaatste.Minister geschoffeerdDe minister voelt zich geschoffeerd door Heidema. Dat kan opgemaakt worden uit de antwoorden van het ministerie op vragen van NRC. Daarin wordt bevestigd dat de minister onvoldoende tijd kreeg om een afweging te maken over de benoeming.Heidema blijkt zich bovendien niet aan een werkafspraak voor commissarissen van de koning (CvdK) te hebben gehouden. Daarin staat dat de minister „tijdig wordt geïnformeerd over de benoeming van een waarnemend burgemeester in een provincie door de CvdK, zodat zij daar ook nog een eigen afweging kan maken met het oog op haar rol en verantwoordelijkheden”, aldus het ministerie.Ook in de ‘Ambtsinstructie commissaris van de koning’ staat dat de commissaris een voorgenomen benoeming van een waarnemend burgemeester ter kennis brengt van de minister. Bij bestuurlijk gevoelige situaties is, aldus het ministerie, een telefonisch overleg met de minister „aangewezen”.Op de vraag of de minister het wenselijk acht dat een voormalig bestuurder wiens handelen onderwerp is van onderzoeken een post als waarnemend burgemeester gaat vervullen, schrijft het ministerie: „Het is aan de commissaris van de koning om een afweging te maken of de heer Bovens geschikt is als waarnemend burgemeester.” Het ministerie gaat ervan uit dat de commissaris van de koning „ook acht heeft geslagen op de lopende onderzoeken en de recente actualiteit”.Commissaris Heidema zegt in een schriftelijke verklaring: „Wij hebben inmiddels vernomen dat zij graag eerder op de hoogte was gesteld. Dat betreuren wij. Qua procedure hebben wij naar beste weten gehandeld.” De affaire laat onverlet dat Bovens 2 oktober begint in Enschede, als opvolger van Onno van Veldhuizen. Volgens Heidema is vooraf „zorgvuldig gecheckt of er risico’s spelen rondom integriteit”. Dat zegt hij gedaan te hebben via „gesprekken” met „betrokkenen” en Theo Bovens persoonlijk. „We weten dat er naar een aantal zaken nog nader onderzoek loopt, maar er is geen aanleiding om te twijfelen aan de persoonlijke integriteit van Theo Bovens.”Terwijl donderdag het nieuws over het conflict tussen de minister en de commissaris rondging, was er ’s middags in een Venloos theater een feestelijk afscheid van Bovens als ‘gouverneur van Limburg’, zoals de commissaris van de koning in die provincie wordt genoemd. Genodigden werden geacht een magnetische snor op hun kleding te dragen als eerbetoon aan de snordragende Bovens.Sprekers prezen onder meer zijn humor, zijn „verbindend vermogen” en zijn inzet voor meer vrouwelijke burgemeesters. Waarnemend commissaris van de koning Johan Remkes (VVD) zei dat Bovens’ opstappen onnodig was. Minister Ollongren, vanwege verplichtingen in Den Haag sprekend per videoboodschap, had het over „vervelende omstandigheden”, waarin de CDA’er begreep „dat een bestuurder boven elke twijfel verheven moet zijn”. De vertrekkende gouverneur zei na alle loftuitingen „nog net niet heilig” te zijn verklaard: „Kennelijk heb ik nog niet genoeg wonderen verricht. Maar het voelde zalig.”Bovens stak de draak met de afgelopen maanden met minister Ollongren gevoerde integriteitsdiscussie over het niet melden van een nevenfunctie door een gedeputeerde. De zaal Limburgse bestuurders moest lachen toen Bovens meldde dat hij ook zijn carnavalspop Theo d’n Twiede niet aangemeld had als nevenfunctie. Volgens Bovens lijdt Limburg aan „een achterloper-complex, terwijl de provincie een voorloper is. Ook op het gebied van integriteit.” Dat een ander beeld is ontstaan, is „doodzonde”, vindt hij. „Limburg schoot zichzelf in de voet. Laten we onszelf dat nooit meer aandoen.” Hij kreeg veel applaus, waarna het Limburgse volkslied gezongen werd.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":1,"cluster_id":18,"similar_texts":"text91"},{"id":"95","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/34/1","title":"Onbekende studie Vincent van Gogh onthuld uit Nederlandse privécollectie","text":"### Kunst\n\nAan het oeuvre van Vincent van Gogh is weer een werk toegevoegd. Donderdag onthulde het Van Gogh Museum dat een Nederlandse familie een voorstudie bezit die Van Gogh maakte als voorbereiding op een tekening en een litho die in de collectie van het museum zitten. Studie voor Worn Out (1882) is een vroeg werk van de kunstenaar en is tot en met 2 januari te zien.  \n  \nDe voorstudie toont een man op een stoel met zijn hoofd tussen zijn handen. Van Gogh maakte de studie in Den Haag, waar hij zich oefende in de tekenkunst en vaak modellen gebruikte. Uit brieven van de kunstenaar blijkt dat hij de voorstudie en de (gesigneerde) eindtekening op één dag fabriceerde. De man die voor hem poseerde, werd later geïdentificeerd als Adrianus Zuyderland, een bewoner van het Nederlands Hervormd Oude-mannen- en vrouwenhuis. Van Van Gogh zijn zo'n veertig tekeningen bekend waarop Zuyderland figureert.  \n  \nDe voorstudie, die in goede conditie verkeert, is nooit eerder beschreven. Het museum kwam erachter dat die bestond doordat de familie in de jaren tachtig vroeg of het om een echte Van Gogh gaat. Dat werd bevestigd, maar de ontdekking werd op verzoek van de familie stilgehouden.  \n  \nVolgens senioronderzoeker Teio Meedendorp is 'een jaar of zes, zeven geleden' door de familie - die anoniem wil blijven - een uitgebreider keuringsrapport gevraagd. Uit de samenstelling van de verzameling van de familie valt op te maken dat een voorouder werd geadviseerd door H.P. Bremmer, een bekende kunstpedagoog die ook de rijke verzamelaar Helene Kröller-Müller op het spoor van Van Gogh zette. Bremmer verkocht ook zelf werk van Van Gogh.  \n  \nOnlangs stemde de familie ermee in om de voorstudie op Van Gogh Worldwide te zetten, een site van onder meer het Van Gogh Museum waarop werken worden beschreven. Daarna kreeg de instelling ook toestemming om de voorstudie tentoon te stellen. Volgens Meedendorp heeft de familie Studie voor Worn Out niet uitgeleend met het oog op een aanstaande verkoop. 'De tekening blijft lekker slapen in de familiecollectie.'  \n  \nDe familie betaalde er 75 gulden voor, vermoedelijk rond 1900-1910. De voorstudie is nu een fortuin waard, omdat het om een van de belangrijkste werken gaat uit Van Goghs Haagse periode en hij er later ook nog een schilderij naar maakte. Sotheby's hamerde in 2016 en 2020 drie minder bekende tekeningen van Adrianus Zuyderland af op respectievelijk 945 duizend, 1,4 miljoen en 850 duizend euro (exclusief commissie).  \n  \nDoordat het Van Gogh Museum de voorstudie, eindversie én litho naast elkaar heeft opgehangen, zijn goed de verschillen te zien. Op de eerste versie staat de linkervoet van de oude man uit het lood, maar op de eindtekening heeft Van Gogh dat gecorrigeerd. Aan die versie voegde hij op de achtergrond een haard toe die hij eerder in een ander werk had afgebeeld. Bovendien veranderde hij van positie: de voorstudie maakte hij zittend, de eindversie staand. Daarna fabriceerde hij een litho in de hoop geld te kunnen verdienen aan het werk in oplage. Op de achterkant van Studie voor Worn Out is een kleine, ruwe schets van een staande man te zien.","intensity":0,"negativity":0,"cluster_id":65,"similar_texts":"text655"},{"id":"96","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/118e42cb5381a41606ae891ac6107ff6/web/OPS/cciobjects.json&hash=6596779daeaf3d5a8c54#/pages/10-11","title":"Onbekende tekening Van Gogh","text":"Onbekende tekening Van Gogh\n\nHet Van Gogh Museum in Amsterdam toont met grote trots een tot nog toe onbekende tekening van Vincent van Gogh. Het gaat om een studie uit zijn Haagse periode voor de beroemde tekening Worn out, waarvan de kunstenaar in 1882 ook een lithografie maakte. De prent van een treurende oude man is afkomstig uit Nederlands particulier bezit en nog tot en met 2 januari te bewonderen in het museum.\n\nFoto Van Gogh Museum","intensity":0,"negativity":0,"cluster_id":28,"similar_texts":"text839"},{"id":"97","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=6ad78c22c15ea0692610#/pages/38-39","title":"Onderzoek bij IMF","text":"Onderzoek bij IMF\n\nTopvrouw Georgieva beticht\n\nHet Internationaal Monetair Fonds (IMF) bestudeert kritiek op topvrouw Kristalina Georgieva. Daarbij kijkt ook een speciale ethische commissie van het IMF naar de kwestie. Georgieva wordt ervan beschuldigd dat ze als bestuurder van de Wereldbank druk heeft uitgeoefend op personeel om de positie van China in een economische ranglijst van landen beter te doen voorkomen. De Bulgaarse zou enkele jaren terug vanuit de top van de Wereldbank hebben aangedrongen op aanpassingen waardoor China iets beter uit de verf kwam in een rapport over internationaal zakendoen.","intensity":0,"negativity":0,"cluster_id":43,"similar_texts":"text387"},{"id":"98","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=dbea582b4ec57766bb8e#/pages/4-5","title":"Onrust bij ouderen over QR-code","text":"Onrust bij ouderen over QR-code\n\nVeel ouderen lukt het niet de QR-code op hun telefoon te krijgen. \n\ndoor Edwin Rensen\n\nDoetinchem Er heerst onrust onder veel senioren nu vanaf 25 september een coronatoegangsbewijs verplicht is voor bezoek aan horeca, evenementen en concerten. „Wij krijgen dagelijks telefoontjes van ouderen die hulp inroepen en het er uiteindelijk maar bij laten zitten”, laat woordvoerder Renate Evers namens de ouderenbond ANBO weten. \n\nVele duizenden senioren in ons land beschikken niet over een moderne smartphone of printer. En het aanvragen van een papieren QR-code loopt stroef. Ook is het voor veel senioren een probleem de code op de telefoon te krijgen. \n\nOuderenbond ANBO krijgt de laatste dagen veel klachten van leden die het niet lukt om, met hun BSN-nummer en postcode, een QR-code op papier thuisgestuurd te krijgen. De bond is dan ook bang dat een groep ouderen straks niet volwaardig mee kan doen aan de samenleving, omdat zij geen moderne telefoon hebben.\n\nDe tijd dringt, want vanaf 25 september is het op veel plekken verplicht om een coronatoegangsbewijs te tonen. Woordvoerder Renate Evers van de ANBO verwacht dat nogal wat ouderen minder snel voor een bakkie koffie en gebakje de deur uit gaan. „Wij krijgen veel telefoontjes van bezorgde ouderen. Het corona-informatienummer van het ministerie van VWS is vaak overbelast laten ze ons weten. Ouderen geven het dan soms op”, meldt Evers. \n\nGrada Kets (76) uit Zelhem is een van die mensen die bang zijn vanaf volgende week te worden beperkt in hun bewegingsvrijheid. Zij is wel gevaccineerd, maar waar het echtgenoot Gerrit (77) wel is gelukt een QR-code te bemachtigen slaagt zij er maar niet in, ondanks tientallen telefoontjes naar GGD, ministerie en ingeschakelde hulp van familie. \n\nDe woordvoerder van minister Hugo de Jonge laat in een reactie weten dat het verkrijgen van een coronatoegangsbewijs in verreweg de meeste gevallen goed gaat bij senioren, maar dat signalen van problemen hem ook bereikt hebben. Hij stelt dat alles in het werk wordt gesteld om deze groep goed van dienst te zijn. „Er kan gebruik worden gemaakt van speciaal ingerichte plekken in bibliotheken, waar hulp wordt geboden.”","intensity":0,"negativity":1,"cluster_id":54,"similar_texts":"text448"},{"id":"99","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/25/1","title":"Ook 'rigoureuze' coronamaatregelen op Winterspelen","text":"De deelnemers aan de Winterspelen van begin 2022 in China krijgen te maken met 'rigoureuze' coronamaatregelen. Voorzitter Thomas Bach van het Internationaal Olympisch Comité (IOC) kondigt in een open brief aan dat volgende maand de eerste 'playbooks' verschijnen, met daarin de maatregelen die gelden voor sporters, stafleden, journalisten en vrijwilligers. \"De pandemie is verre van over\", schrijft Bach. Naar verluidt worden de maatregelen een stuk strenger dan tijdens de Spelen van Tokio.","intensity":0,"negativity":0,"cluster_id":56,"similar_texts":"text567"},{"id":"100","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/24/5","title":"Ook Manchester United en Juventus voelen de pijn van de coronacrisis met zware verliezen","text":"### Voetbal\n\nManchester United heeft het boekjaar, dat liep tot en met juni, afgesloten met een verlies van 92,2 miljoen pond, omgerekend ruim 100 miljoen euro. De Engelse voetbalclub zag als gevolg van de coronacrisis de inkomsten op en rond wedstrijddagen wegvallen. Ook de commerciële inkomsten werden door de crisis geraakt. De grootste tegenvaller betrof hogere uitgaven aan belastingen. Bij Manchester United daalden de totale inkomsten afgelopen jaar met bijna 3 procent tot ruim 494 miljoen pond. Ook het Italiaanse Juventus werd financieel zwaar getroffen. Het nettoverlies in het afgelopen boekjaar is meer dan verdubbeld tot bijna 210 miljoen euro. Dat is voor de club uit Turijn het grootste jaarverlies ooit.  \n  \nNet als andere voetbalclubs zag Juventus zich gedwongen om tal van wedstrijden in lege stadions te spelen. Sportief gezien ging het ook niet als gewenst. Het lukte weer niet om ver te komen in de Champions League en in de competitie eindigde Juventus op de vierde plaats.","intensity":0,"negativity":2,"cluster_id":8,"similar_texts":"text136"},{"id":"101","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/1/1","title":"Opgestapte Kaag gaat gehavend door","text":"Het is doodstil als Sigrid Kaag even voor acht uur, meteen na de stemming in de Tweede Kamer, het woord vraagt. \"Uw Kamer oordeelt dat het kabinet onverantwoord heeft gehandeld.\" De toehoorders binnen en buiten de zaal weten dan wat er zal komen. De minister die de hele nacht 'intens en intensief' heeft gedebatteerd over de chaotische evacuatie uit Afghanistan dient haar ontslag in.  \n  \nOp de grote tv-schermen in het Kamergebouw is achter een geëmotioneerde Kaag het hoofd van minister Ank Bijleveld van defensie zichtbaar. Ook de CDA-minister krijgt een soortgelijke motie van afkeuring tegen, ingediend door PvdA-Kamerlid Kati Piri en gesteund door de oppositie en de ChristenUnie. Er is 'te lichtzinnig en te laat' gehandeld, de Kamer is onvolledig geïnformeerd waardoor de levens van Afghaans personeel in gevaar is gebracht. Maar Bijleveld blijft. Zoals ze al vóór de stemming heeft aangegeven.  \n  \nKaag vertrekt op de wijze zoals ze in april onbewust voorspelde. Toen weigerde Rutte op te stappen na het explosieve debat waarin hij van haar partij een motie van afkeuring kreeg. \"Ik zou niet doorgaan, maar ik ben een ander mens\", zei ze. Vandaag houdt ze zich aan deze uitspraak: \"In mijn opvatting over democratie en de cultuur van ons bestuur moet een minister gaan als het beleid wordt afgekeurd.\" Ze dankt meneer Rutte, 'Mark', voor de samenwerking, maar het contrast met de VVD-leider, dat ze ook in haar Schoo-lezing neerzette, licht fel op.  \n  \nIn het Afghanistan-debat de nacht ervoor is Kaag nog strijdbaar en denkt niet aan vertrek. Er was een 'blinde vlek', er zijn fouten gemaakt, maar die maakten andere bondgenoten ook. Falen wil ze het niet noemen. Wel: ''Ik was eindverantwoordelijke'. Rutte - normaal de eindverantwoordelijke - mag diep in de nacht een sorry uitspreken. De moties worden pas om drie uur 's nachts ingediend, de ChristenUnie is dan nog geen mede-ondertekenaar.  \n  \nDat verandert de volgende middag als de vijfkoppige fractie vergadert. Kamerlid Don Ceder licht het even later toe, als de partij haar steun aan de motie bekend heeft gemaakt. Het besluit is niet lichtvaardig genomen, aldus Ceder, en 'langs de lijnen van de inhoud'. Voor D66 komt het hard aan. Het zijn dezelfde woorden waarmee Kaag de formatie kracht wilde bij zetten: via de inhoud. Maar liever niet met de ChristenUnie, wel met de 'linkse liefjes', zoals ChristenUnie-leider het in een blog noteerde. De inhoud betekent deze dag ook zakelijkheid, en geen door coalitiedwang opgerekte bereidheid tot politieke steun. Ironisch genoeg zoals Kaag het zelf het liefste ziet.  \n  \nInformateur Johan Remkes zal dit weekend al zijn hoekige charmes in moeten zetten. Dan komen de hoofdrolspelers Kaag, Rutte en CDA-leider Hoekstra een nachtje logeren in een landgoed op de Hilversumse hei. Steun vinden voor een minderheidskabinet bij PvdA en GroenLinks of ChristenUnie lijkt voor deze drie nu nog moeilijker dan vorige week.  \n  \nToch is er ook een scenario denkbaar dat Kaags aftreden de formatie versnelt. Ze gaat in haar eigen woorden 'leuk door als fractievoorzitter' en wil snel verder met een nieuw kabinet en de nieuwe bestuurscultuur. Met Kaag vol in die rol krijgen de onderhandelingen met de VVD een nieuwe dynamiek. Wie Kaag opvolgt is nog niet bekend. Partijgenoot Tom de Bruijn is een optie, minister van buitenlandse handel sinds Kaag doorschoof na het vertrek van voorganger Stef Blok (VVD) in mei. In Afghanistan zitten nog 22 tolken en hun familie, en een onbekend aantal beveiligers, koks en ander lokaal personeel, dat eveneens veiligheid was beloofd.  \n  \nvandaag 4|5  \n  \nEen politiek ongeluk uit onverwachte hoek opinie 22  \n  \nCommentaar","intensity":0,"negativity":1,"cluster_id":1,"similar_texts":"text110"},{"id":"102","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=0a6c9020d427075f4705#/pages/32-33","title":"Oranje nadert top-10 van FIFA-ranking","text":"Oranje nadert top-10 van FIFA-ranking\n\nHet Nederlands elftal staat op de drempel van de top 10 van de wereldranglijst. De ploeg van bondscoach Louis van Gaal steeg na de WK-kwalificatiewedstrijden van de afgelopen weken naar de elfde plaats. Oranje speelde gelijk tegen Noorwegen (1-1) en won daarna van Montenegro (4-0) en Turkije (6-1).\n\nHet leverde de nationale voetbalploeg één plek winst op op de mondiale ranking. Het Nederlands elftal stond voorafgaand aan het EK van afgelopen zomer op de zestiende plaats. Ondanks de uitschakeling in de achtste finales tegen Tsjechië (0-2) steeg Oranje op de ranglijst van augustus wel naar plek veertien.\n\nBelgië voert de FIFA-ranking nog steeds aan.","intensity":0,"negativity":0,"cluster_id":23,"similar_texts":"text629"},{"id":"103","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/36/5","title":"Oranje op drempel top 10","text":"Het Nederlands elftal staat op de drempel van de top 10 van de wereldranglijst. De ploeg van bondscoach Louis van Gaal steeg na de WK-kwalificatiewedstrijden van de afgelopen weken van de twaalfde naar de elfde plaats. Oranje speelde gelijk tegen Noorwegen (1-1) en won daarna van Montenegro (4-0) en Turkije (6-1). België voert de mondiale ranking aan, voor Brazilië.","intensity":0,"negativity":1,"cluster_id":23,"similar_texts":"text229"},{"id":"104","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/21/2","title":"Oud-bestuurders VW voor rechter","text":"Vier aangeklaagden verschenen voor de rechtbank in de stad Braunschweig. Voormalig Volkswagen-topman Martin Winterkorn was niet aanwezig in verband met gezondheidsproblemen. Zijn proces is uitgesteld.  \n  \nDe officier van justitie beschuldigt de managers van commerciële en bendeachtige fraude met gemanipuleerde software in 11 miljoen dieselauto's. De auto's stootten vele malen de toegestane hoeveelheid schadelijke stikstofoxiden (NOx) uit. Tijdens milieutesten leek het alsof de diesels schoon waren. Volkswagen gaf in september 2015 toe dat het bedrijf met behulp van illegale software vals had gespeeld bij emissietesten.  \n  \nDe voormalige werknemers van het Volkswagenconcern worden onder meer verdacht van medeplichtigheid aan fraude en bedrog. Vanwege de coronacrisis werd de rechtszaak meermaals verschoven. Er zijn inmiddels ook nog meer oud-managers van Volkswagen aangeklaagd voor de fraude.  \n  \nDe belangrijkste vraag in het proces is: wie wist wat en wanneer? De regionale rechtbank gaat nu onderzoeken wat de persoonlijke verantwoordelijkheid is van VW- bestuurders voor een van de grootste Duitse economische schandalen ooit.  \n  \nDe fraude kwam aan het licht toen de Amerikaanse Environmental Protection Agency (EPA) erachter kwam dat er bij emissietests van dieselauto's werd gemanipuleerd. Een paar dagen later trad Winterkorn af als topman van het concern. Hij is ook aangeklaagd voor marktmanipulatie vanwege het opzettelijk te laat informeren van beleggers over de financiële gevolgen van de affaire. Winterkorn heeft altijd ontkend dat hij op de hoogte was.  \n  \nTegen Rupert Stadler, de voormalig topman van Audi (samen met Seat en Skoda ook deel van de Volkswagengroep) is al eerder een proces begonnen in de dieselaffaire.","intensity":0,"negativity":0,"cluster_id":51,"similar_texts":"text439"},{"id":"105","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/11/4","title":"Oud-coureur Boet van Dulmen (73) verongelukt","text":"Bij een ongeluk op zijn fiets is oud-motorcoureur Boet van Dulmen overleden. Hij werd aangereden door een bestelbus in zijn woonplaats Ammerzoden. Hulpdiensten proberen hem nog te redden, maar dat was tevergeefs. De 73-jarige Van Dulmen was in de jaren zeventig en tachtig een van de grote motorcoureurs van Nederland. Hij deed zeven keer mee met de TT in Assen in de 500 cc-klasse, wat geldt als de koningsklasse. Eenmaal stond hij in Assen op het podium, toen hij tweede werd in 1981. Twee jaar eerder won Van Dulmen in Finland zijn enige wedstrijd in de 500-cc-klasse.","intensity":0,"negativity":0,"cluster_id":57,"similar_texts":"text545"},{"id":"106","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/6/1","title":"Ouderen hebben moeite om aan QR-code te komen","text":"Speciaal voor ouderen zonder smartphone verwees minister Hugo de Jonge dinsdag naar een telefoonnummer waar ze terecht konden voor een papieren QR-code. Desondanks lukt het veel ouderen volgens ouderenbond ANBO niet om een coronapas te bemachtigen. ,,Er zijn lange wachttijden en medewerkers van de helpdesk geven soms verkeerde informatie'', zegt woordvoerder Renate Evers. Het coronabewijs kan uitgeprint worden en ook via de telefoon worden aangevraagd.   \n  \nHoeveel ouderen worstelen met de QR-code weet Evers niet. ,,Je hebt een groep van één miljoen ouderen die digitaal niet vaardig zijn. Velen krijgen hulp van kinderen of buren, maar je hebt ook een deel bij wie het echt niet lukt. Voor hen vragen wij aandacht.''  \n  \nOok ouderenorganisatie KBO-PCOB hoort deze geluiden. ,,Er zullen vast senioren zijn die denken: laat maar. Ze hebben een jaar lang binnen gezeten en willen nu ook naar het theater of restaurant. Voor hen is het zonde'', aldus woordvoerder Sven Stijnman.  \n  \nVolgens hem zou het gele boekje een goed alternatief zijn, maar de overheid ziet dat niet als officieel vaccinatiebewijs. ,,Ik heb geen mobiele telefoon, dus hoe kom ik dan aan een QR-code?'', zegt de 86-jarige Jan Wagenaar. Met zijn vrouw gaat hij graag naar het theater. ,,DigiD, coronapas, QR-code: sommige dingen snappen wij gewoon niet. En ik ga er geen nieuwe telefoon voor kopen'', zegt hij.  \n  \nANBO vindt dat de tijd begint te dringen. ,,Voor 25 september moet iedereen die het wil, een QR-code hebben.'' De bond hoopt dat de capaciteit bij de helpdesk snel kan worden uitgebreid.","intensity":1,"negativity":1,"cluster_id":54,"similar_texts":"text783"},{"id":"107","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/3/1","title":"Pact tegen China zet kwaad bloed","text":"Nee, China werd helemaal niet genoemd in de aankondiging van het nieuwe militaire samenwerkingsverband Aukus. De Amerikaanse president Joe Biden, de Britse premier Boris Johnson en zijn Australische collega Scott Morrison vermeden de naam van dat land zorgvuldig, in hun gezamenlijke online persconferentie woensdagavond.  \n  \nMaar uit alles blijkt dat het nieuwe pact een gemeenschappelijk antwoord is op de opkomende wereldmacht China. Aukus past in de Amerikaanse aanpak van de 'strategische concurrent' in Oost-Azië. Biden sluit hiermee aan bij zijn voorganger Donald Trump, maar hij wil dat wel doen in samenwerking met andere landen.  \n  \nDe VS zijn bezorgd over de militaire opbouw in China, met name van de marine. Peking legt claims op betwiste eilandjes in de Zuid-Chinese Zee en uit bovendien geregeld dreigementen in de richting van Taiwan. De Taiwanese minister van buitenlandse zaken Joseph Wu waarschuwde vorige maand in deze krant voor een Chinese invasie in zijn land.  \n  \nGrote woorden werden niet geschuwd bij de aankondiging van Aukus. 'De toekomst van onze drie landen en zelfs van de wereld hangt af van een vrije en open 'Indo-Pacific'', aldus Biden, met een verwijzing naar het gebied rond de Indische en de Stille Oceaan.  \n  \nIn de aankondiging is sprake van samenwerking op het gebied van kunstmatige intelligentie en kwantumtechnologie, maar de meest concrete aankondiging ging over kernonderzeeërs. Die zijn dan ook uitermate geschikt om zo'n groot maritiem gebied te controleren. Het is de bedoeling dat Australië deze schepen de komende jaren zelf gaat bouwen, met Amerikaanse technologie en Britse hulp.  \n  \nHet gaat hierbij uitdrukkelijk niet om atoomwapens, maar om onderzeeërs die worden voortgedreven door een kleine kerncentrale. Dat maakt ze veel sneller en krachtiger dan schepen die op diesel varen. Ze kunnen in korte tijd grotere afstanden afleggen en - uitgerust met torpedo's en raketten - onverwacht toeslaan.  \n  \nDat de VS deze technologie delen is bijzonder, dat deden ze eerder alleen met het Verenigd Koninkrijk. De drie bondgenoten riskeren wel een verwijdering met Frankrijk, dat in 2016 een miljardencontract sloot met Australië voor de levering van conventionele onderzeeërs. Die megadeal is nu ineens van tafel geveegd.  \n  \n\"Deze botte, eenzijdige en onvoorspelbare beslissing herinnert me sterk aan wat de heer Trump deed\", zei de Franse minister van buitenlandse zaken Jean-Yves Le Drian gisteren op radiozender Franceinfo. \"Ik ben boos en teleurgesteld. Dit gaat zo niet tussen bondgenoten.\"  \n  \nIn China is de aankondiging van Biden, Johnson en Morrison nog harder aangekomen. De Chinese ambassadeur in Washington hekelt de 'Koude-Oorlogsmentaliteit' die uit de plannen spreekt. Volgens het ministerie van buitenlandse zaken is het drietal bezig 'de regionale vrede en stabiliteit ernstig te beschadigen'. In een lang telefoongesprek met de Chinese leider Xi Jinping, vorige week, had Biden volgens ingewijden niets aangekondigd.  \n  \nOok bondgenoten in de regio, zoals Japan en Nieuw-Zeeland, zijn buiten de nieuwe plannen gehouden. Nieuw-Zeeland is niet gevraagd om mee te doen, aldus premier Jacinda Ardern. Ze voegde er direct aan toe dat de Australische kernonderzeeërs straks niet welkom zijn in Nieuw-Zeelandse wateren.  \n  \nDe Amerikanen, Britten en Australiërs hebben er dus voor gekozen om iets nieuws te beginnen, buiten de bestaande samenwerkingsverbanden (zie kader). Ze hebben hun boodschap bovendien stevig in de verf gezet. Wat alleen een Amerikaans-Australische deal over onderzeeërs had kunnen zijn, werd een nieuw pact met de Britten erbij.  \n  \nDe drie hebben op de koop toe genomen dat niet iedereen blij zou zijn met hun plannen. In het geval van Frankrijk is dat onhandig, want deze Navo-bondgenoot speelt een belangrijke rol in de Indo-Pacific, met marinebases op overzeese gebiedsdelen in Nieuw-Caledonië en Polynesië. Frankrijk behoort ook tot de selecte groep landen met kernonderzeeërs en een nucleair aangedreven vliegdekschip.  \n  \nMilitaire samenwerking in de Indo-Pacific  \n  \n▶ Quad: strategisch overleg tussen de VS, Australië, India en Japan, dat zich de laatste tijd ook meer op militair terrein begeeft. Komt volgende week bijeen in Washington.  \n  \n▶ Five Eyes: inlichtingenverband tussen de VS, het VK, Canada, Australië en Nieuw-Zeeland. Japan heeft belangstelling getoond om zich aan te sluiten.  \n  \n▶ Aukus: een nieuw defensiepact tussen de VS, het VK en Australië. Eerste doel is de productie van kernonderzeeërs in Australië, later volgen andere technologieën.","intensity":0,"negativity":1,"cluster_id":13,"similar_texts":"text170"},{"id":"108","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=6d85e0061f98595fab7e#/pages/38-39","title":"Pakketjes flink duurder","text":"Pakketjes flink duurder\n\nPrijsverhoging DHL bijna 5%\n\nDHL Express verhoogt zijn prijzen voor het bezorgen van pakketten volgend jaar met gemiddeld 4,9%. De prijsverhoging heeft volgens het bedrijf meerdere oorzaken. Aan de ene kant kampt de onderneming met gestegen kosten. Anderzijds heeft DHL ook geld nodig om de groei bij te kunnen benen. DHL ziet onder meer de loonkosten en kosten voor brandstoffen stijgen. Daarnaast is er steeds meer werk voorhanden waardoor het bedrijf geld moet steken in het uitbreiden van de capaciteit. De prijsaanpassingen van DHL verschillen van land tot land. Een brievenbuspakket kost in Nederland nu nog €3,95.","intensity":1,"negativity":0,"cluster_id":16,"similar_texts":"text188"},{"id":"109","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/68/3","title":"Philipsen klopt Groenewegen","text":"Jasper Philipsen heeft de 105de editie van het Kampioenschap van Vlaanderen gewonnen. De Belgische sprinter van Alpecin-Fenix bleef in de Koolskamp Koers, zoals de wedstrijd ook heet, na 195 kilometer Dylan Groenewegen (Jumbo-Visma) nog net voor.","intensity":0,"negativity":0,"cluster_id":37,"similar_texts":"text311"},{"id":"110","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/25/4","title":"Philipsen klopt Groenewegen in Vlaanderen","text":"Wielrenner Jasper Philipsen heeft de 105de editie van het Kampioenschap van Vlaanderen gewonnen. De Belgische sprinter van Alpecin-Fenix troefde in de Koolskamp Koers, zoals de wedstrijd ook heet, na 195 kilometer Dylan Groenewegen van Jumbo-Visma af. Martin Laas uit Estland werd derde. Voor Philipsen is het de zesde zege van het huidige wielerseizoen. Hij won eerder de Scheldeprijs, twee etappes in de Ronde van Turkije en twee ritten in de Ronde van Spanje.","intensity":0,"negativity":0,"cluster_id":37,"similar_texts":"text725"},{"id":"111","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=133e0b81e2047f6c4c09#/pages/4-5","title":"Provincie wil snelheid terug naar 80 km/u","text":"Provincie wil snelheid terug naar 80 km/u\n\nOp A27 bij Amelisweerd: \n\nUTRECHT De provincie en de gemeente Utrecht hebben „betere, minder risicovolle alternatieven” voor de A27 bij Amelisweerd dan de beoogde verbreding die in het huidige tracébesluit staat. Zij stellen onder meer voor om de snelheid te reduceren naar 80 km/u. Provincie en gemeente willen daarover in gesprek met het Rijk.\n\nDoor de maximumsnelheid te verlagen, gaat de veiligheid omhoog, is er minder uitstoot en verloopt de doorstroming beter, concludeerde al eerder het ingenieursbureau SUUNTA. Binnen de bestaande snelwegbak kan dan het aantal rijstroken binnen alle gestelde veiligheidseisen worden uitgebreid.","intensity":0,"negativity":2,"cluster_id":67,"similar_texts":"text74"},{"id":"112","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/25/1","title":"PSV kan weer wat vrolijker Europa in","text":"### Europa League\n\nPSV droomde lange tijd van voetballen in de Champions League, maar ervoer in de eerste wedstrijd in de Europa League dat het zich kan meten met ploegen van formaat. PSV tegen Real Sociedad was een heerlijk intense wedstrijd, met een hoog tempo, eindigend in een gelijkspel: 2-2.  \n  \nMet fijne voetballers in beide ploegen bovendien. Zoals Mario Götze en Cody Gakpo als uitblinkers bij PSV en de internationals Mikel Merino en Mikel Oyarzabal als technisch volmaakte voetballers bij Sociedad, de nummer vijf in Spanje vorig seizoen. Al baalde PSV het meest dat het de winst niet naar zich toetrok, omdat het vooral de tweede helft beter was.  \n  \nPSV imponeerde op de lange weg richting de Champions League, om op de drempel van het miljardenbal te struikelen over Benfica, leidend tot de minder aantrekkelijke Europa League. Al heeft het tweede toernooi van Europa aan status gewonnen, nu nog maar 32 in plaats van 48 ploegen meedoen en de zwakkere clubs veroordeeld zijn tot de nieuwe Conference League.  \n  \nKijk alleen al naar de groep van PSV, met onder meer Sociedad en AS Monaco. Ploegen die niet uit de toon zouden vallen in de Champions League. Clubs waartegen PSV mag bewijzen dat de ambitie om zo snel mogelijk tot de beste 32 clubs van Europa geen utopie blijkt. Zeker nu Schmidt deze zomer zes versterkingen mocht verwelkomen en zijn ploeg een flinke kwaliteitsimpuls kreeg.  \n  \nIn aanloop naar het duel zei PSV-aanvaller Armando Bruma, die één jaar op huurbasis speelde voor Sociedad, dat zijn voormalig werkgever met het combinatiespel het Barcelona uit betere tijden probeert na te doen. De ploeg imponeerde vorig seizoen al tegen AZ in de Europa League.\n\nGezegend\n\nOok tegen PSV liet het elftal van trainer Imanol Alguacil zien gezegend te zijn met een handvol goede voetballers. Merino en Oyarzabal waren een plaag voor de PSV'ers. Evenals de Belg Adnan Januzaj en Alexander Isak, die in 2019 nog een half seizoen schitterde in het shirt van Willem II.  \n  \nDie Zweeds international stond een paar minuten voor rust op de goede plek om een lage voorzet van verdediger Joseba Zaldúa van dichtbij binnen te tikken en Sociedad op een 1-2-voorsprong te zetten. Even daarvoor had Januzaj Sociedad al op gelijke hoogte gebracht, in een fase dat de Spaanse bezoekers sowieso beter waren dan de thuisploeg.  \n  \nPSV begon met veel energie aan het duel, maar moest gedurende de eerste helft toezien hoe Sociedad met het kwartet fijne aanvallers steeds vaker al combinerend vervaarlijk op de helft van PSV verscheen. PSV miste de geblesseerde Ibrahim Sangaré. Meer dan ooit had het de behoefte aan een balafpakker op het middenveld.  \n  \nNet als tegen AZ nam Olivier Boscagli zijn plek naast Marco van Ginkel in en vormde Armando Obispo achterin het centrale duo met André Ramalho. De verdedigers oogde onwrikbaar tegen AZ, maar hadden tegen Sociedad alle moeite om het fundament te vormen waarop PSV kon bouwen. Götze was als wel vaker dit seizoen de spelers op wiens kwaliteiten de ploeg ruste.  \n  \nDe Duitse technicus stond na een half uur op de goede plek toen doelman Alejandro Remiro een harde lage voorzet van Noni Madueke niet goed verwerkte. Van dichtbij zette hij het op dat moment met veel energie spelende PSV verdiend op voorsprong. De thuisploeg voetbalde zoals Schmidt het graag ziet, met veel drang naar voren. Al oogde het plots kwetsbaar voor rust.\n\nFraai\n\nGötze trok zich weinig aan van de inzinking van PSV en zette Gakpo tien minuten na rust op fraaie wijze vrij voor de Sociedad-keeper. Eerst poortte hij met fijn gevoel zijn tegenstander om de diepgaande Gakpo op maat te bedienen: 2-2.  \n  \nZo ontspon zich een interessante wedstrijd met voortdurend wisselende plotwendingen in het Philips Stadion. PSV herpakte zich en drukte de Spanjaarden verder terug op eigen helft. In de jacht op het derde doelpunt maakte Carlos Vinicius na ruim een uur zijn debuut voor PSV, de Braziliaanse spits die op de laatste dag van de transferperiode voor twee jaar werd gehuurd van Benfica en woensdag zijn werkvergunning kreeg.  \n  \nDe fysiek sterke aanvaller (1.90 meter) moet voorin voor meer smaak zorgen bij PSV, dat met Eran Zahavi maar één echte spits in de selectie had.  \n  \nEen zogenoemd Plan B, als Plan A niet werkt. Verder dan een aantal verbeten duels en een gele kaart kwam hij niet.  \n  \nIn blessuretijd raakte de ingevallen Jordan Teze nog de paal van grote afstand. En mocht PSV van geluk spreken dat Oyarzabal aan de andere kant oog in oog met Drommel miste na een verkeerde kopbal terug bij PSV.  \n  \n\\-----\n\nGroep B\n\nPSV - Real Sociedad 2-2. 32. Götze 1-0, 34. Januzaj 1-1, 39. Isak 1-2, 54. Gakpo 2-2. Geel: Munoz, Guevara, Oyarzabal, Elustondo, Zubeldia (Real Sociedad), Van Ginkel (PSV).  \n  \nPSV: Drommel; Mwene (68. Teze), Ramalho, Obispo, Max; Van Ginkel (64. Thomas), Boscagli; Madueke (Vertessen), Götze, Gakpo (89. Bruma); Zahavi (63. Vinicius).  \n  \nReal Sociedad: Remiro; Zaldua (79. Romero), Elustondo, Le Normand (60. Pacheco), Munoz (60. Zubeldia); Januzaj (79. Gorosabei), Zubimendi, Merino, Silva; Oyarzabal, Isak (83. Sørloth).  \n  \nAS Monaco - Sturm Graz 1-0.  \n  \nStand Groep B:  \n  \nAS Monaco1-3PSV1-1 Real Sociedad1-1Sturm Graz1-0  \n  \n\\-----\n\nAZ GELIJK, SIMPELE ZEGE VOOR VITESSE\n\nAZ heeft in de eerste wedstrijd van de groepsfase van de Conference League gelijkgespeeld tegen Randers FC. In Denemarken werd het 2-2. Trainer Pascal Jansen van de Alkmaarders zag zijn elftal twee keer een voorsprong weggeven.  \n  \nJordy Clasie zette AZ met een schot van afstand op 0-1. Vangelis Pavlidis zorgde voor de 1-2, door te scoren in de rebound.  \n  \nVitesse won de eerste wedstrijd van het Sloveense NS Mura: 2-0. Sondre Tronstad zette Vitesse na een half uur op voorsprong. Aanvoerder Danilho Doekhi zorgde in de tweede helft voor de 2-0.","intensity":0,"negativity":0,"cluster_id":22,"similar_texts":"text228"},{"id":"113","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/37/1","title":"Raceheld 'Den Boet' overlijdt na botsing","text":"Oud-motorcoureur Boet van Dulmen (73) is gisterochtend om het leven gekomen bij een botsing met een bestelbus. Het ongeluk gebeurde om 10.15 uur in zijn woonplaats Ammerzoden. Van Dulmen was onderweg op zijn fiets.  \n  \nPassanten boden het slachtoffer eerste hulp, waarna de hulpdiensten het bij aankomst overnamen. Die inspanningen mochten niet meer baten: de motorheld van weleer overleed ter plaatse.  \n  \nVan Dulmen behoorde in de zeventiger jaren van de vorige eeuw tot 'de Grote Drie' van de Nederlandse wegracerij. Samen met Jack Middelburg en Wil Hartog, in een tijd dat wegracen in Nederland populairder was dan Formule 1. Van de drie is nu alleen Hartog nog in leven. Middelburg stierf al in 1984 in het harnas.  \n  \nDe talrijke supporters noemden hun idolen altijd bij hun bijnaam: Jumpin' Jack (Middelburg), de Witte Reus (Hartog) en simpelweg 'Den Boet' (Van Dulmen, die eigenlijk Anton heette van voren). 'Straatvechter' Van Dulmen was rechttoe, rechtaan. De Gelderlander, die zijn brood verdiende als bulldozermachinist, was wars van poespas. Door zijn rechtlijnigheid paste hij niet in het keurslijf van een fabrieksteam. Als privérijder maakte Van Dulmen fabrieksrijders het leven zuur, met name op stratencircuits. Hij brak door in 'rondjes rond de kerk'. In die tijd had je niet veel meer nodig dan wat strobalen om op de openbare weg een wegrace uit te zetten.  \n  \nZijn enige Grand Prix-overwinning, in 1979 in Finland, behaalde hij ook op een stratencircuit. Tussen 1978 en 1985 eindigde hij tijdens de TT van Assen zeven keer in de top 10 in de koningsklasse. In 1981 kwam hij nog het dichtst bij de overwinning, hij finishte als tweede.","intensity":0,"negativity":1,"cluster_id":29,"similar_texts":"text256"},{"id":"114","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/17/renault-2903-euro-03-franse-autobouwer-saneert-verder-a4058683#20210917-79810-306","title":"Renault   29,03 euro   / - 0,3 %Franse autobouwer saneert verder","text":"Renault schrapt tot 2024 nog eens 2.000 banen in Frankrijk. De Franse autoproducent verkeert in moeilijkheden, mede door de coronacrisis. De productie van auto's lag tijdelijk stil en nu zitten tekorten aan chips de productie in de weg. Renault meldde vorig jaar al wereldwijd zo’n 14.600 banen te schrappen en z’n productie te verlagen. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021","intensity":0,"negativity":0,"cluster_id":44,"similar_texts":"text388"},{"id":"115","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=b6ce0d25058b66ef3cbc#/pages/50","title":"Rivaliteit aan de IJssel","text":"Rivaliteit aan de IJssel\n\nDe derby wordt niet alleen op het veld uitgevochten, maar ook de supportersgroepen van Go Ahead en PEC Zwolle nemen elkaar op de korrel, zoals met dit soort ludieke spandoeken. \n\nFOTO PICS UNITED\n\n❮❯\n\nNa vierenhalf jaar weer een derby tussen Go Ahead en PEC Zwolle: ’Heftigste wat ik heb meegemaakt’\n\nNa vierenhalf jaar staat zondagmiddag de IJsselderby weer op het programma. De derby tussen Go Ahead Eagles en PEC Zwolle is een van de meest beladen burenruzies in Nederland, samen met die tussen NEC en Vitesse, die dit seizoen ook weer voor het eerst in jaren wordt gespeeld.\n\n’Meestal is het ludiek, \n\nmaar soms gaat het te ver’ \n\nHet gaat in Deventer en Zwolle al de hele week nergens anders over. Naast de sportieve voorpret zijn er de rivaliserende supportersgroepen die elkaar vliegen proberen af te vangen. De gekste dingen werden al uitgehaald. Zo werd in de aanloop naar de derby in 2013 de kampioensschaal van de Eerste Divisie van de Zwollenaren tijdelijk ontvreemd uit de prijzenkast in het stadion en drie jaar later het wegdek van de Wilhelminabrug in Deventer blauw-wit geverfd.\n\nDe afgelopen week verschenen er ineens posters op abri’s in Deventer, waarop de gemeente Deventer zogenaamd een fanatieke Zwolse supportersgroepering feliciteerde met het tienjarig bestaan. Een plaagstootje vanuit de hoofdstad van Overijssel richting de Hanzestad veertig kilometer verderop\n\n„De grenzen worden opgezocht. Meestal is het ludiek, maar soms gaat het te ver. Laten we hopen dat het ditmaal bij ludiek blijft”, aldus voormalig PEC Zwolle-speler Joost Broerse, die jarenlang de rivaliteit van nabij meemaakte. „Het zit erg diep. Tot aan kleuren die niet gewaardeerd worden bij de ene of andere club.”\n\nJan Kromkamp maakte de derby van de andere zijde mee. „Dat is een wedstrijd die altijd beladen is en die je móet winnen als je bij Go Ahead zit. Ik genoot altijd van die derbysfeer. Als jonge speler vond ik het al prachtig”, aldus de 11-voudig Oranje-international, die aan het begin en einde van zijn loopbaan voor Kowet speelde. „Art Langeler wilde me aan het einde van mijn loopbaan naar PEC Zwolle halen. Ik heb meteen gezegd: ’Art, dat kan ik niet maken.’ Er zijn mensen die het wel doen, zoals John Stegeman, maar voor mij was dat uitgesloten. Daarom heb ik mijn carrière weer afgesloten bij Go Ahead.”\n\nDe laatste twee edities waren een prooi voor PEC Zwolle, dat in het degradatiejaar van Go Ahead Eagles twee keer met 3-1 won. Bij de wedstrijd in Deventer maakte de huidige FC Utrecht-speler Django Warmerdam in de 83e minuut de belangrijke 2-1. „Dan krijg je echt van alles over je heen gegooid vanaf de tribunes, maar voor een voetballer zijn dit de mooiste momenten. Je ploeg op voorsprong zetten in een derby is een moment om nooit te vergeten. Het is alweer een paar jaar geleden maar ik zag de goal deze week op social media alweer voorbijkomen”, aldus de Amsterdammer, die met verwondering zag wat de IJsselderby allemaal losmaakte. „Die derby’s zijn qua beladenheid tussen clubs wel het heftigste dat ik heb meegemaakt.”\n\nPijnlijke herinneringen kan de beladen wedstrijd ook opleveren, weet Broerse. „Met PEC Zwolle waren we meestal de sterkste, maar ik kan me ook een wedstrijd in Deventer herinneren, waarin Ron Jans me al na 25 minuten eruit haalde. Ik speelde niet goed, we stonden met 2-0 achter en ik had al geel op zak. Als je dan naar de kant moet, krijg je heel wat leedvermaak over je heen van het publiek in Deventer. Uiteindelijk verloren we met 4-1. Dan kom je niet lekker terug bij het eigen stadion.”\n\nBehalve een derby is Go Ahead-PEC Zwolle ditmaal ook een degradatieduel. PEC Zwolle is dramatisch aan het seizoen begonnen met nul uit vier en zelfs nog niet één gemaakte goal, terwijl Go Ahead Eagles ook nog maar drie puntjes bijeen gesprokkeld heeft. „Toch vind ik dat Go Ahead er beter inzit dit seizoen en dat dit een moment is om PEC Zwolle te pakken”, vindt Kromkamp. „Waar PEC Zwolle in het verleden altijd beter georganiseerd was dan Go Ahead zie ik het verschil tussen de clubs sowieso kleiner worden. Go Ahead heeft het goed voor elkaar.”\n\nBroerse ziet de derby als een uitgelezen mogelijkheid voor zijn oude club PEC Zwolle om de negatieve tendens om te keren. „Dit is bij uitstek een wedstrijd om weer in een goede flow te komen. Als je deze wint dan zijn de mensen in Zwolle die eerste vier wedstrijden alweer bijna vergeten. Al bestaat natuurlijk ook het risico dat uitgerekend Go Ahead je nog dieper in de put duwt. Daar moet in Zwolle echt helemaal niemand aan denken.”","intensity":0,"negativity":1,"cluster_id":58,"similar_texts":"text722"},{"id":"116","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=afdd17404395a06fd27c#/pages/4-5","title":"Ruim 90 besmettingen tijdens GP Zandvoort","text":"Ruim 90 besmettingen tijdens GP Zandvoort\n\nGGD: ’Geen grote uitbraken’\n\nZANDVOORT Meer dan negentig mensen die twee weken geleden de Grand Prix van Nederland op het circuit van Zandvoort hebben bezocht, zijn positief getest op het coronavirus. Het evenement heeft „niet tot grote uitbraken geleid”, concludeert de GGD Kennemerland.\n\nHet aantal bevestigde besmettingen staat vrijdagmiddag op 91, maar dit kan in de komende dagen nog iets oplopen. Misschien hebben toeschouwers met een positieve zelftest dit niet gemeld. Het kan ook zijn dat mensen geen coronaklachten hebben gekregen en zich daarom niet hebben laten testen, aldus de GGD.\n\nDe Formule 1 zelf heeft tijdens het raceweekeinde bijna 6700 coronatests uitgevoerd onder coureurs, monteurs en anderen rond de Grand Prix. Dit bracht zestien besmettingen aan het licht.","intensity":0,"negativity":0,"cluster_id":9,"similar_texts":"text488"},{"id":"117","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/17/2","title":"Schiphol wil hogere havengelden voor vliegmaatschappij","text":"Schiphol heeft de luchtvaartmaatschappijen die van het vliegveld gebruikmaken tegen zich in het harnas gejaagd met het plan om de zogeheten havengelden fors te verhogen. Dat gaat de maatschappijen veel geld kosten, terwijl ze toch al in de rode cijfers zitten vanwege de coronapandemie.  \n  \n\"Het prille herstel zal hiermee in de kiem gesmoord worden\", zegt KLM, verreweg de grootste luchtvaartmaatschappij op Schiphol. Volgens KLM tellen verschillende tariefsverhogingen op tot een prijsstijging van 40 procent - iets wat Schiphol niet wil bevestigen. Barin, de belangengroep van maatschappijen die op Schiphol vliegen, overweegt nu juridische stappen. Een gematigder tariefsverhoging is ook in het belang van Schiphol, stelt Barin, want Schiphol is niet gebaat bij maatschappijen die naar elders uitwijken, of failliet gaan.  \n  \nMaar ook Schiphol is tijdens de pandemie veel omzet misgelopen: 1,6 miljard euro in twee jaar tijd, voor een belangrijk deel door uitblijvende inkomsten uit havengelden. Die inkomstenderving wil Schiphol goedmaken met een tariefsverhoging.  \n  \nDe geldende regels bieden daar ruimte voor. De tarieven moeten volgens die regels de kosten dekken die Schiphol voor de maatschappijen maakt, niet meer en niet minder. Boekt de luchthaven winst op die havengelden, dan moet die worden terugbetaald. Blijft Schiphol met verlies zitten, dan mag dat achteraf verrekend worden.  \n  \nDat laatste is nu het geval. Het haventarief wordt per vlucht betaald. Maar het aantal vluchten daalde in coronatijd sterk, en dat leidde tot minder inkomsten, terwijl een fors deel van Schiphols uitgaven gewoon doorging - ook al werd er stevig in de kosten gesneden. Om de havengelden weer kostendekkend te maken, moet het tarief per vlucht dus omhoog.  \n  \nSchiphol heeft het nodige gedaan om de pijn te verzachten, zegt een woordvoerder, door zelf te bezuinigen en een deel van het verlies voor eigen rekening te nemen. Ook wordt de tariefsverhoging een jaar uitgesteld, tot 2023. \"Maar om kwaliteit te blijven bieden, moeten we toch een deel van het verlies in de havengelden verwerken.\"  \n  \nDe luchtvaartmaatschappijen redeneren anders. Een tariefsverhoging als gevolg van een afgenomen aantal vluchten betekent dat we in feite betalen voor niet geleverde diensten, zegt Barin. Daarbovenop wordt nog een extra prijsstijging verwacht vanwege een verbouwing van Schiphol. Barin voorziet al met al hogere ticketprijzen.  \n  \nVertrekken luchtvaartmaatschappijen dan naar vliegvelden elders, zoals Barin voorspelt? Nu is Schiphol een van de goedkoopste luchthavens van Europa, stelde onderzoeksbureau SEO dit voorjaar vast. Dat is belangrijk voor Schiphol, want anders dan grote concurrenten als Londen, Frankfurt en Parijs heeft de Nederlandse luchthaven maar een kleine thuismarkt. Alleen op prijs kan Schiphol die concurrentiestrijd aan. \"Dat gat met de tarieven van die vliegvelden is groot\", zegt de Schiphol-woordvoerder. \"Dus we blijven competitief.\"","intensity":0,"negativity":0,"cluster_id":50,"similar_texts":"text626"},{"id":"118","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/24/4","title":"Sein staat voor marathon Rotterdam bijna op groen na vervallen van anderhalvemeteregel","text":"### Atletiek\n\nDe 40ste editie van de marathon van Rotterdam gaat dit jaar zo goed als zeker door, laat de organisator van de NN Marathon Rotterdam, Mario Kadiks, weten. Burgemeester Ahmed Aboutaleb is van plan de vergunning te geven voor de marathon in het weekend van 23 en 24 oktober, bevestigt ook een woordvoerder van de gemeente Rotterdam. 'Dit is fantastisch nieuws', zegt Kadiks. Er moet nog een aantal details worden uitgewerkt, zo moeten er aanpassingen gedaan worden rondom de Coolsingel. De organisaties van de marathons in Amsterdam en Eindhoven zijn ook in overleg met de gemeenten en de veiligheidsdiensten voor hun evenementen. De anderhalvemeterregel was de belangrijkste hindernis voor dit soort sportevenementen. Die regel wordt 25 september opgeheven. De marathon van Leiden is op 10 oktober het eerste grote hardloopevenement dat doorgaat. De marathon van Eindhoven staat ook voor 10 oktober op het programma. De marathon van Amsterdam, tevens het NK, is op 17 oktober.","intensity":0,"negativity":0,"cluster_id":63,"similar_texts":"text605"},{"id":"119","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/22/3","title":"Shell bouwt biobrandstoffabriek, Milieudefensie niet onder de indruk","text":"Shell gaat een installatie voor biobrandstoffen bouwen op het terrein van zijn raffinaderij in Pernis. De fabriek moet vanaf 2024 820 duizend ton biobrandstoffen per jaar produceren, zoals vliegtuigbrandstof en biodiesel. Daarvoor wordt kookolie, dierlijk vet en ander industrie- en landbouwafval gerecycled.  \n  \nShell wil de hoeveelheid fossiele brandstoffen die het produceert voor 2030 met ruim de helft terugbrengen. Het bedrijf zit evenwel ook nog in zijn maag met een veel grotere duurzaamheidsverplichting die de Haagse rechtbank Shell eind mei oplegde. Volgens dat vonnis moet de energiegigant de eigen uitstoot voor 2030 met 45 procent verminderen, en met concernbeleid afdwingen dat leveranciers en afnemers dat ook doen.  \n  \nMilieudefensie, mede-eiser in de zaak tegen Shell, reageert niet enthousiast. De organisatie wijst erop dat ook biobrandstoffen nadelen hebben. 'De gestegen vraag naar plantaardige olie leidt tot verdringing van voedselgewassen, verlies aan biodiversiteit en landroof.'  \n  \nShell stelt dat jaarlijks 2,8 miljoen ton CO2-uitstoot kan worden vermeden met de hoeveelheid hernieuwbare diesel die de fabriek gaat produceren. 'Dit is gelijk aan het van de weg halen van ruim 1 miljoen auto's in Europa.' Volgens Milieudefensie is dat echter nog maar 0,4 procent van de uitstoot die Shell veroorzaakt.","intensity":0,"negativity":0,"cluster_id":30,"similar_texts":"text293"},{"id":"120","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/19/2","title":"Shell bouwt fabriek voor biobrandstoffen","text":"Shell gaat een fabriek voor biobrandstoffen bouwen op het terrein van zijn raffinaderij in Pernis. De fabriek zal 820.000 ton biobrandstoffen per jaar produceren, zoals duurzame vliegtuigbrandstof en biodiesel. Hoeveel Shell in de fabriek investeert, is niet bekend. De fabriek moet in 2024 de eerste brandstoffen produceren. Shell maakt de biodiesel van gebruikte kookolie, dierlijk vet en andere afvalstromen uit de industrie en landbouw. Dat kan worden aangevuld met koolzaadolie. Shell belooft geen palmolie te gebruiken. Milieudefensie wijst erop dat ook biobrandstoffen nadelen hebben. \"De gestegen vraag naar plantaardige olie leidt tot verdringing van voedselgewassen, verlies aan biodiversiteit en landroof.\" Of Shell zo minder CO2 uitstoot, is volgens de milieuorganisatie niet duidelijk. Volgens Shell wel.","intensity":0,"negativity":0,"cluster_id":30,"similar_texts":"text263"},{"id":"121","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/17/1","title":"Sjoemeldieselproces van start: het gaat even duren","text":"De zaak dwaalt al zes jaar als een spook door de auto-industrie en gaat nu een nieuwe fase in. Gisteren is in de Duitse stad Braunschweig het proces begonnen over wat bekend staat als het dieselschandaal. Vier aangeklaagden mogen de rechtbank vertellen hoe het precies gegaan is met de truc om zo'n 11 miljoen auto's van de Volkswagen Groep uit te rusten met software die de uitstoot van schadelijke stoffen maskeerde. Sjoemeldiesels worden ze genoemd en het betreft modellen van verschillende merken van de Volkswagen Groep, zoals Audi, Seat, Porsche, Skoda en uiteraard Volkswagen.\n\nMarktmanipulatie\n\nVoormalig Volkswagen-topman Martin Winterkorn ontbreekt nog. Hij kampt met heupproblemen en moet later voor de rechtbank verschijnen. Als het zover is, wacht hem geen warm onthaal, werd gisteren direct duidelijk. De aanklagers stellen dat Winterkorn al wist van de manipulaties met emissietesten voor de zaak aan het licht kwam.  \n  \nDe topman - die vanwege dieselgate in 2015 ontslag nam - is ook aangeklaagd wegens marktmanipulatie. Hij zou beleggers opzettelijk te laat hebben ingelicht over de financiële gevolgen van de affaire. Ook anderen binnen de top van het bedrijf zouden de zaak doelbewust en in overleg met elkaar onder de pet hebben willen houden. Naast de vier die nu moeten voorkomen plus Winterkorn zijn ook andere voormalige bestuurders aangeklaagd. Zij kunnen nog een uitnodiging van de Duitse justitie verwachten.  \n  \nDe fraude kwam in 2014 aan het licht toen de Amerikaanse Environmental Protection Agency (EPA) erachter kwam dat er bij emissietests van dieselauto's werd gemanipuleerd.  \n  \nVolgens Automotive-journalist Wim Oude Weernink wordt het een hele klus om er achter te komen wie in welke mate verantwoordelijk is voor de zaak die de Volkswagen Groep al tientallen miljarden aan boetes en claims heeft gekost: \"Het wordt uitpluizen wie destijds op het idee is gekomen om te sjoemelen met die motoren en wie onder dat plan zijn handtekening heeft gezet.\"  \n  \nWat was de rol van Bosch, de grootste toeleverancier van de auto-industrie ter wereld? Heeft Bosch de opdracht gekregen om de sjoemelsoftware te ontwikkelen? En van wie dan? Van Volkswagen of van Audi, dat binnen het concern een technische voortrekkersrol heeft? Of ging het van Bosch zelf uit? Wist Ferdinand Piëch, de grote baas van de Volkswagen groep destijds, er vanaf? Hij kan het niet meer navertellen: de Oostenrijker overleed in 2019. Vragen, vragen, vragen.\n\nGevangenisstraffen\n\nDe omvang van het autoconcern maakt het ook vrijwel onmogelijk om erachter te komen wie er schuldig is aan het emissie-schandaal, zegt Oude Weernink: \"Er werken vele duizenden mensen op de ontwikkelingsafdelingen. Zoek dan maar eens uit wie er vanaf wist en wanneer.\"  \n  \nEen deel van de schuld heeft de autofabrikant al op zich genomen - of op last van rechters op zich moeten nemen. De stroom claims en miljardenboetes is tot op de dag van vandaag nog niet opgedroogd. Ook vanuit Nederland werd met succes geprocedeerd tegen VW, waardoor het bedrijf miljoenen smartengeld moet betalen aan bezitters van zo'n sjoemeldieselauto. Dan lopen er nog zaken over schadeloosstelling voor beleggers; alleen al aan juridische kosten moest de Volkswagen groep 32 miljard euro afschrijven. Het lijkt een eindeloze affaire en wordt al de grootste economische fraude in de geschiedenis van Duitsland genoemd.  \n  \nRupert Stadler, voormalig topman van Audi, werd in juni 2018 vanwege dieselgate achter de tralies gezet.  \n  \nDe bestuurders die nu in het bankje zitten hangen gevangenisstraffen tot tien jaar boven het hoofd. De verwachting is dat het proces lang zal duren. Oude Weernink: \"En ik denk niet dat alles boven water komt\".","intensity":0,"negativity":0,"cluster_id":51,"similar_texts":"text454"},{"id":"122","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=c4ef8596f56b6badba6c#/pages/32-33","title":"Spektakel aan het slot","text":"Spektakel aan het slot\n\nJordan Teze trekt zijn shirt over zijn hoofd na het missen van een grote kans, terwijl de Real Sociedad-spelers opgelucht ademhalen. \n\nFoto René Bouwman\n\n❮❯\n\nPSV krijgt Real Sociedad er niet onder in passievol duel: 2-2\n\ndoor Wilber Hack\n\nEINDHOVEN PSV wil graag uit de schaduw van Ajax treden. De Eindhovense club besefte dat er een passend antwoord moest komen op de show die de Amsterdammers deze week in Lissabon opvoerden. De reactie was een meeslepend gevecht bij het eerste optreden in de Europa League. Tegen Real Sociedad met zijn peperdure voorhoede staakten de stemmen bij 2-2.\n\nEven zag het ernaar uit dat de thuisploeg tegen een zeperd aan zou lopen. Real Sociedad reageerde krachtig op de openingstreffer van Mario Götze en strafte professioneel elk foutje in de defensie van PSV af. Een uitglijder werd André Ramalho fataal, die ook nog eens Alexander Isak uit zijn rug weg liet lopen. Maar Cody Gakpo loodste de Eindhovenaren na de rust weer naar 2-2.\n\nPSV krijgt het al jaren Spaans benauwd als clubs als Valencia, FC Barcelona, Granada en Atletico Madrid zich in Eindhoven melden. De laatste zes duels met een Spaanse tegenstander leverden maar twee gelijke spelen op. De laatste zege in eigen stadion op een Spaanse tegenstander dateerde alweer van 10 december 2003. De huidige technisch directeur John de Jong was er hoogstpersoonlijk verantwoordelijk voor. Tegen Deportivo la Coruña zorgde hij bij de 3-2 zege in de laatste minuut voor de winnende treffer, nadat hij ook al de openingsgoal voor zijn rekening had genomen.\n\nMet Real Sociedad trof PSV een ambitieuze club die de Spaanse top wil bestormen. Het is bijna veertig jaar na de laatste van de twee Spaanse titels toe aan nieuw succes. De bekerwinst in de uitgestelde Baskische finale met Athletic Bilbao was in het voorjaar een eerste signaal. De club hield afgelopen zomer topspits Mikel Oyarzabal, waarvoor veel belangstelling bestond, aan zijn contract. Met voormalig Willem II-spits Alexander Isak en Mikel Merino moet hij voor een nieuwe hausse in San Sebastian gaan zorgen.\n\nDe laatste titel van PSV dateert uit 2018, maar dat lijkt in Eindhoven alweer een eeuw geleden. De club is erop gebrand om uit de schaduw van Ajax te treden en zelf weer in de spotlights te staan. De ‘degradatie’ naar het tweede Europese niveau door het 0-0 gelijke spel tegen Benfica was al een flinke domper.\n\nToch begon PSV vol ambitie aan een nieuw avontuur in de Europa League. Het liet geen twijfel bestaan over de goede bedoeling. Het zette Sociedad flink onder druk. Dat leidde tot een paar schietkansen, maar toonde tegelijk ook de kwetsbaarheid van PSV. Op de doelpogingen van Eran Zahavi en Noni Madueke liet Sociedad venijnige counters volgen. Uit een daarvan raakte Adnan Januzaj de lat.\n\nHet was een eerste waarschuwing. Dat de Spanjaarden snel een antwoord hadden op de openingstreffer van Mario Götze was dan ook niet zo verrassend. Januzaj strafte een uitglijder van André Ramalho af. De Braziliaanse verdedigingsleider speelde heel ongelukkig en liet een paar minuten later Isak uit zijn rug weglopen. Dat betekende 1-2. PSV moest in de achtervolging.\n\nRamalho was niet de voornaamste dissonant. Met Philipp Mwene en Philipp Max beschikt PSV over twee backs die graag de aanval kiezen. In verdedigen zijn ze minder bedreven. Real Sociedad bestookte PSV over de flanken. Maar dat knokte zich terug in de wedstrijd. Max liet zien dat hij het geven van bruikbare assists nog niet is verleerd. Cody Gakpo rondde de aanval op de hem zo typerende wijze af. De debuterende Carlos Vinicius, de man voor het plan B, slaagde er niet in PSV nog aan de winst te helpen. Al was Jordan Teze met een knal op de paal nog heel dichtbij. Joël Drommel behoedde PSV in de slotfase nog voor een verlies na een fout van Olivier Boscagli.\n\nTrainer Roger Schmidt blies de carrière van veel spelers bij PSV nieuw leven in. Maar van de Spaanse benauwdheid is de club nog niet helemaal verlost.\n\nPSV-Real Sociedad (Spa) 2-2 (1-2). 31. Götze 1-0, 34. Januzaj 1-1, 39. Isak 1-2, 54. Gakpo 2-2. Scheidsrechter: Collum (Sch). Gele kaart: Van Ginkel, Vinicius (PSV), Muñoz, Guevara, Oyarzabal, Aritz, Zubeldia (Sociedad). Toeschouwers: 23.500.\n\nPSV: Drommel; Mwene, Ramalho (68. Teze), Obispo, Max; Van Ginkel (63. Thomas), Götze, Boscagli; Madueke (63. Vertessen), Zahavi (63. Vinicius), Gakpo (85. Bruma).\n\nWedstrijd schiet werkelijk alle kanten op in doldwaze eindfase","intensity":0,"negativity":0,"cluster_id":22,"similar_texts":"text426"},{"id":"123","publisher":"De Volkskrant","date":"2021-09-17","url":"https://krant.volkskrant.nl/titles/volkskrant/7929/publications/1362/articles/1447374/24/3","title":"Sporttribunaal handhaaft dopingschorsing van Alberto Salazar, oud-coach van Sifan Hassan","text":"### Atletiek\n\nHet internationaal sporttribunaal CAS handhaaft de schorsing voor vier jaar van atletiekcoach Alberto Salazar. De 63-jarige Amerikaan, in het verleden de coach van onder anderen de Nederlandse atlete Sifan Hassan en de Brit Mo Farah, werd in 2019 geschorst door het Amerikaanse antidopingagentschap Usada.  \n  \nDat agentschap oordeelde na jarenlang onderzoek en op basis van tientallen getuigenissen dat Salazar en arts Jeffrey Brown, die nauw samenwerkten op een trainingscentrum in Oregon, diverse dopingregels hadden overtreden. Het duo zocht volgens Usada voortdurend de grenzen op om hun atleten beter te maken. Brown en Salazar zouden hebben gehandeld in verboden stoffen, waaronder testosteron. Ze werden beiden voor vier jaar geschorst. Sportkledingfabrikant Nike, financier van het trainingscentrum, zette het project voor topatleten in Oregon daarop stop.  \n  \nSalazar en Brown gingen bij het CAS in beroep tegen hun schorsing, maar het sporttribunaal handhaaft de straf.","intensity":0,"negativity":0,"cluster_id":32,"similar_texts":"text606"},{"id":"124","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/2/5","title":"Steun voor ongehoorzaam theater","text":"### personalia\n\nRadiozender 100% NL zamelt geld in voor de boetes die het Haarlemse theater De Liefde boven het hoofd hangt. Het theater organiseert gisteren en vanavond voorstellingen van Theo Maassen voor een volle zaal. Volgens de huidige coronamaatregelen mogen theaters maar twee derde van de volledige capaciteit binnenlaten. De Liefde besloot zich niet aan die maatregel te gaan houden. Tijdens de try-outs van Maassen zullen dan ook alle 120 stoelen per avond bezet zijn. Bezoekers moeten wel hun CoronaCheck-app laten zien.","intensity":0,"negativity":2,"cluster_id":33,"similar_texts":"text304"},{"id":"125","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/69/2","title":"Strenge regels in Peking","text":"Dat kondigde voorzitter Thomas Bach van het Internationaal Olympisch Comité (IOC) aan. Volgende maand verschijnen de eerste draaiboeken met maatregelen die gaan gelden voor sporters, stafleden, journalisten en vrijwilligers. ,,De pandemie is verre van over'', aldus Bach.  \n  \nNaar verluidt worden de maatregelen in China nog een stuk strenger dan afgelopen zomer tijdens de Spelen van Tokio. De grote vraag is of sporters bij aankomst in quarantaine moeten. In Japan hoefde dat niet. Wel moesten de sporters zich dagelijks laten testen op het coronavirus. Wie positief bleek, werd voor tien dagen ondergebracht in een quarantainehotel. Dat overkwam vier Nederlandse sporters en enkele stafleden.","intensity":0,"negativity":0,"cluster_id":42,"similar_texts":"text492"},{"id":"126","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=cd66dbd38991ba10d842#/pages/32-33","title":"Tannane terug aan het front","text":"Tannane terug aan het front\n\nOussama Tannane laat zich gelden in de uitwedstrijd tegen NS Mura.\n\nFOTO PRO SHOTS\n\n❮❯\n\nVitesse verslaat NS Mura met middenvelder als grote aanjager\n\nAMSTERDAM Vitesse is goed begonnen aan de groepsfase van de Conference League. Op bezoek bij het Sloveense NS Mura boekte de Arnhemse ploeg een degelijke 0-2 zege. Daarmee verdiende Vitesse een half miljoen euro aan prijzengeld en de nodige punten voor Nederland op de UEFA-coëfficiëntenranking. Omdat Stade Rennes en Tottenham Hotspur met 2-2 gelijkspeelden is Vitesse de eerste koploper in groep G.\n\nDe overwinning in Maribor betekende het vijfde opeenvolgende Europese duel van Vitesse zonder nederlaag. Een vergelijkbaar sterke reeks in Europa zette de club pas één keer eerder in de historie neer. Dat was in de periode 2000-2002, toen de Arnhemmers tegen Internazionale, Rapid Boekarest en Werder Bremen zes Europese duels op rij ongeslagen bleven.\n\nIn Maribor waren er als vanouds basisplaatsen voor Riechedly Bazoer en Oussama Tannane. Letsch werkte in de voorbereiding aan een team zonder de twee uitblinkers van vorig seizoen in de verwachting, dat beiden de door hen gewenste transfer zouden maken. Toen die uitbleef, keerde Bazoer al gauw weer terug in de basisploeg, maar de rentree van Tannane liet langer op zich wachten.\n\nDe creatieveling begon niet topfit aan de voorbereiding, had wat blessureproblemen en bovendien had Vitesse voor hem in de persoon van Yann Gboho al een opvolger aangetrokken. Nadat Tannane in de uitwedstrijd tegen Anderlecht als invaller een belangrijke goal had gemaakt, luchtte hij zijn hart over de aanpak van Letsch, die hij als pijnlijk en weinig respectvol had ervaren. Tannane verdween na die ontboezeming en een niet overtuigend optreden als basisklant tegen Willem II weer even uit beeld, bleef zowel in de return tegen Anderlecht als tegen Ajax de hele wedstrijd aan de kant, maar kwaliteit komt altijd bovendrijven.\n\nAfgelopen zondag tegen RKC mocht Tannane na rust invallen en wist hij weer wat schwung in het Vitesse-spel te brengen na een zeer matige eerste helft. In Maribor stond hij aan de aftrap samen met zijn beoogde opvolger Gboho als creatieve tweetrapsraket in de rug van spits Nikolai Baden Frederiksen. Tannane was direct weer de meest dreigende speler aan Vitesse-kant. Dat zijn tijd weer zou komen, had Tannane al voorspeld. „Ik wil de trainer overtuigen en als ik zie hoeveel wedstrijden we gaan spelen dan denk ik dat mijn minuten sowieso gaan komen.”\n\nAl snel werd duidelijk dat NS Mura geen partij vormde voor Vitesse, al was de eerste grote kans voor de thuisploeg. Jan Gorenc miste een grote kopkans na een grote fout in de Arnhemse defensie. Zonder uit te blinken kwam Vitesse een beetje goedkoop op voorsprong. Sondre Tronstad trof doel na een klutssituatie waarbij ploeggenoot Matus Bero onbedoeld met zijn rug fungeerde als assistgever. \n\nVitesse, dat de wedstrijd domineerde, kreeg meerdere kansen om de score op te voeren, onder meer ook via Tannane, die een venijnig schot afvuurde. Na rust werd het eenrichtingsverkeer en verzuimden Frederiksen, Bero en Tannane de score op te voeren. De uitblinkende Tannane zag een vlammend afstandsschot de lat toucheren. ,,Ik had mezelf kunnen belonen met een goal, maar jammer genoeg viel die niet, maar gelukkig hebben we onszelf wel beloond met de drie punten”, vertelde Tannane in Maribor tegen ESPN.\n\nTrainer Thomas Letsch, die na de ontboezeming van Tannane in Brussel niet zo blij was met de houding van zijn wellicht meest begaafde speler, prees na afloop diens inbreng tegen NS Mura. ,,Iedereen weet dat Tannane een geweldige speler is en hij heeft deze wedstrijd laten zien, hoe belangrijk hij kan zijn.” \n\nOmdat de tweede Arnhemse goal maar niet viel, mocht het kwalitatief magere NS Mura illusies blijven koesteren over een puntje. De thuisploeg zocht wat meer de aanval en Zan Karnicnik schoot gevaarlijk voorlangs. Verlossend was daarom de imposante kopbal waarmee captain Danilho Doekhi de zege over de meet bracht (0-2). De meegereisde Arnhemse supporters konden juichen en eigenlijk hadden ze dat nog een paar keer moeten kunnen doen, want er lag volop ruimte voor Vitesse om de score verder op te voeren. Dat was een smetje op een verder goed verlopen Europese avond voor Vitesse, dat de Europese campagne over twee weken vervolgt met een thuiswedstrijd tegen Stade Rennes. \n\nNS Mura (Slo)-Vitesse 0-2 (0-1). 30\\. Tronstad 0-1, 69. Doekhi 0-2. Scheidsrechter: Al-Hakim (Zwe). Gele kaart: Horvat (NS Mura). \n\nVitesse: Schubert; Yapi, Doekhi, Hajek, Wittek; Bero (90. Vroegh), Bazoer (84. Rasmussen), Tannane (66. Openda), Tronstad; Gboho (66. Huisman), Frederiksen (66. Darfalou). \n\nArnhemmers al vijf duels ongeslagen \n\nin Europees verband","intensity":0,"negativity":2,"cluster_id":5,"similar_texts":"text243"},{"id":"127","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/68/6","title":"Topclubs diep in rode cijfers","text":"Juventus is financieel zwaar getroffen door de coronapandemie en lockdownmaatregelen. Het nettoverlies in het afgelopen jaar is meer dan verdubbeld tot bijna 210 miljoen euro. Manchester United meldde gisteren eveneens een fors jaarverlies: ruim 100 miljoen euro.","intensity":0,"negativity":1,"cluster_id":8,"similar_texts":"text568"},{"id":"128","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/21/2","title":"Tribunaal blijft bij schorsing voormalig coach Sifan Hassan","text":"Het internationaal sporttribunaal CAS handhaaft de schorsing voor vier jaar van atletiekcoach Alberto Salazar. De 63-jarige Amerikaan, in het verleden coach van onder anderen de Nederlandse atlete Sifan Hassan en de Brit Mo Farah, werd in 2019 geschorst door het Amerikaanse antidopingagentschap Usada. Dat oordeelde na jarenlang onderzoek dat Salazar en arts Jeffrey Brown diverse dopingregels hebben overtreden om op die manier atleten beter te maken. Ze werden beiden voor vier jaar geschorst.","intensity":0,"negativity":0,"cluster_id":32,"similar_texts":"text266"},{"id":"129","publisher":"De Volkskrant","date":"2021-09-18","url":"https://krant.volkskrant.nl/titles/volkskrant/7929/publications/1363/articles/1448053/6/3","title":"Twee doden en gewonde na steekincident Almelo","text":"Bij een steekincident vrijdag in Almelo zijn twee mensen om het leven gekomen. Een derde slachtoffer raakte gewond. De politie heeft een verdachte aangehouden, die eveneens gewond is geraakt.  \n  \nDe steekpartij vond plaats aan de M. Th. Steynstraat. Op beelden van RTV Oost, was te zien dat een man met een kruisboog op een balkon van een flatwoning stond. Het leek erop dat de man een pijl afschoot. Ook was er een schot te horen.  \n  \nDe aangehouden persoon wordt verdacht van betrokkenheid bij het steekincident. Het motief van de verdachte is nog onbekend. Ook over hoe de verdachte gewond is geraakt, wilde de politie nog niets zeggen.","intensity":0,"negativity":1,"cluster_id":40,"similar_texts":"text356"},{"id":"130","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/9/2","title":"Twee mensen gedood bij steekpartij Almelo","text":"Eerder op de ochtend riep de politie mensen op niet naar die locatie te komen. De politie meldde 'met veel collega's' bij een steekincident te zijn in die straat, en vanwege het incident te hebben geschoten. 'De situatie is daar op dit moment nog niet veilig. Kom dus niet naar deze locatie', schreef de politie op Twitter.  \n  \nKorte tijd later liet de politie weten dat een arrestatieteam een persoon had aangehouden. Met die arrestatie kwam de situatie volgens de politie onder controle.  \n  \nOp beelden die RTV Oost plaatste, is te zien dat een man met een kruisboog op een balkon van een flatwoning staat. De man heeft een ontbloot bovenlijf en loopt in een korte witte broek. Op de beelden lijkt ook een schot te horen te zijn en het lijkt erop dat de man een pijl afschiet.  \n  \nDe politie kon gisteren nog niets zeggen over de identiteit van de slachtoffers. Het motief van de verdachte is onbekend. Ook waar- door de verdachte gewond is geraakt, kon de zegsman nog niet vertellen.","intensity":0,"negativity":0,"cluster_id":40,"similar_texts":"text565"},{"id":"131","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/uber-voert-vonnis-rechter-nog-niet-uit-chauffeurs-blijven-zzper-a4058557#20210917-79810-302","title":"Uber voert vonnis rechter nog niet uit: chauffeurs blijven zzp’er","text":"Taxi-app De rechter bepaalde maandag dat taxi-app Uber zijn chauffeurs in dienst moet nemen. Dat noemt Uber echter „complex”. ,Uber neemt zijn vierduizend Nederlandse chauffeurs vooralsnog niet in dienst. Daarmee negeert de taxi-app een uitspraak van de Amsterdamse rechtbank, die Uber eerder deze week verplichtte zijn chauffeurs per direct te behandelen zoals de taxi-cao voorschrijft.De rechtbank in Amsterdam bepaalde, in een zaak die was aangespannen door vakbond FNV, dat Uber zijn taxi-chauffeurs niet meer als zelfstandige ondernemers (zzp’ers) mag zien. Het vonnis was zoals dat heet ‘uitvoerbaar bij voorraad’, dus onmiddellijk van kracht.Voordat Uber hiertoe kan overgaan, moet het volgens een woordvoerder eerst „nog veel werk doen om de uitspraak en de impact daarvan te begrijpen.” Daarnaast zegt Uber „opnieuw met chauffeurs in gesprek te gaan, voordat nieuwe stappen worden gezet”. Dat het vonnis uitvoerbaar bij voorraad is, „betekent nog niet dat het ook uitvoerbaar is”, zegt Maurits Schönfeld, manager van Uber Nederland. „Het is zeer complex. We zijn nog bezig om uit te zoeken wat dit allemaal betekent.”\n\nLees meer over de uitspraak: ‘Rechter bepaalt dat Uber-chauffeurs werknemers zijn’\n\nKosten schieten omhoogDe rechter oordeelde maandag dat de arbeidsverhouding tussen de chauffeurs en Uber zodanig is dat het bedrijf als werkgever dient te worden gezien – en daarmee de chauffeurs niet als zelfstandige ‘onderaannemers’, maar als werknemers. Het bedrijf bepaalt immers onder meer wat de taxirit kost, welke kleding de chauffeurs moeten dragen en biedt de faciliteiten die hun werk vormgeven, zoals de Uber-app. Het in dienst nemen van duizenden chauffeurs betekent dat de kosten voor Uber omhoog schieten. Daarbij komt dat een deel van de chauffeurs helemaal niet op een dienstverband zit te wachten. Op chatdienst Telegram klinken veel teleurgestelde reacties van chauffeurs, die bang zijn dat ze er straks door de uitspraak van de rechter financieel op achteruitgaan. Ook zijn er zorgen dat chauffeurs onder de nieuwe voorwaarden minder vrijheid hebben om te werken wanneer ze willen.Een deel van de chauffeurs zit helemaal niet op een dienstverband te wachtenUber e-mailde woensdagmiddag aan de chauffeurs „teleurgesteld” te zijn over de beslissing van de rechter „omdat we weten dat de overweldigende meerderheid van de chauffeurs onafhankelijk wil blijven”. De onderneming wil liever zelf een akkoord sluiten met de overheid om hun werk „toekomstbestendig te maken”. Volgende week dinsdag staat een bijeenkomst tussen Uber-management en chauffeurs gepland. ProtestDe FNV voerde deze donderdag actie in Den Haag, uit protest tegen Uber. Het bedrijf kreeg door de rechter geen dwangsom opgelegd als het zich niet aan de uitspraak zou houden. Volgens FNV-bestuurder Zakaria Boufangacha doet Uber nu „wat het altijd doet”, zegt hij. „Tijdrekken, traineren, verwarring zaaien en zich vooral niet aan de regels houden. Bedrijven die in Nederland werken en hun geld verdienen, moeten zich ook aan de Nederlandse regels houden.” Correctie (16-09-2021). In een eerdere versie stond dat chauffeurs met een dienstverband automatisch niet meer de vrijheid hebben om te werken wanneer ze willen. Dat is onjuist en is aangepast.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":1,"negativity":0,"cluster_id":14,"similar_texts":"text223"},{"id":"132","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=61910a40effb914024a1#/pages/22-23","title":"Uber-chauffeurs in de wachtkamer na vonnis","text":"Uber-chauffeurs in de wachtkamer na vonnis\n\nUber-chauffeurs zijn werknemers, zo oordeelt de rechter.\n\nFoto ANP/HH\n\ndoor Joost Spijker\n\nAmsterdam Het is nog onduidelijk of de vierduizend chauffeurs van Uber snel kunnen rekenen op een vast contract. De rechter bepaalde deze week dat zij daar per direct recht op hebben, maar volgens Uber-directeur Maurits Schönfeld is er nog veel onduidelijk over de uitvoerbaarheid van het vonnis. FNV beschuldigt het platformbedrijf van tijdrekken en zegt Uber aan de uitspraak te zullen houden.\n\nDat Uber zich niet bij de rechterlijke uitspraak neerlegt bleek afgelopen maandag al. Het bedrijf kondigde direct een hoger beroep aan, maar ging inhoudelijk verder niet in op de zaak. „We hebben honderden mails, berichten en telefoontjes gekregen van chauffeurs die woedend zijn over de uitspraak”, aldus directeur Noord-Europa Maurits Schönfeld van Uber. „Het overgrote deel wil helemaal niet in vaste dienst.”\n\nVolgens Uber kan de uitspraak hele negatieve gevolgen hebben voor individuele chauffeurs. „De Belastingdienst kan vragen de fiscale voordelen die je had als zelfstandige terug te betalen. Mensen zouden ineens moeten werken volgens roosters en vaste uren. Veel mensen zullen er financieel op achteruit gaan. Dat is nogal wat.” \n\nUber zegt daarom tijd nodig te hebben om het vonnis verder te bestuderen. „Maar het komt er op neer dat je een model probeert te plaatsen op iets dat niet past. Mensen die al jaren zelfstandig zijn moeten ineens alles omgooien. Dat kunnen wij niet zomaar even invoeren.”\n\nFNV zegt dat het Uber aan de uitspraak gaat houden. \n\nDe vakbond is bezig in kaart te brengen hoeveel chauffeurs een claim in zullen dienen, zegt FNV-bestuurder Amrit Sewgobind. \n\n„Uber schetst nu allerlei schrikbeelden waarmee ze verwarring proberen te zaaien en tijd willen rekken. Maar ik ben er niet bang voor dat deze uitspraak alleen een papieren tijger is. Het is een grote uitspraak.”","intensity":0,"negativity":0,"cluster_id":14,"similar_texts":"text179"},{"id":"133","publisher":"Trouw","date":"2021-09-18","url":"https://krant.trouw.nl/titles/trouw/8321/publications/1358/articles/1448051/11/2","title":"Utrecht wil 80 km/u op A27 en geen verbreding","text":"De provincie en de gemeente Utrecht hebben \"betere, minder risicovolle alternatieven\" voor de A27 bij Amelisweerd dan de beoogde verbreding die in het huidige tracébesluit staat. Zij stellen onder meer voor om de snelheid te reduceren naar 80 kilometer per uur. Provincie en gemeente willen daarover in gesprek met het Rijk. De verbreding bij Amelisweerd levert al jaren verhitte discussies op. Veel Utrechters en organisaties willen niet dat er bomen worden gekapt ten behoeve van de snelweg. Door de maximumsnelheid te verlagen, gaat de veiligheid omhoog, is er minder uitstoot en verloopt de doorstroming beter, concludeerde al eerder het ingenieursbureau Suunta in opdracht van de Kerngroep Ring Utrecht waarin diverse actiegroepen zijn verenigd. Verder concluderen de regionale overheden dat bewoners in en rond Utrecht de laatste jaren steeds meer gebruik maken van openbaar vervoer, fiets en thuiswerken.","intensity":0,"negativity":0,"cluster_id":67,"similar_texts":"text689"},{"id":"134","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=8c977428c3f3ff75b3ca#/pages/50","title":"Van Gaal houdt woord met selectie Bundesliga-keeper Flekken","text":"Van Gaal houdt woord met selectie Bundesliga-keeper Flekken\n\nMark Flekken\n\nZEIST Doelman Mark Flekken, spelend in de Bundesliga bij SC Freiburg, is opgenomen in de voorselectie voor de WK-kwalificatie-interlands tegen Letland (8 oktober, Riga) en Gibraltar (11 oktober, Rotterdam) volgende maand. Voor de 28-jarige Limburger, die in Nederland nauwelijks bekend is, is dit geen verrassing. Bondscoach Louis van Gaal kondigde het min of meer aan na de gewonnen interland tegen Turkije. „Flekken volgen we ook. Dat weet die jongen niet, maar we gaan hem bekijken.”\n\nAfgelopen weekeinde moet dat dus zijn geweest. Flekken hield het niet droog in de thuiswedstrijd tegen FC Köln en werd gepasseerd door aanvaller Anthony Modeste. Wel speelde SC Freiburg nog gelijk. Op 16-jarige leeftijd verruilde de in Kerkrade geboren Flekken Roda JC voor Alemannia Aachen. Na jarenlang in de anonimiteit van de lagere Bundesliga’s actief te zijn geweest, haalde SC Freiburg hem in 2018 naar de Bundesliga. Pas vorig seizoen veroverde hij een basisplaats in Zuid-Duitsland.\n\nDe tweede debutant is beter bekend: Noa Lang. De buitenspeler van Club Brugge heeft eerder alle jeugdelftallen van Nederland doorlopen. Omdat hij bij Ajax nauwelijks uitzicht had op speeltijd vanwege de aanwezigheid van Dusan Tadic, zocht Lang zijn eigen weg. Hij vertrok naar de Belgische kampioen Club Brugge en geldt sindsdien als een regelrechte sensatie in de Jupiler Pro League met doelpunten, assists en knappe individuele acties. Vrijdag werd zijn contract verlengd tot medio 2025. Afgelopen woensdag werd Lang bij de Champions League-wedstrijd Club Brugge-Paris Saint-Germain gekozen tot speler van de wedstrijd. Terwijl de Parijzenaars Lionel Messi, Neymar en Kylian Mbappé op het veld hadden staan. Met Lang heeft Van Gaal vijf buitenspelers in zijn voorselectie.\n\nHet derde nieuwe gezicht in Van Gaals voorselectie is dat van een oude bekende: Luuk de Jong. De spits, die in augustus Sevilla verruilde voor FC Barcelona, miste in de vorige interlandperiode ritme omdat hij in Sevilla niet aan spelen toekwam. Op vrijdag 1 oktober maakt Van Gaal zijn definitieve selectie bekend.\n\nDe voorlopige selectie:\n\nKeepers: Justin Bijlow, Tim Krul, Joël Drommel, Mark Flekken.\n\nVerdedigers: Nathan Aké, Daley Blind, Virgil van Dijk, Denzel Dumfries, Matthijs de Ligt, Tyrell Malacia, Devyne Rensch, Jurriën Timber, Stefan de Vrij.\n\nMiddenvelders: Ryan Gravenberch, Frenkie de Jong, Davy Klaassen, Teun Koopmeiners, Marten de Roon, Guus Til, Georginio Wijnaldum.\n\nAanvallers: Steven Berghuis, Steven Bergwijn, Luuk de Jong, Noa Lang, Donyell Malen, Memphis Depay, Wout Weghorst, Cody Gakpo.","intensity":0,"negativity":0,"cluster_id":12,"similar_texts":"text557"},{"id":"135","publisher":"De Telegraaf","date":"2021-09-18","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/79b5f4825ccfaa2ef7702c4a194e39b4/web/OPS/cciobjects.json&hash=b3b013443937c1be9d50#/pages/16-17","title":"Van kraakster tot Kanzlerin","text":"Van kraakster tot Kanzlerin\n\nAngela Merkel was 16 jaar lang het boegbeeld van Duitsland.\n\nfoto \n\nGetty Images\n\n❮❯\n\nAfscheid\n\nMerkels behoedzame politiek van ’kleine stappen’ en ’beleid met rustige hand’ paste goed bij Duitsers\n\nZe wordt door veel inwoners ’Mutti’ genoemd, maar de Duitsers zullen het kort na hun verkiezingen volgende week zondag zonder ’moeder’ moeten doen. Na 16 jaar trouwe dienst stapt Angela Merkel dan op. Alleen al door die lange staat van dienst zal ze moeilijk te vervangen zijn. Een overzicht van een politiek fenomeen. \n\nDe eerste helft van haar leven was de Duitse kanselier Merkel (1954) inwoner van de communistische DDR-heilstaat. Als baby bracht haar vader de net geboren Angela Dorothea Kasner van Hamburg naar Oost-Duitsland. Na enkele jaren, in 1961, werden de Berlijnse Muur en het IJzeren Gordijn gebouwd. De familie kon niet meer terug naar het vrije Westen.\n\nHaar moeder, een lerares Engels, was afkomstig uit Gdansk, haar vader, die dominee werd, uit Poznan, beide nu Poolse steden. Het gezin betrok een groot huis ten noorden van Berlijn, op het Waldhof, een terrein waar honderden geestelijk gehandicapten verzorgd werden. Merkel leerde met moeilijke mensen omgaan en werd er onlangs tot ereburger van Templin benoemd.\n\n„Merkel studeerde natuurkunde in Leipzig”, vertelt haar biograaf Ralph Bollmann. „Omdat de socialisten alles konden manipuleren, maar niet de exacte wetenschap.” Al eerder, op school, was ze de beste in Russisch en mocht ze op Olympiade naar Moskou. Zelf was ze actief bij de partijorganisatie FDJ, de Freie Deutsche Jugend. Haar taak: ’Agitatie en propaganda’. Zelf zei ze erover: „We waren vooral met cultuur bezig.”\n\nKogelgaten\n\nMerkel was een brave en bovengemiddelde leerling. Haar moeder was noodgedwongen huisvrouw en werd op hoge leeftijd namens de sociaaldemocraten gemeenteraadslid. Bollmann: „Haar vader Horst heette in de volksmond ’de rode Kasner’, vanwege zijn samenwerking met de socialisten.”\n\nOp zoek naar een zelfstandige woning in Berlijn bezette ze met haar eerste man, Ulrich Merkel, een appartement vlakbij de Muur. Toen ze kort erna scheidde kraakte de kinderloze vrouw een appartement in arbeiderswijk Prenzlauer Berg: „Ik geloof dat we er geen sleutel hadden”, verklapte ze tegen scholieren. De gevels brokkelden er af, kogelgaten zaten in de muren, warm water was er niet, stinkende bruinkolen waren nodig voor verwarming en het toilet werd met de buren gedeeld.\n\nStormachtig\n\nZiehier Merkels leven tot 1989. Zelfs toen de gehate Muur in november plotsklaps viel, ging ze eerst rustig naar de sauna, beschrijft Bollmann in zijn vuistdikke biografie. Pas zes weken later meldde ze zich bij de democratische oppositie. Maar „zeker niet bij de Oost-Duitse CDU”, want die had met de DDR-machthebbers samengewerkt.\n\nVolgens medestrijder Andreas Apelt sloot ze met haar technisch inzicht indertijd „faxapparaten en computers” aan, die het Westen had gedoneerd. Haar politieke loopbaan verliep stormachtig. Via twee Stasi-helpers, Wolfgang Schnur en Lothar de Maizière – de laatste werd DDR-premier – klom ze binnen enkele weken op tot woordvoerder van de Oost-Duitse regering.\n\n’Mein Mädchen’\n\nZo maakte ze kennis met kanselier Helmut Kohl: „Mein Mädchen”, zei de patriarch beschermend. Ze ontmoette Sovjet-leider Gorbatsjov in Moskou. Ze reisde met haar tweede man, hoogleraar scheikunde Joachim Sauer, naar haar droomland Amerika. Na de hereniging van BRD en DDR in 1990 werd Merkel onder Kohl direct minister. Als een komeet maakte ze een politieke carrière.\n\nDe katholieke Kohl had in zijn christelijke partij, een West-Duits mannenbolwerk, ook vrouwen en Oost-Duitsers nodig. Merkel was ideaal en leerde snel. Ze werd secretaris-generaal bij de christen-democraten. In 1999 emancipeerde ze zich van Kohl na een zwartgeldschandaal en trok het machtige CDU-partijvoorzitterschap naar zich toe.\n\nAls oppositieleider in de Bondsdag had Merkel een neoliberale agenda. In 2005 won ze nipt de verkiezingen. Haar ouders, pleegkinderen en vriendinnen uit het bedrijfsleven zaten apetrots op de publieke tribune, toen ze de eerste vrouwelijke kanselier werd.\n\nMerkel profiteerde economisch van de zware hervormingen die links in de bijstand had uitgevoerd. De Bondsrepubliek krabbelde uit het dal, haar kabinet schroefde de leeftijd voor pensioenen op naar 67 jaar. Tijdens de bankencrisis van 2008 garandeerde ze alle Duitse tegoeden: „Uw spaargeld is veilig.”\n\nHaar behoedzame strategie van ’kleine stappen’ past bij de voorzichtige Duitsers die niet van risico houden. „Beleid met de rustige hand”, noemt Merkel dat zelf. Ook in de coronapandemie was de best mogelijke bescherming van gezondheid haar opperste gebod.\n\nLinks beleid\n\nMaar tijdens de vluchtelingencrisis van 2015 verraste ze vriend en vijand. Haar ’Wir schaffen das!’ was een humanistisch gebaar naar gestrande Syrische asielzoekers: „Als we ons nu moeten verontschuldigen voor een vriendelijk gezicht, dan is dat niet meer mijn land.” Het gevolg van haar christelijke naastenliefde en ’welkomstcultuur’: anderhalf miljoen gelukzoekers kwamen naar Duitsland.\n\nOok de plotse afschaffing van de militaire dienstplicht en de sluiting van alle kerncentrales waren grote verrassingen voor haar conservatieve kiezers. „Merkel heeft vaak een links beleid uitgevoerd”, vindt biograaf Bollmann. Als minister van Milieu ondertekende ze de klimaatdoelstellingen van Kyoto en als kanselier het klimaatakkoord van Parijs.\n\nDe kosten voor een klimaatneutraal Duitsland, zo omschreef ze onlangs, zijn zeker zo hoog als de tweeduizend miljard euro voor de Duitse eenwording. Maar dat moeilijke vraagstuk zullen Merkels opvolgers moeten oplossen.\n\nAfscheid van een Duits icoon\n\nPagina T36\n\n’Op laatste benen’","intensity":0,"negativity":0,"cluster_id":10,"similar_texts":"text321"},{"id":"136","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=389967972dc3bff564e3#/pages/36","title":"Vandaag jarig","text":"Vandaag jarig\n\nOp communicatief gebied zult u voorzichtigheid in acht moeten nemen. Controleer of anderen u goed begrijpen of begrepen hebben, dat kan veel narigheid voorkomen. Professionele verplichtingen kunnen u naar onbekende gebieden sturen. Let op uw gezondheid en neem vooral genoeg rust.RAMUw fantasie kan vandaag op hol slaan. Zwijg als controversiële onderwerpen ter sprake komen. Luister in de liefde naar uw hart; uw gevoel is zuiverder dan de feiten. Doe vanavond iets leuks met uw partner of gezin.STIERBenader een huiselijk conflict filosofisch; het is niet uw taak om een ieder steeds voor problemen te behoeden. Probeer datgene te bereiken wat u gelukkig maakt. Zorg voor meer vrijheid als u die nodig hebt. Bereid zaken goed voor.TWEELINGENVraag u af of u niet te veel van anderen vergt als u ontevreden bent over hun prestaties. Besef dat degenen die voor u werken u een bemoeial en zeurpiet kunnen vinden. Probeer nauwer samen te werken en let beter op uw spullen.KREEFTMet uw fantasie kunt u geld verdienen en tevens uw carrière een impuls geven. Uw financiële situatie schommelt; u bent wel eens te zorgeloos en spilziek. Dit is geen tijd om geld over de balk te gooien; ga geen nieuwe schulden aan.LEEUWFocus op uw plannen, wensen en interesses. Verzamel feiten via contacten met deskundigen of volg een cursus of workshop. Het is misschien nu niet duidelijk hoe u er uw voordeel mee kunt doen, maar er komt een bruikbare kans.MAAGDHoewel u met veel mensen op goede voet bent kan het moeite kosten uw standpunten uit te leggen. Wat u voelt kan moeilijk onder woorden te brengen zijn. Misschien moet u uw visie laten rijpen voor u deze aan kritiek blootstelt.WEEGSCHAALEen bevriend iemand is een geschikte kandidaat als zaken- of huwelijkspartner. Het enige struikelblok kan een verschillende manier zijn om met geld om te gaan. Het is een goede combi: de één geeft uit, de ander trekt aan de rem.SCHORPIOENBeslissingen zijn vaak moeilijk als er te veel mogelijkheden zijn. Praat met diverse mensen en u krijgt even zoveel meningen. Weeg ze tegen elkaar af. Breng uzelf niet in verlegenheid door ongecontroleerde geruchten te verspreiden.BOOGSCHUTTERAls u recent veel tijd alleen doorbracht is nu het moment gekomen om u weer onder de mensen te begeven en van het leven te genieten. Ook een werkpaard moet af en toe pauzeren. Bezoek een park en kijk naar mensen.STEENBOKDenk goed na voor u vrienden betrekt bij een financieel avontuur. Uw zelfvertrouwen neigt naar overdrijving. Doe geen beloften die u niet kunt houden en houd gesprekken aan de luchtige kant. Trek niet te snel conclusies.WATERMANU kunt het gevoel hebben dat uw partner uw ambities niet steunt. Besef dat u onrealistisch overkomt als u zich wollig uitdrukt. Verwoord uw ideeën duidelijk; dit is een gunstig moment voor een zinvol gesprek.VISSENOp het werk zal spanning ontstaan als iemand ziek is of te laat voor een afspraak. U moet plannen misschien te elfder ure omgooien. Stress kan uw gezondheid schaden en met name uw maag van streek brengen. Ga even naar buiten.","intensity":0,"negativity":0,"cluster_id":26,"similar_texts":"text99"},{"id":"137","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/2/4","title":"Verbod op bont en levende krabben op de markt","text":"Op markten in Amsterdam is het vanaf 2022 niet meer toegestaan om bont en levende krabben en kreeften te verkopen. Het stadsbestuur wil dat het verbod er komt in het belang van dierenwelzijn. 'Samen zorgen we ervoor dat dieren gezond zijn, goed verzorgd worden, en dat de stad leefbaar blijft voor dieren', staat in een verklaring. Amsterdam heeft 34 markten en is daarmee naar eigen zeggen de stad met de meeste markten van het land. Volgens wethouder van economische zaken Victor Everhardt gaat de stad handhaven op het verbod. De Centrale Vereniging voor de Ambulante Handel (CVAH) vindt het verbod 'schandalig'. ,,Typisch Amsterdams'', aldus een woordvoerder. ,,Wat is het volgende? Dat patat op de markt niet meer mag, omdat het ongezond is?'' Hoeveel marktkooplieden door het verbod geraakt zullen worden, is niet precies bekend. ,,Maar als een van de ondernemers die bij ons is aangesloten last ondervindt, maken we bezwaar op basis van rechtsongelijkheid. In de detailhandel kunnen ze de producten niet verbieden, daarom doen ze het op de markt.''","intensity":0,"negativity":1,"cluster_id":68,"similar_texts":"text73"},{"id":"138","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/11/1","title":"Verdachte Delano R. 'maakt zich geen zorgen'","text":"In het Eris-proces, dat draait om vijf moorden en een enorme reeks mislukte of niet uitgevoerde moordplannen, komt veel bewijs uit belastende chatgesprekken die zijn gefotografeerd en gefilmd. Ze werden aangetroffen op harde schijven, laptops en usb-sticks van Delano R., alias Keylow. De president van motorclub Caloh Wagoh is volgens het OM de man die moordopdrachten aannam van (voornamelijk) Ridouan Taghi.  \n  \nZelf ziet Keylow zich als documentairemaker, en moeten de gevonden berichten worden gezien als 'researchmateriaal'. Daarover wilden de rechters en de officieren van justitie gisterochtend tijdens een nieuwe zitting alles weten.  \n  \nDe rechtbank las daarbij een aantal berichten voor, waarbij twee personen praten over een mogelijk doelwit. De berichten 'Geef je 70 de hoofd sir' en 'onze yzers en fietsen' (straattaal voor wapens en auto's) en 'zijn ze niet meer waard' zouden staan voor onderhandeling over het bedrag (70.000 euro) per omgebracht doelwit. Keylows uitleg hierover was anders: ,,Dit zijn een stelletje bluffers die daar aan het praten zijn, het kan iedereen zijn.'' Uitleggen wat het zou kunnen betekenen wilde hij niet. ,,Dat is niet zo relevant.''  \n  \nKeylow legde de rechtbank uit dat hij als documentairemaker erg dicht op zijn onderwerpen zat. In het verleden figureerde hij in documentaires over straatbende Crips, waarvan hij de voorman was. ,,Ik ben opgegroeid in de criminaliteit. Ik maak geen films over fietsendiefstal, Ik maak films over gevoelige onderwerpen.\"  \n  \nEn dus zijn de berichten die op zijn gegevensdragers ook gevoelig, zo wil hij wel erkennen. ,,Misschien heb ik wel meer gevoelige informatie. Wat ze hebben gevonden is misschien maar een beetje. Misschien is er wel een kluis met nog duizend harde schijven. Het is gewoon researchmateriaal voor een film.\"  \n  \nHoe hij aan het materiaal is gekomen wil hij niet vertellen. ,,Ik moet me houden aan m'n bronbescherming wanneer het gaat over mijn documentaires.'' Ook wilde hij niet zeggen of hij had meegedaan aan die berichten. Daarop hield de rechtbank hem een bericht voor dat verstuurd werd door 'C-Murder': ,,Ik ben Keylow, president van motorclub en van Crips.'' Volgens Keylow zegt dat niks, omdat telefoons van hand tot hand gaan en iedereen zich voor hem kan uitgeven. ,,Ik maak me totaal geen zorgen over wat jullie denken. Ik zit hier voor mezelf.''\n\nBeroepsgeheim\n\nOndanks de stevige beschuldigingen wilde Keylow weinig kwijt. Veel vragen vond hij niet relevant. En heel erg leuk vond hij de vragen ook niet. ,,Ik vind het al erg dat er in mijn leven wordt gesnuffeld. Dat ik u moet vertellen hoe ik mijn werk doe, vind ik lastig. McDonalds gaat ook het geheim niet vertellen. Dit is mijn beroepsgeheim en hoe ik al jaren films maak. Daarover wil ik niet veel vertellen.''  \n  \nMaandag wordt het proces hervat. Dan wordt de moord op de Amsterdamse crimineel Justin JapTjong besproken.","intensity":0,"negativity":0,"cluster_id":39,"similar_texts":"text330"},{"id":"139","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/10/1","title":"Verrassing: het beste gebouw van het jaar is een Van der Valk","text":"Een Van der Valk hotel het beste gebouw van het jaar? De jury van Het Beste Gebouw dacht eerlijk gezegd ook aan identieke bakstenen panden langs de snelweg met een lichtgevende Toekan op het dak, maar werd aangenaam verrast. Het fonkelnieuwe hotel van de bekende keten ligt weliswaar nog steeds aan de snelweg, de A10 ter hoogte van de RAI, maar verder geeft het hotel 'de naam Van der Valk een nieuwe dimensie'.  \n  \nHet hotel won verrassend van spraakmakender gebouwen als het nieuwe station van Assen of Theater Zuidplein in Rotterdam in de jaarlijkse verkiezing van Het Beste Gebouw, die georganiseerd wordt door de Branchevereniging Nederlandse Architectenbureaus (BNA).  \n  \nIn eerste instantie lijkt Van der Valk Zuidas bescheiden af te steken bij de excentrieke hoogbouw in het Amsterdamse zakencentrum. Een sierlijke glazen complex, met opvallend scherpe hoeken, ontworpen door Wiel Arets Architects. Het hoekige grondstuk is volledig bebouwd, wat zorgt voor de grillige vorm.  \n  \nDe opvallendste en beste beslissing, vindt de jury, is wel om het hotel pas op de vijfde verdieping te laten beginnen. Zo kijk je vanuit de lobby en het restaurant over de verhoogd aangelegde snelweg heen en wordt het uitzicht in de kamers op de hoger gelegen verdiepingen alleen maar beter. De onderbouw wordt gebruikt voor een parkeergarage die open en licht is; je komt er chic en feestelijk aan, vindt de jury.  \n  \nZo'n garage had een ongure entree kunnen opleveren, maar op de begane grond zijn een restaurant en een ruime hal te vinden, waardoor ook het straatniveau, de plint van het gebouw, levendig is en voorbijgangers een veilig gevoel geeft. Dat de omgeving in deze hoek van de Zuidas nog steeds wat verlaten is, daar kan Van der Valk niet veel aan doen.  \n  \nDoor het contrast met de scherpe glazen hoeken van het exterieur vallen de ronde vormen en warme kleuren van het interieur extra op. Veel hout en velours, een brede trap slingert weelderig naar boven.  \n  \nDe jury vindt het knap dat de architect de familie - met wie hij bevriend is - tot dit niveau heeft weten te brengen. 'Wetend waar Van der Valk vandaan komt dwingt de ontwikkeling van het gebouw dat er nu staat veel respect af.' Het hotel is ook bijzonder duurzaam, het kreeg het Breeam certificaat 'outstanding'.  \n  \nHet publiek had een andere favoriet. Dat koos voor het nieuwe station van Assen, de indrukwekkende houten overkapping die werd ontworpen door de bureaus Powerhouse Company en De Zwarte Hond.  \n  \nDe volledige uitslag en alle genomineerden staan op www.bna.nl","intensity":0,"negativity":0,"cluster_id":2,"similar_texts":"text102"},{"id":"140","publisher":"De Telegraaf","date":"2021-09-17","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/e679e5843c0e4acb70643bb07fafbef4/web/OPS/cciobjects.json&hash=4d874d624c4c12e7af95#/pages/2-3","title":"Vertrek toch onverwacht","text":"Vertrek toch onverwacht\n\nSigrid Kaag treedt terug als demissionair minister van Buitenlandse Zaken. Ze deed dat nadat de Tweede Kamer een motie van afkeuring had aangenomen vanwege de chaotisch verlopen evacuatie uit Afghanistan. Collega Bijleveld (Defensie) en premier Rutte kijken verslagen toe. \n\nfoto ANP/HH \n\nPolitiek\n\nTerechtwijzing Kamer raakt ook minister Bijleveld (Defensie) maar die blijft zitten \n\nPolitiek Den Haag trilt na van het aftreden van Sigrid Kaag als demissionair minister van Buitenlandse Zaken. Het vertrek van Kaag kwam voor velen, ook D66’ers, als donderslag bij heldere hemel. Ze blijft wel gewoon aan het hoofd staan van haar partij, en moet dit weekend alweer aan de slag met formatiegesprekken. Hoe ze die ingaat na haar vertrek als minister, moet gaan blijken.\n\nVan onze parlementaire redactie\n\nEen Kamermeerderheid steunde donderdag een motie van afkeuring tegen haar vanwege het Nederlandse optreden in Afghanistan. De motie werd woensdagnacht al oppositie-breed gesteund, maar met steun van coalitiepartij CU kwam het donderdagmiddag tot een meerderheid.\n\nMorele grens \n\nFormeel hoefde Kaag ook niet te vertrekken. Een motie van afkeuring is immers geen motie van wantrouwen, waarbij een bewindspersoon door de Kamer wordt opgedragen weg te gaan. Maar ze trok begin april zelf een morele grens aan tijdens het beruchte ’functie elders’-debat, nadat ze een motie van afkeuring tegen premier en VVD-leider Mark Rutte had ingediend. Kaag zei toen dat ze bij een meerderheid zelf haar conclusies zou trekken als ze in zijn schoenen stond. „Ik zou zelf niet doorgaan”, zei Kaag destijds. „Maar ik ben een ander mens.” \n\nNadat donderdag bleek dat ook de CU haar handelswijze afkeurde, kwamen die woorden als een boemerang terug in haar gezicht. Begin van de avond bleek dat ze achter die uitspraak bleef staan. „En hoewel ik sta, en ik sta er pal achter, voor onze inzet, kan ik niet anders dan als eindverantwoordelijke minister de consequenties van dit oordeel aanvaarden”, zegt Kaag zelf. \n\nZe wijst er met een voorzichtige sneer ook nog op dat zij een andere afweging maakt dan Rutte: „In míjn opvatting over democratie en cultuur van ons bestuur moet de minister gaan als het beleid wordt afgekeurd.” Ze bedankte premier Rutte desalniettemin ’voor zijn vertrouwen’ en zei dat ze de andere D66-ministers op het hart heeft gedrukt in hun functie te blijven. Haar verklaring kreeg een kerkelijke afsluiter. „Gods zegen.” \n\nTranen\n\nTijdens het uitspreken van haar verklaring schoot de D66-voorvrouw kortstondig vol. Ook op de fractie van D66 zijn tranen gevloeid. Daar werd men overvallen door haar vertrek. Kamerlid Rob Jetten, tevens secondant van Kaag, heeft niet aangestuurd op haar aftreden. „Ik respecteer elke afweging van Kamerleden bij stemmen over moties. Daar heeft Sigrid zelf consequenties aan verbonden.” Er heerst binnen haar partij ook trots. Met haar besluit heeft Kaag toch maar mooi haar rug recht gehouden, klinkt het vanuit prominente D66’ers. \n\nNa wekenlange rumoer over de opmars van de Taliban in Afghanistan en de chaotische aftocht van Nederland, begon Kaag in de nacht van woensdag op donderdag politiek in het nauw te komen. De PvdA diende een motie van afkeuring tegen haar in, vanwege de chaotische aftocht van Nederland uit Afghanistan. Het wordt haar vooral aangerekend dat de evacuatieoperatie van ambassadepersoneel en Afghanen die voor Nederland werkten zo rommelig verliep. Ook het volgens de PvdA opgetrokken ’rookgordijn’, het afschuiven op de Verenigde Staten en de mistige informatievoorziening werkten niet in haar voordeel. \n\nMinister Ank Bijleveld (Defensie) kreeg dezelfde motie aan haar broek, maar zij liet voorafgaand aan de stemming al weten geen reden voor vertrek te zien. In tegenstelling tot Kaag vindt Bijleveld het bovendien niet nodig haar besluit in de Kamer toe te lichten.\n\n’Verschrikkelijk’ noemt premier Rutte in een eerste reactie het aftreden van Kaag. „ Ik vind het erg omdat de samenwerking tussen ons in het kabinet heel prettig was.” De motie van afkeuring beschouwt hij als ’serieuze tik van de Kamer voor het kabinet’. „We beschouwen dit als bevel om werk te maken van de verdere evacuatie.” Dat Bijleveld ervoor kiest om wel aan te blijven vindt hij ’staatsrechtelijk begrijpelijk’.\n\nLinkse partijen, die eerder nog op een plekje aan de formatietafel hoopten, omarmen het besluit van Kaag. „Sigrid Kaag neemt met opgeheven hoofd haar verantwoordelijkheid voor het Nederlands optreden in Afghanistan. Veel waardering voor deze zuivere keuze. Een groot contrast met andere verantwoordelijken”, sneert GL-leider Jesse Klaver richting Bijleveld. Ook Lilianne Ploumen, wiens partij de motie tegen Kaag indiende, zegt ’groot respect’ te hebben voor het besluit. „De PvdA is haar dank verschuldigd voor haar inzet voor Nederland en de wereld.”\n\nDreiging\n\nKaag gaat wel door als fractievoorzitter van D66 en als partijleider in de onderhandelingen voor een nieuw kabinet. „Als fractievoorzitter ga ik in de Kamer nog heel veel spreken over bestuurscultuur”, aldus Kaag. Het lijkt een impliciete dreiging in de richting van premier en VVD-leider Mark Rutte, die door Kaag als boegbeeld van de ’oude bestuurscultuur’ wordt gezien. \n\nKomend weekend komen Kaag en Jetten op uitnodiging van informateur Johan Remkes met VVD-leider Rutte en CDA-leider Hoekstra en hun secondanten bij elkaar op het Hilversumse landgoed De Zwaluwberg. Remkes hoopt met een heiweekend met die partijen schot te brengen in de formatie. \n\nOppositieleider Geert Wilders heeft er ondanks het opstappen van Kaag geen vertrouwen in. „Ze is nog steeds Kamerlid én D66-fractievoorzitter”, aldus de PVV-leider. \n\n„Komend weekend gaat ze onderhandelen met Rutte en Hoekstra dus met een beetje pech is ze voor kerst vicepremier en verandert er helemaal niks.”\n\nWilders: ’Met beetje pech is ze voor kerst vicepremier’\n\nRutte: ’Serieuze tik van de Kamer voor het kabinet’","intensity":0,"negativity":0,"cluster_id":3,"similar_texts":"text526"},{"id":"141","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/36/4","title":"Voetbalfans: vaker een WK","text":"Een meerderheid van de voetbalfans wil dat het WK om het jaar wordt gehouden in plaats van één keer in de vier jaar. Dat concludeert de FIFA na een onderzoek onder 15.000 mensen, die volgens de bond vooraf hadden aangegeven interesse te hebben in voetbal en in het WK. Volgens de FIFA staan jongere deelnemers meer open voor verandering van het ritme waarin WK's worden gehouden dan 'oudere' generaties.","intensity":0,"negativity":0,"cluster_id":31,"similar_texts":"text265"},{"id":"142","publisher":"Algemeen Dagblad","date":"2021-09-18","url":"https://krant.ad.nl/titles/algemeendagblad/7908/publications/26204/articles/1448052/8/1","title":"Voor Amalia gaat het bijna beginnen","text":"### kroonprinses wordt 18 jaar\n\nPeter Rehwinkel (57) geeft het onomwonden toe: hij vond het soms best ongemakkelijk om een boek te schrijven over een 17-jarige. Maar de auteur, voorheen Eerste en Tweede Kamerlid en oud-burgemeester, is nu eenmaal 'gepassioneerd door staatsrecht'. En op dat gebied staat er nogal wat te gebeuren aan het einde van dit jaar, met de 18de verjaardag van prinses Amalia op 7 december. ,,Ik vond het toch een goede aanleiding om vanuit een staatsrechtelijk-historische invalshoek haar positie en die van haar voorgangers uit te leggen.''  \n  \nDankzij zijn netwerk in Den Haag sprak hij voor Amalia, de plicht roept vele (voormalige) politici, tot aan Mark Rutte toe. Hij ontmoette Herman Tjeenk Willink, vertrouweling van de familie en peetoom van Amalia, die wel pannenkoeken voor de prinses heeft gebakken en met haar en haar zusjes naar de kermis ging. Zo schetst Rehwinkel op meer momenten een beeld van Amalia's leven.\n\nAmalia & haar titel\n\nTot aan 30 april 2013, de dag van de abdicatie van Amalia's oma Beatrix en inhulding van haar vader Willem-Alexander, kende Nederland nog geen Prinses van Oranje. Rehwinkel: ,,Althans, niet zoals ik dat in het boek noem: naar eigen recht.'' Korte reis door de tijd: in 1530 viel de titel Prins van Oranje in handen van het hoofd van de Nassaus, sinds 1815 is de titulatuur weggelegd voor de eerste troonopvolger binnen die familie. Rehwinkel: ,,Maar dat waren louter mannelijke troonopvolgers. Dat veranderde pas echt bij de grondwetswijziging in 1983, toen geen onderscheid meer werd gemaakt tussen mannelijke en vrouwelijke troonopvolgers. Maar dat is dus de reden waarom Beatrix, Juliana en Wilhelmina nooit Prinses van Oranje zijn geweest.''  \n  \nDe term 'kroonprinses' bestaat in Nederland feitelijk niet, want wij kennen geen kroning van het staatshoofd, maar een inhuldiging. ,,Toch gebruik ik de term zelf ook in mijn boek, omdat het natuurlijk wel een informele aanduiding is.''\n\nAmalia & de komende jaren\n\nZe is na haar geslaagde eindexamen net begonnen aan een tussenjaar. Met reizen, voor zover corona dat toelaat, en stages bij bedrijven. In zijn boek beschrijft Rehwinkel dat Amalia waarschijnlijk dit jaar nog met een ceremonie zitting neemt in de Raad van State ('ze wordt dus geen lid, zoals je vaak hoort'), waarschijnlijk na de volgende zomer aan een studie begint in vermoedelijk Leiden en misschien wel aan Noordeinde 66 in Den Haag gaat wonen - de voormalige woning van haar ouders, die nu als pied-à-terre door oma Beatrix wordt gebruikt. ,,Dinsdag maken we waarschijnlijk de laatste Prinsjesdag zonder Amalia mee. Ik denk dat ze volgend jaar met haar ouders in de Glazen Koets stapt en dus niet de Gouden Koets, om de aandacht niet al te veel op dat voertuig te vestigen. Maar de wezenlijkste verandering is natuurlijk dat ze vanaf 7 december op elk moment koningin kan worden zodra haar vader - excuus voor het macabere beeld - sterft. Je mag hopen dat ze het koningschap net als Willem-Alexander, Beatrix en Juliana mag aanvaarden met haar voorganger naast zich, maar het is geen zekerheid. Wat ik echt opvallend vind: alle troonopvolgers hebben moeite gehad met het idee dat zij het moeten doen. Bij Amalia is die strijd, dat verinnerlijken, zo weinig zichtbaar. Net als haar puberteit, die was voor de buitenwacht niet manifest. Van mensen om haar heen hoor ik ook: deze prinses zit weinig in de knoop met zichzelf.''\n\nAmalia & haar privileges\n\nGaat het over de Oranjes, dan gaat het zeker het laatste jaar al snel over privileges. Amalia die een handgeschreven brief aan demissionair premier Rutte stuurde, waarin ze liet weten voorlopig af te zien van haar riante toelage. Het sluiten van en jagen op kroondomein Het Loo. De vluchten met het regeringstoestel, dat overigens ook ter beschikking staat voor de 'vermoedelijke opvolger van de koning' (lees: Amalia) als 'de vlucht onderdeel is van een reis uit oriënterend oogpunt in het licht van zijn toekomstige functie'. Pak even koffie en lees die zin dan gerust nog een keer.  \n  \nRehwinkel: ,,Ik vind zelf vooral: hoe je ook tegen de monarchie aankijkt, ik meen dat ze een fundamentelere kijk en debat verdient. De discussie over de toelage van de troonopvolger mag niet klaar zijn met de gouden greep van dat briefje van Amalia. Hoe ongemakkelijk is het dat zij dat bedrag krijgt, maar zelf terug moet storten. Dat mogen we niet nog een troonopvolger na haar aandoen.''\n\nAmalia & de krijgsmacht\n\nVoor het eerst krijgen meiden die 18 worden dit jaar een brief van het ministerie van Defensie, dat ze staan ingeschreven voor de militaire dienstplicht. De opkomstplicht is weliswaar in 1997 afgeschaft, maar de dienstplicht niet. Hoewel het Nederlandse staatshoofd anders dan bijvoorbeeld in België niet de opperbevelhebber van het leger is, houdt Rehwinkel er rekening mee dat ook prinses Amalia na haar studietijd in actieve militaire dienst zou kunnen gaan. ,,Bij alle onderdelen van defensie zijn inmiddels vrouwen werkzaam, in zowel militaire als civiele functies. De keuze is aan haar, maar zij zal bij de voorbereiding op haar koningschap toch op enige wijze aandacht moeten geven aan de krijgsmacht.''\n\nAmalia & haar leven\n\nHoewel het boek over Amalia dus vooral over staatsrecht en de geschiedenis van haar voorgangers als troonopvolgers handelt, beschrijft Reh-winkel tussen de regels door aardige details over haar leven en opvoeding. Oud-thesaurier (geldbewaarder) Joop Baars was getuige van een bezoekje van toenmalig koningin Beatrix aan haar oudste zoon en diens gezin in Wassenaar. Ze stond op het punt te vertrekken. Uit het boek: ,,Toen de prinsesjes geen aanstalten maakten om uit hun stoel omhoog te komen, was vader Willem-Alexander onverbiddelijk: 'Als je grootmoeder vertrekt, ga je staan'.''  \n  \nNet als haar vader en oma is Amalia bezig met haar geloof. Voor de coronacrisis voerde Amalia één 'seizoen' elke drie weken gesprekken over de Bijbel en de betekenis van dit boek met leeftijdsgenoten, aan de eettafel van de Haagse dominee Pieter Lootsma. Door de pandemie heeft dit geen vervolg gekregen.  \n  \nEn tot slot de afdeling communicatiemiddelen en sociale media. Ja, net als iedere andere 17-jarige zit de Prinses van Oranje volgens Rehwinkel in verschillende WhatsAppgroepen, Voor haar publieke uitingen heeft ze (nog) geen mediatrainingen gehad, wel schuift ze met haar zussen aan bij briefings over Koningsdagen. Bij andere publiciteit rond Amalia kunnen medewerkers van de Rijksvoorlichtingsdienst rechtstreeks met haar overleggen, via WhatsApp of telefonisch, zonder tussenkomst van de premier of het koningspaar.  \n  \nAmalia heeft, net als de andere leden van de koninklijke familie, haar eigen accounts op sociale media, schrijft Rehwinkel. Ze was/is onder schuilnamen actief op platforms als Instagram en TikTok. Uit Amalia, de plicht roept: ,,Ook al was haar profiel afgeschermd, in haar bio waren gezond-puberale teksten te lezen. 'Never in the mood for school' (nooit zin in school) en 'Sassy, classy and with a touch of badassy'. Dat is Amerikaanse straattaal voor: brutaal, stijlvol en een beetje cool.''  \n  \nHaar ouders houden de verrichtingen van Amalia en haar zussen op sociale media nauwlettend in de gaten. Een Instagramaccount van Máxima was: @momiswatchingu.","intensity":0,"negativity":0,"cluster_id":38,"similar_texts":"text315"},{"id":"143","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/36/3","title":"VROUWEN","text":"10  \n  \nDe eredivisie voor vrouwen bestaat volgend seizoen mogelijk uit tien teams. FC Groningen onderzoekt de mogelijkheden om een vrouwenvoetbalafdeling op te zetten.","intensity":0,"negativity":0,"cluster_id":52,"similar_texts":"text441"},{"id":"144","publisher":"Trouw","date":"2021-09-17","url":"https://krant.trouw.nl/titles/trouw/8321/publications/1357/articles/1447376/7/2","title":"Waarom het theater wel, en de kerk niet?","text":"Net als theaters en restaurants moeten ook kerken worden verplicht hun bezoekers te vragen om een coronabewijs, vindt emeritus-hoogleraar religie en recht Fokko Oldenhuis. \"Dit gaat niet om de Grondwet of de scheiding van kerk en staat, maar om de volksgezondheid.\"  \n  \nVrijdag overleggen kerken verenigd in het CIO met minister Ferdinand Grapperhaus (kerkzaken, CDA) over de maatregelen die het kabinet dinsdag heeft aangekondigd. Nog voor die persconferentie liet de grootste protestantse kerk, de PKN, al weten tegen de coronapas te zijn. Bezoekers van theaters en restaurants moeten die vanaf volgende week zaterdag bij de deur laten zien. Bij kerken kan dat niet, zegt de PKN: iedereen moet daar welkom zijn, gevaccineerd of niet.\n\nZorgvuldig zijn\n\n\"Onzin\", zegt Oldenhuis, die vindt dat de PKN veel te vroeg heeft gesproken. \"Natuurlijk moet iedereen welkom zijn, maar dat is geen toereikend verweer tegen de coronapas. In een pandemie moet je zorgvuldig zijn, en omzien naar je naaste, of die nou gelovig is of niet. Als de overheid die maatregel oplegt aan theaters, zou je dat als kerken moeten volgen. Creatief zijn en laten zien dat je gezamenlijk de pandemie wilt bestrijden.\"  \n  \nJuridisch staan de kerken in hun recht. Zij vallen buiten de speciale coronawet, die verder voor alle maatschappelijke sectoren geldt. Demissionair premier Mark Rutte zei deze week dan ook dat de overheid niet de bevoegdheid heeft van kerken te eisen dat ze met de coronapas gaan werken.  \n  \nOldenhuis vindt dat de kerken boven dat juridische discours moeten uitstijgen en zich moeten voegen naar de lijn die ook voor andere instellingen geldt.  \n  \nIn die opvatting vindt hij niet alleen de PKN tegenover zich. Ook advocaat en kerkrecht-deskundige Teunis van Kooten is het niet met hem eens. Met de coronapas worden voorwaarden gesteld aan kerkbezoek en wordt onderscheid gemaakt tussen groepen mensen: ingeënt en niet-ingeënt. Dat is volgens Van Kooten strijdig met de theologische boodschap van de kerk dat \"de uitnodiging van Christus onvoorwaardelijk is\".  \n  \nVoor Van Kooten heeft de discussie alles te maken met de vrijheid van godsdienst; die komt volgens hem voor gelovigen die principieel tegen vaccineren zijn in het gedrang als ze zich eerst moeten laten testen voordat ze naar de kerk kunnen.\n\nGrondrecht\n\nDe vrijheid van godsdienst maakt ook, zegt de advocaat, dat er verschil is tussen kerk en theater. \"Bij een theater gaat het niet om een grondrecht. Er is vrijheid om het geloof te belijden, daar moet de overheid in principe buiten blijven.\"  \n  \nOldenhuis echter wijst erop dat grondrechten niet absoluut zijn; die moeten steeds afgewogen worden tegen elkaar. \"Dit heeft niets met geloof te maken, maar alles met de pandemie. Overal waar mensen bij elkaar zijn, is het virus. Ook in kerken.\" Om die reden ziet hij geen verschil tussen theater en kerk.  \n  \nTheaters kunnen de anderhalve meter binnen loslaten, nu zij alleen nog toegankelijk worden voor mensen met een coronabewijs. De PKN vindt dat die afstand in kerken wel moet worden gehandhaafd, omdat ook ongevaccineerden daar welkom zijn.  \n  \nIn een aantal kerken, met name in orthodoxe en evangelische hoek, is die afstandsmaatregel al langere tijd losgelaten. In de christelijke gereformeerde kerken op Urk bij voorbeeld is sinds de zomer iedereen weer welkom. Dat heeft volgens predikant A. C. Uitslag niet tot besmettingen geleid.  \n  \nEr is een aparte ruimte, verbonden met de kerkzaal, voor mensen die nog graag op anderhalve meter afstand van elkaar willen zitten. Dat zijn er zo'n vijftig, schat dominee Uitslag. De rest van de circa 600 kerkgangers zit naast elkaar. In orthodoxe kringen is de vaccinatiegraad in het algemeen laag.  \n  \nUitslag schat dat zo'n zestig procent van de oudere gemeenteleden gevaccineerd is, bij de jeugd 'zal het meer zijn'. Voor een coronapas voelt hij niet: \"Dat verdraagt zich niet bij het principe van het evangelie dat iedereen naar de kerk moet kunnen komen.\"","intensity":0,"negativity":1,"cluster_id":36,"similar_texts":"text305"},{"id":"145","publisher":"NRC Handelsblad","date":"2021-09-17","url":"https://www.nrc.nl/nieuws/2021/09/16/vs-smeedt-nieuwe-anti-chinese-alliantie-met-australie-a4058594#20210917-79810-106","title":"Wat gaat het nieuwe bondgenootschap AUKUS doen en 8 andere vragen over de anti-Chinese alliantie","text":"Bondgenootschap Lange tijd heeft Australië behoedzaam geprobeerd beide grootmachten te vriend te houden. Met deze stap nemen de  Australiërs afscheid van het idee dat ze die spagaat kunnen blijven volhouden.,De Amerikanen hebben alweer een nieuw bondgenootschap tegen China gesmeed. Zonder het land bij naam te noemen presenteerden de Verenigde Staten, Australië en het Verenigd Koninkrijk woensdag een nieuwe alliantie om „ons teweer te kunnen stellen tegen de huidige strategische omgeving in de Indo-Pacific en hoe die zich zal ontwikkelen”. Lees: tegen de assertieve economische, diplomatieke en militaire activiteiten van China in dat gebied. Negen vragen over de nieuwe militaire alliantie. 1Wat gaat het nieuwe bondgenootschap doen?Om te beginnen krijgt Australië in dit verband de beschikking over een vloot van zeker acht kernonderzeeërs, die met behulp van Amerikaanse en Britse technologie wordt gebouwd in Adelaide. Ze worden niet uitgerust met nucleaire wapens, haastten de Australische premier Morrison, de Britse premier Johnson en de Amerikaanse president Biden zich te verklaren. Wel zijn de onderzeeërs uitgerust om lange en zo onzichtbaar mogelijke missies in de Zuid-Chinese Zee uit te voeren. Nucleaire onderzeeboten kunnen gedurende lange tijd op hogere snelheid enorme (feitelijk onbeperkte) afstanden onder water afleggen zonder bij te tanken. De kernreactor hoeft in zijn levensduur van grofweg 25 jaar niet ‘opgeladen’ te worden, het bereik wordt alleen begrensd door de voorraden aan boord. Een bemande nucleaire onderzeeboot kan zo drie maanden ongezien onder water blijven.Verder gaan de landen werken aan gezamenlijke cyberdefensie. De drie zijn – aangevuld met Canada en Nieuw-Zeeland – al verbonden in de zogeheten Five Eyes, de meest vertrouwde bondgenoten van de VS die inlichtingen delen.\n\nLees ook: Chinese vissers weten het zeker: ‘Die zee is altijd al van ons geweest’\n\n2Wat winnen de VS met AUKUS?President Biden heeft China (nog altijd de grootste handelspartner van de VS) aangewezen als de belangrijkste rivaal van zijn land. Dáár moeten de Amerikaanse aandacht en energie op gericht zijn. Biden zet hiervoor Amerika’s „grootste kracht in: onze bondgenootschappen”, zo zei hij woensdag. Biden bouwt gestaag aan een veelvormig web rond China, waaraan de traditionele bondgenoot Australië vooralsnog gretiger meewerkt dan de Aziatische landen, die koeltjes reageerden op elke vorm van anti-Chinese retoriek van de Amerikaanse vicepresident Kamala Harris die vorige maand een rondreis in de regio maakte.3Hoe vat China dit op?Voor China is de oprichting van de alliantie een akelige bevestiging dat de VS het land willen omsingelen. AUKUS is „extreem onverantwoordelijk”, aldus een woordvoerder van het Chinese ministerie van Buitenlandse Zaken. Het bondgenootschap zou „de vrede en stabiliteit in de regio” ernstig ondermijnen. Ook wijst China erop dat het verstrekken van nucleaire technologie aan Australië, tot nu toe een niet-nucleaire macht, bijdraagt aan een intensivering van de nucleaire wapenwedloop en ingaat tegen het idee van non-proliferatie. De Chinese overheidskrant de Global Times trok in het hoofdredactioneel commentaar vooral fel van leer tegen Australië, meer dan tegen de VS of het VK. „Australische troepen zullen waarschijnlijk de eerste groep Westerse soldaten zijn die hun leven verspillen in de Zuid-Chinese Zee”, waarschuwde de krant. Onder China’s woede gaat angst schuil. De heerschappij over de Zuid-Chinese Zee wordt gezien als onontbeerlijk om China’s toekomstige welvaart en veiligheid te kunnen garanderen. Wat China als tegenactie gaat ondernemen, is nog onduidelijk.De verschillende samenwerkingen waar de AUKUS-landen bij betrokken zijn.\n\n4Waarom is de Zuid-Chinese Zee zo belangrijk voor China? Beijing vindt dat andere landen alleen in de Zuid-Chinese Zee mogen zijn als China dat toestaat. De zee is met een oppervlakte van 3,5 miljoen vierkante kilometer de grootste plas water op aarde, buiten de oceanen gerekend. China behandelt het gebied, dat rijk is aan vis, olie en gas, als een nationale binnenzee. Die is vooral belangrijk voor het wereldwijde transport van goederen. China wil niet dat enig ander land dat transport kan beheersen of blokkeren.Maar China’s aanspraken op vrijwel de gehele Zuid-Chinese Zee overlappen met die van andere landen. In 2016 werden de Chinese aanspraken door het Permanent Hof van Arbitrage in Den Haag verworpen. Beijing accepteerde die uitspraak niet. Om zeggenschap af te dwingen heeft China onder meer zeven eilandjes en atollen opgespoten en de oppervlakte ervan met zo’n twaalf vierkante kilometer uitgebreid. Op een aantal ervan zijn militaire installaties gebouwd. De landen in het gebied, waaronder Indonesië, Vietnam en de Filippijnen, zijn militair gezien geen partij voor China. 5Waarom neemt Australië deze rol in?Er zijn weinig landen economisch zo afhankelijk van China als Australië. Maar op politiek, cultureel, ideologisch en militair vlak is Australië verbonden aan de VS. Lange tijd heeft het land behoedzaam geprobeerd beide grootmachten te vriend te houden. Met deze stap neemt Australië afscheid van het idee dat ze die spagaat kunnen blijven volhouden. De relatie tussen Australië en China is de laatste jaren verslechterd en er is tegenwoordig vrijwel geen communicatie meer tussen Beijing en Canberra. De ruzie begon in 2018, toen de Australische regering het Chinese telecombedrijf Huawei uitgesloten had van de aanleg van het 5G-netwerk. Het conflict escaleerde vorig jaar, toen Australië als eerste land opriep tot een onderzoek naar de oorsprong van het coronavirus dat Covid-19 veroorzaakt. Dat is in China als een vernedering en een directe aanval opgevat. China heeft wraak genomen door importtarieven tot 200 procent in te voeren op Australische goederen zoals gerst en wijn. Tegelijkertijd blijft de handel in ijzererts doorgaan; het heeft dus nog geen desastreuze gevolgen gehad voor de Australische economie. Premier Morrison heeft gezegd dat hij zich niet door China laat intimideren.\n\nLees ook dit opiniestuk: Nederland doet mee aan krachtmeting VS-China\n\n6Hoe gevaarlijk is het voor Australië en buurland Nieuw-Zeeland om mee te doen? Het is een gedurfde zet van de Australische regering, die het initiatief heeft genomen voor dit nieuwe bondgenootschap. Het zet namelijk niet alleen de Australische economie op het spel, er zijn ook waarschuwingen dat Australië een militair doelwit kan worden. Het is onduidelijk wanneer de productie van de onderzeeboten in Adelaide begint, hoeveel het gaat kosten en hoe lang het gaat duren. Volgens deskundigen kan het wel twintig jaar duren voordat de boten operationeel zijn. China heeft op dit moment 66 onderzeeboten, in 2030 komen er nog tien bij. Voorlopig is de uitdaging van Australië een speldenprik voor de Chinese militaire macht. Opvallende afwezigen bij dit nieuwe bondgenootschap zijn Nieuw-Zeeland en Canada. Zij zijn namelijk wel onderdeel van de Five Eyes-alliantie. Maar de Nieuw-Zeelandse premier Jacinda Ardern voelt zich niet gepasseerd. „We zijn niet uitgenodigd, maar dat had ik ook niet verwacht”, zei ze in een reactie. Ze maakte meteen duidelijk dat de nieuwe Australische onderzeeërs niet welkom zijn in de wateren van Nieuw-Zeeland. „Het verbod van Nieuw-Zeeland op door kernenergie aangedreven vaartuigen in onze wateren blijft ongewijzigd”. Ook Nieuw-Zeeland is economisch sterk afhankelijk van China. Daarom verkiest het land de diplomatieke weg in de relatie met China. Arderns regering heeft de laatste tijd vaker afstand genomen van de strategie van buurland Australië. 7Waarom zijn Japan en India niet betrokken bij AUKUS?Het gaat om vergaande militaire samenwerking en om een uitzonderlijke overdracht van geavanceerde en geheime technologie. Het is de eerste keer sinds 1958 dat de VS die delen met een ander land. Het ligt niet voor de hand dat de VS dergelijke technologie ook snel met andere, minder nauwe bondgenoten zou delen. Maar de VS willen wel degelijk ook meer samenwerking met Japan en India. Japan is een bondgenoot van de VS. Tokio verzet zich steeds explicieter tegen China’s agressie in het gebied, maar het heeft aan de Tweede Wereldoorlog ook een zeer terughoudend en relatief beperkt leger overgehouden. Nucleaire duikboten zijn nog een aantal stappen te ver. Japan reageerde wel positief op het nieuws. 8Wegen economische belangen mee?Als Donald Trump nog president was geweest, had hij deze overeenkomst ongetwijfeld gepresenteerd als een wapendeal van de eerste orde, met een buitenmodel cheque erbij voor de foto. Behalve het strategische voordeel van een nieuwe bondgenootschap, kunnen de Amerikanen namelijk voor veel geld defensietechnologie aan Australië leveren. Er zijn geen bedragen bekend gemaakt, ook al omdat eerst anderhalf jaar wordt gekeken naar de precieze invulling van de overeenkomst, maar er is wel saillant vergelijkingsmateriaal: Australië gunde in 2016 aan een Franse scheepsbouwer een mega-order voor een nieuwe onderzeeërvloot. Destijds ter waarde van 40 miljard dollar, maar in de afgelopen jaren snel opgelopen. Die deal is nu afgeblazen.\n\nLees ook: Voor de strijd om de wereldmacht moet je nu kijken naar de ‘Indo-Pacific’\n\n9Hoe reageren Frankrijk en de EU? Volgens minister van Buitenlandse Zaken Jean-Yves Le Drian is Frankrijk een ‘mes in de rug’ gestoken. „Wij hadden met Australië een vertrouwensrelatie opgebouwd,” aldus Le Drian. „Dit vertrouwen is beschaamd.” Hij vergeleek Biden met diens voorganger Trump.Half juni had president Emmanuel Macron de Australische premier Morrison nog op het Elysée ontvangen en hij omschreef de onderzeeërsdeal als een ‘pijler’ van de Frans-Australische relatie „die ons de komende decennia aan elkaar gaat binden”. Twee weken geleden hadden beide landen in een gemeenschappelijk communiqué nog het belang van de onderzeeërsdeal onderstreept.Frankrijk heeft zo’n achtduizend soldaten in de Indo-Pacific-regio, en anderhalf miljoen onderdanen in de overzeese gebieden daar. Dat het land vooraf niet officieel op de hoogte is gebracht van de AUKUS-deal, is zout in de wonde. Dat geldt ook voor de EU, die uittreder Boris Johnson op tv zijn blijdschap over de alliantie hoorde uitspreken. De EU presenteerde juist donderdag een eigen strategie voor de Indo-Pacific. De persconferentie daarover werd volkomen gedomineerd door vragen over AUKUS. Josep Borrell, hoge vertegenwoordiger voor buitenlandse handel van de EU, noemde het „spijtig” dat hij het nieuws uit de media had moeten vernemen, maar „niet dramatisch”.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 17 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 17 september 2021","intensity":0,"negativity":0,"cluster_id":13,"similar_texts":"text3"},{"id":"146","publisher":"Algemeen Dagblad","date":"2021-09-17","url":"https://krant.ad.nl/titles/algemeendagblad/7908/publications/26186/articles/1447379/26/1","title":"Zwanger van heimwee, melancholie en snufjes tristesse","text":"### Matthijs van Nieuwkerk en Rob Kemps maken documentaire over chansons\n\nDennis Jansen  \n  \nHet waren geen loze woorden van Matthijs van Nieuwkerk en Rob Kemps begin dit jaar in Matthijs gaat door. De zanger van de Snollebollekes was te gast om te praten over zijn voorliefde van Frankrijk, het chanson en in het bijzonder Jacques Brel. Bij Van Nieuwkerk borrelde een idee op. ,,We zouden eigenlijk een documentaireserie moeten maken. Samen naar Parijs. Met z'n tweetjes op reis. Een zomertje.\"  \n  \nDat zomertje was afgelopen maanden. De presentator en zanger sloegen de handen ineen en togen naar Frankrijk. Het resultaat van het opmerkelijke duo: de vierdelige docuserie Chansons!.\n\nHoe hebben jullie elkaar gevonden in deze passie?\n\nKEMPS: ,,In de schminkkamer bij Op1. Matthijs sprak me aan als winnaar van De Slimste Mens. We maakten een selfie en raakten al snel aan de praat.\"  \n  \nVAN NIEUWKERK: ,,Rob zei dat hij mijn boekje over Charles Aznavour met plezier had gelezen. Ik dacht: krijg nou wat! Is mister Snollebollekes een chansonliefhebber? We zijn na die avond eigenlijk nooit uitgepraat geraakt. We schieten nog steeds elke dag zo'n twee nummers naar elkaar toe. Een uurtje geleden nog: Gérard Depardieu die Barbara zingt.\"  \n  \nKEMPS: ,,Een geweldige plaat. Na onze ontmoeting hebben we La ten- dresse van Bourvil geloof ik wel vijftien keer naar elkaar geappt... gewoon omdat-ie zo mooi is.\"\n\nWist Matthijs dat Rob rondleidingen heeft gegeven op het Parijse kerkhof Père-Lachaise?\n\nVAN NIEUWKERK: ,,Ik wist helemaal niets van Rob. Ik had me alleen ontzettend met hem vermaakt in De Slimste. Toen we amis des chansons werden, las ik zijn boek en kwam ik erachter dat hij als jonge jongen uren per dag op deze begraafplaats rondzwierf, op zoek naar verhalen bij de graven. En niet alleen bij die zangers en zangeressen die er liggen. Geen alledaagse hobby. Rob is dan ook bepaald geen alledaagse jongen.\"\n\nIs die onalledaagse hobby uit te leggen?\n\nKEMPS: ,,Als kind was ik al gefascineerd door kerkhoven. Je zou het niet zeggen, maar ik word daar rustig van. Ik hou van kunst, politiek en geschiedenis. Grootheden uit de negentiende en twintigste eeuw. En al die mensen liggen daar. Van Oscar Wilde tot Chopin en Yves Montand. Ik ben naar Parijs gegaan om Jacques Brel te begrijpen, Frans te studeren. Toen ik daar bij Père-Lachaise was, vroegen mensen waar bijvoorbeeld Jim Morrison lag of Oscar Wilde. Dan zei ik: 'Ik loop wel even mee.' Zo is het ontstaan. Met Matthijs heb ik het graf bezocht van Charles Aznavour, een absoluut hoogtepunt.\"\n\nWaar komt jullie liefde voor de chansons vandaan?\n\nKEMPS: ,,Bij een vriendje thuis op de radio. Hoorde ik Brel. Ik verstond er helemaal niks van, maar ik voelde het. Een donderslag bij heldere hemel. Dit had ik nooit gehoord. Toen ben ik erin gedoken. Heb ik vertaalboeken gekocht. Het mooie: het is eerlijk, puur. Je gelooft 'm. Als hij zingt Ne ne me quitte pas, verlaat mij niet, dan hoor je aan alles dat hij niet wil dat ze bij hem weg gaat.\"  \n  \nVAN NIEUWKERK: ,,Achillesstraat, Amsterdam. Onze kleine bovenwoning werd vaak verwarmd door chansons en van alle zangers die er klonken was de stem van Aznavour het mooist. Ik zag hoe hij mijn moeder gelukkig maakte, en dus was ik gelukkig. Er zijn foto's dat ik als 4-jarig jochie in hurkzit voor de pick-up zit en kijk naar een draaiende plaat, terwijl ik met mijn handjes in mijn voeten knijp. Ik herinner me dat gek genoeg nog als de dag van gisteren. Chansons zijn vaak zwanger van heimwee, melancholie en snufjes tristesse, in melodie en woord, daar kan voor mij niet veel tegenop, ja er zijn een paar wonderschone fado's en Sinatra zingt In the wee small hours of the morning ook niet slecht, maar het chanson bespeelt deze levenszenuw het mooist.\"\n\nWat kunnen jullie over het programma vertellen?\n\nKEMPS: ,,Matthijs en ik gaan als wapenbroeders naar Parijs in de hoop dat onze liefde voor het chanson aanstekelijk zal werken voor de kijker.\"  \n  \nVAN NIEUWKERK: ,,We praten, vertellen, interviewen en zingen en dat alles in de mooiste stad ter wereld. Vrolijke zendelingen zijn we. In de eerste aflevering zitten we op de stoep waar Edith Piaf geboren is, en volgen haar spoor door de stad. Met als beloning een miniconcert van Barbara Pravi.\"  \n  \nKEMPS: ,,We gaan naar het restaurant waar Serge Gainsbourg zijn laatste avondmaal heeft genuttigd. We bezoeken een school waar kinderen chansonles krijgen, ontdekken het ontstaan van het chanson op de Pont Neuf.\"\n\nWat betekenen Charles Aznavour en Jacques Brel voor jullie?\n\nVAN NIEUWKERK: ,,Ik draai elke dag een nummer van Aznavour. Een stem die een leven met me meereist. Die bij mijn ouderlijk huis hoort, bij ons lieve gezin op een bovenverdieping in Amsterdam-Zuid. En Brel klonk er ook hoor, en Becaud niet te vergeten. En Piaf. Allemaal schitterend, Becaud zou je nu zelfs een beetje onderschat kunnen noemen. Maar bij Brel geldt wat mij betreft de Wet van Brel: driemaal daags een nummer maximaal, het is anders te zenuwslopend.\"  \n  \nKEMPS: ,,Er gaat geen dag voorbij dat Brel niet in mijn leven is. Het is de intensiteit waarmee hij zingt, denk ik. Maar Matthijs heeft gelijk: het is ook zenuwslopend. Je zet Brel niet op als je aan tafel zit te eten met de kinderen. Dan is Aznavour uitermate geschikt en ook Brassens klinkt dan lekker tijdens de afwas.\"\n\nSmaakt deze docuserie naar meer?\n\nKEMPS: ,,Om Matthijs te citeren voor aanvang van dit seizoen: 'We gaan een schatkist opentrekken' en wat mij betreft is die nog niet leeg.\"  \n  \nVAN NIEUWKERK: ,,Rob en ik hebben sowieso elk jaar een afspraak in Parijs. Met of zonder camera.\"  \n  \nChansons! is vanaf vandaag wekelijks te zien om 21.30 uur bij BNNVara op NPO 1","intensity":0,"negativity":0,"cluster_id":27,"similar_texts":"text37"}]
