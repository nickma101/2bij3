[{"id":"1","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=9210f3d2a90f87a3e827#/pages/32","title":"-","text":"❮❯\n\nDe grootste verrassing van de deadlinedag kwam uit Spanje. Laat op de avond werd bekend dat FC Barcelona pogingen ondernam om Luuk de Jong nog vast te leggen. De Nederlandse spits van FC Sevilla zou geruild moeten worden voor Miralem Pjanic. Bij het ter perse gaan van deze editie was nog onduidelijk of de Nederlandse kolonie in Barcelona daadwerkelijk uitgebreid zou worden met de spits. \n\nFC Groningen liet de euro’s rollen na de verkoop van Azor Matusiwa en Gabriel Gudmundsson en presenteerde zoals verwacht een kwartet aanwinsten: Laros Duarte (Sparta/foto 1), Yahya Kalley (IFK Göteborg), Daleho Irandust (BK Häcken) en Sebastian Tounekti (FK Bodø/Glimt).\n\nOok PEC Zwolle was nog flink actief. De Zwollenaren die een groot aanvalsprobleem hebben en dit seizoen in drie duels nog geen enkele keer wisten te scoren, versterkten zich met Luka Adzic (Anderlecht, vorig seizoen FC Emmen) en Daishawn Redan (Hertha BSC). \n\nSC Cambuur heeft in de Let Roberts Uldrikis een nieuwe spits gevonden. De 23-jarige international wordt overgenomen van FC Sion en heeft getekend voor twee seizoenen. \n\nEx-PSV’er Sam Lammers (foto 2) is door Atalanta Bergamo verhuurd aan Bundesligaclub Eintracht Frankfurt. De Brabander kon in Italië geen basisplek veroveren. \n\nVVV-Venlo heeft de Griekse spits Georgios Giakoumakis (foto 3) verkocht aan Celtic. De topscorer van de Eredivisie van afgelopen seizoen heeft voor vier jaar getekend in Glasgow. VVV incasseert 2,5 miljoen euro, een bedrag dat door bonussen verder kan oplopen. \n\nSC Heerenveen sloeg op de slotdag ook een dubbelslag op de transfermarkt. Als vervanger van de naar Stade Reims vertrokken Mitchell van Bergen werd Anthony Musaba (ex-NEC en ex-Vitesse/foto 4) gehuurd van AS Monaco, terwijl de Deen Nicolas Madsen voor een seizoen wordt gehuurd van FC Midtjylland.\n\nSparta haalde net voor de deadline nog een middenvelder binnen. De Griek Giannis Masouras wordt gehuurd van Olympiakos Piraeus. \n\nGyrano Kerk werd nog niet gepresenteerd bij zijn nieuwe werkgever Lokomotiv Moskou. Dat hoeft ook niet, want de window in Rusland is langer geopend. FC Utrecht en Lokomotiv bereikten wel een definitief akkoord over een transfersom van 7 miljoen euro, die door bonussen nog kan oplopen.","intensity":0,"negativity":0,"cluster_id":20,"similar_texts":"text701"},{"id":"2","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/3/1","title":"'Baseer je mening niet op wat iemand blèrt in een talkshow'","text":"De Deventer moordzaak, even denken, hoe zat die in elkaar? Een bruut vermoorde weduwe, een boekhouder en een klusjesman. Maar wie had het ook alweer gedaan, daar was toch onduidelijkheid over?  \n  \nWie met zo'n vage notie naar De Veroordeling gaat kijken, komt beschaamd de bioscoop uit. Want er is helemaal geen onduidelijkheid, er is nooit enig bewijs geweest tegen de klusjesman. Sterker nog: DNA-bewijs sloot zijn betrokkenheid bij de moord volkomen uit. Toch bleven velen hem als mogelijke dader zien, dankzij een voortdurende lastercampagne van opiniepeiler Maurice de Hond.  \n  \nDe Veroordeling is gebaseerd op het boek De Deventer Moordzaak - het complot ontrafeld (2009) van journalist Bas Haan. In de film, die vanaf vandaag te zien is, wordt Michael de Jong alias 'de klusjesman' gerehabiliteerd. Zijn leven en dat van zijn vriendin is verwoest door de aanhoudende beschuldigingen: hij werd ontslagen, kreeg nooit meer een baan, het stel werd bedreigd en gestalkt, hun ruiten werden ingegooid, muren beklad met 'moordenaar'.  \n  \n\"Ik merkte vanaf moment één dat producent Joram Willink enorm gedreven was\", vertelt Haan. \"Dat gold ook voor de acteurs: ze wilden niet zomaar een film maken, ze wilden iets rechtzetten.\" Toch gaat De Veroordeling vooral over het 'mediacircus' dat rond de moordzaak ontstond. Daarin was beeldvorming belangrijker dan feiten: de charismatische opiniepeiler kreeg alle ruimte om zijn ongefundeerde theorieën te ventileren. Die draaiden om de aanname dat fiscaal jurist Ernst Louwes ten onrechte veroordeeld was en De Jong de echte dader moest zijn.\n\nNetwerk\n\nHaan (in de film gespeeld door Fedja van Huêt) werkte indertijd bij het nieuwsprogramma Netwerk en zocht de zaak tot de bodem uit. Ook hij geloofde aanvankelijk in de onschuld van Louwes. \"Ik was een journalistieke jongensdroom aan het uitvoeren\", vertelt hij. \"Die ging over een onschuldige man die in de cel zat.\"  \n  \nMaar toen werd er naast DNA ook bloed van Louwes in de kraag van de weduwe gevonden. \"Dat was een trap in mijn maag. Vanaf dat moment ben ik me echt gaan verdiepen in DNA.\" Het leverde hem een primeur op over de Schiedammer Parkmoord, waarbij justitie grote fouten maakte; een gerechtelijke dwaling.  \n  \n\"Dat werd een 'clusterfuck' voor complotdenkers\", zegt Haan. \"In de beeldvorming werden die twee zaken makkelijk bij elkaar opgeteld. Als het in Schiedam fout kan gaan, dan klopt die Deventer moordzaak vast ook niet. Terwijl dat nergens op sloeg.\"  \n  \nZo werkt 'de methode-De Hond', legt Haan uit. \"Hij maakt gebruik van het onderbuikgevoel, het wantrouwen dat er bestaat tegen een autoriteit die fouten maakt. Dat grijpt hij vast, hij zet zichzelf neer als een eenzame strijder voor rechtvaardigheid. En hij komt met een eenvoudige oplossing voor een complex probleem, hij weet hoe het écht zit.\"  \n  \nDe Hond kreeg bijna overal een podium, ook in serieuze programma's als Pauw & Witteman. \"Zij stelden hem best kritische vragen, maar de crux is: hij zít er en kan zijn boodschap kwijt. En zijn aanhang denkt: arme man, wat wordt hij weer hard aangepakt. Het is een zelf gecreëerd martelaarschap.\"  \n  \nHebben de media gefaald in de Deventer moordzaak? \"Pas op met de uitdrukking 'de media',\" waarschuwt Haan, \"want er is een groot verschil. Het is niet zo dat álle media hebben gefaald, het is ook niet zo dat iedere talkshow bagger is. Maar het gaat fout als de grens tussen nieuws en amusement vervaagt.\"  \n  \nHet plan voor De Veroordeling lag er al elf jaar, de film werd extra vertraagd door corona. Maar het thema is actueler dan ooit, benadrukt Haan ook in de herziene editie van zijn boek (2020). \"De Deventer moordzaak was fake news avant la lettre. Twitter bestond toen niet, maar De Hond was een internetpionier, hij had een blog. Dit was misschien wel de eerste trial by internet-zaak.\"  \n  \nNepnieuws en complottheorieën rukken op, daarom wordt onderzoeksjournalistiek steeds belangrijker. \"Als je NRC en Trouw leest en naar Nieuwsuur kijkt, dan weet je wel hoe de wereld in elkaar zit. Dat er geen 5G in je arm wordt gespoten en dat de aarde niet plat is. Maar kijk je alleen maar naar de berichten in je Facebook-tijdlijn, dan krijg je een heel ander beeld. Die selectie is primair gedreven door ophef, het moet eruit knallen.\"  \n  \nJa, er zijn lessen uit de Deventer moordzaak te trekken. \"Het is een open deur, maar: journalisten moeten zich aan de feiten houden\", zegt Haan. \"Meningen en emoties mogen wel aan het verhaal toegevoegd worden, maar feiten zijn altijd de basis. Bij talkshows zie je vaak dat ze emoties als startpunt nemen; ze zouden het sluitstuk moeten zijn.\"  \n  \nHij hoopt dat kijkers van De Veroordeling zich zullen afvragen: in hoeverre laat ik me meeslepen in dit soort zaken? \"Je moet je mening niet baseren op wat iemand blèrt in een talkshow.\"  \n  \nde Verdieping 13  \n  \nRecensie De Veroordeling\n\n'Heksenjacht'\n\nVolgens Maurice de Hond is hij slachtoffer van 'een heksenjacht'. Hij kondigde deze week juridische stappen aan tegen de makers van De Deventer Media Zaak. Dat is een zeer succesvolle podcast die bij De Veroordeling hoort, maar dit voorjaar al verscheen.  \n  \nEerder werd De Hond onherroepelijk veroordeeld wegens smaad in deze kwestie, waarbij het gerechtshof Amsterdam hem als dader aanwees en Michael de Jong en diens vriendin als slachtoffers.","intensity":0,"negativity":0,"cluster_id":67,"similar_texts":"text563"},{"id":"3","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/3/1","title":"'De suggestie dat wij overal vriendjes hebben, is echt totale onzin'","text":"### Interview - Grand Prix Zandvoort - Drie GP-organisators\n\nZe krijgen van veel de schuld, zo is de afgelopen tweeënhalf jaar, na de ondertekening van het contract met Formule 1-uitbater FOM, wel gebleken. Vlak voor de Haarlemse rechter dinsdagmiddag in de 34ste juridische procedure tegen de Formule 1 in Zandvoort een uitspraak gaat doen in een 'stikstofzaak', is deze krant op uitnodiging te gast bij de bazen van de drie bedrijven die het evenement organiseren. Er was van de kant van de Dutch Grand Prix (DGP) behoefte aan reflectie, want in de beeldvorming is veel misgegaan, zo werd de uitnodiging omkleed.  \n  \n'Een on-Nederlands groot evenement', blijven de directeuren van de drie bedrijven die samen DPG vormen herhalen. Juist de omvang maakt kwetsbaar, menen ze, een ideaal evenement voor andersdenkenden om als vehikel te dienen voor een boodschap.  \n  \nDutch Grand Prix, gevormd door circuitdirecteur Robert van Overdijk, directeur Norbert Chevalier van marketingbureau TIG Sports en Imre van Leeuwen van marketingbureau SportVibes, is zonder meer de kop van Jut. Geen cultureel festival in Nederland kan vanwege corona doorgang vinden, 'vroem-vroem' (dixit meerdere VVD-ministers) wél. Dat zet kwaad bloed. Dat doet vermoeden dat DGP overal een vinger in de pap heeft.  \n  \n'Wij hebben er de afgelopen twee jaar voor gekozen om maar veel te zwijgen, omdat alles gespind werd. Misschien is dat niet altijd even handig geweest', zegt Chevalier. 'De suggestie dat wij overal vriendjes hebben zodat dit on-Nederlands grote evenement door kon gaan, is echt totale onzin', vult Van Leeuwen aan.\n\nHebben jullie compassie met andere organisatoren? In Zandvoort mogen straks drie dagen achtereen 70 duizend bezoekers komen, bij een cultureel festival ligt de grens op 750.\n\nVan Overdijk: 'Ik heb met organisatoren van Lowlands en Mysteryland gesproken. Die vinden het fantastisch dat wij wél mogen doorgaan. Dat de festival- en evenementensector tegen ons is, is helemaal niet waar. Sterker, de evenementensector is hier de laatste weken volop aan de bak. Allemaal Nederlandse bedrijven die hier op het circuit de tribunes, de tenten en wat niet meer opbouwen.'\n\nAan wie hebben we de Formule 1 in Zandvoort eigenlijk te danken? Of te wijten? Prins Bernhard junior van Oranje, de aandeelhouder die het circuit van Zandvoort nieuw leven heeft ingeblazen, of Max Verstappen?\n\nAlle drie, in koor: 'Max!'\n\nJullie krijgen van veel zaken de schuld. Artiesten die gratis moeten optreden. De luchtmacht zou nog even komen overvliegen. Elders in Nederland zijn straks minder treinen omdat er zoveel van Haarlem naar Zandvoort moeten rijden. Hoe hebben jullie dit gevolgd?\n\nVan Leeuwen: 'Red Bull had het plan opgevat om vanuit Noordwijk via het strand naar het circuit te rijden. Weer negatieve publiciteit, wij hadden daar niets mee te maken. De luchtmacht wilde met straaljagers boven het circuit vliegen om te promoten. Wij hebben ze niet gebeld!'  \n  \nChevalier: 'Het wordt ons kwalijk genomen dat wij bij het Rijk hebben geïnformeerd of wij misschien ook in aanmerking kwamen voor compensatie. Want er zou 'nul komma nul euro' belastinggeld in dit evenement worden gestoken. Hele grote sportevenementen in Nederland beginnen juist met overheidsgeld. Als de Tour de France of Giro hier is, begint het met geld van gemeenten en provincies.  \n  \n'Jengelen om geld? Vanwege corona heeft de overheid garantieregelingen ingesteld. Wij wilden duidelijk krijgen hoe we die moesten interpreteren.'\n\nDat is toch duidelijk? Voorwaarde 1: een evenement moet minstens één keer eerder georganiseerd zijn.\n\n'Nou, 36 jaar geleden is de Formule 1 ook georganiseerd', zegt Imre van Leeuwen. 'Die regels van het garantiefonds zijn vrij algemeen. Het zijn vier zinnen. Wij als Dutch Grand Prix hebben het evenement vorig jaar al georganiseerd. We konden het alleen niet uitvoeren. Kortom, wat is de definitie van organiseren?'  \n  \n'Dit evenement is door sommigen gebruikt als een politiek middel', zegt circuitdirecteur Van Overdijk.\n\nEen middel tot wat?\n\n'Noem het maar. Je bent een natuurorganisatie. Je hebt een boodschap en je zoekt een podium waar heel veel mensen naar kijken en luisteren. Dan kies je de Dutch Grand Prix .'\n\nMaar hoe durven jullie te zeggen dat je de meest duurzame race uit het Formule 1-circuit bent? In oliestaatjes leggen ze circuits aan in niemandsland. In Zandvoort ligt het circuit naast een beschermd natuurgebied en bovenop bewoning.\n\nVan Overdijk: 'Elk evenement heeft een footprint. Als je die niet wilt, moet je niks organiseren. Wat wij goed hebben gedaan, is dat wij een nieuwe standaard hebben gezet voor hoe mensen naar een evenement komen. Per trein, per fiets, lopend. En op ons circuit wordt in die drie jaar van de Grand Prix minder geracet dan in voorgaande jaren. Dat is ook winst.'","intensity":1,"negativity":1,"cluster_id":66,"similar_texts":"text693"},{"id":"4","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/11/1","title":"'Juist nu bezuinigen is zo pijnlijk'","text":"### Politie kan minder, terwijl samenleving schreeuwt om extra bescherming\n\nEr wordt ongetwijfeld even gevloekt als de korpsleiding eind mei de voorlopige financiële cijfers van 2021 onder ogen krijgt. Als de politie op dezelfde voet verder gaat, zal de grootste overheidsorganisatie van het land, met ruim 65.000 medewerkers en een budget van 6,3 miljard euro, afstevenen op een verlies van maar liefst 230 miljoen euro.  \n  \nDuidelijk is dat er stevig bezuinigd moet worden. Leonard Kok, lid van de korpsleiding, stelt daarom begin juni een Taskforce aan om te onderzoeken wat er nog te redden valt aan de dieprode cijfers. Daarom zal het de Taskforce Ombuigingen gaan heten, met aan het hoofd Peter Hennephof van overheidsadviesdienst ABDTOPConsult.  \n  \nVeel tijd is er niet voor Hennephof, die gevraagd is na een maand verslag uit te brengen. Reden om niet 'met een stofkam door de begroting en jaarplannen' te gaan, maar meteen met experts oplossingen te bedenken. Ook gaat de Taskforce op zoek naar de oorzaken van de financiële tekorten, zodat in de komende jaren niet weer een Taskforce nodig zal zijn om scherven op te vegen. Zo komen behalve financiële ook andere problemen aan het licht.\n\nAfstoten\n\nDe Taskforce komt tot maar liefst driehonderd voorstellen om geld te besparen. Daarin staan praktische zaken, zoals het afstoten van auto's en schepen die nauwelijks worden gebruikt, schietbanen efficiënter gebruiken, de inkoop van stoffen mondkapjes vast afbouwen en wachten met de invoer van nieuwe uniformen. Maar de algemene conclusie luidt dat de politie gewoon beter op de centen moet letten.  \n  \nAgenten worden vaak gebruikt als een duizenddingendoekje, maar er staat lang niet altijd een financiële vergoeding tegenover. Zo heeft de politie het transport van vuurwerk overgenomen van Domeinen, maar geen geld gekregen voor de kosten à 3 miljoen euro per jaar. Ook het ruimen van synthetische drugslabs (5 miljoen euro) is niet gedekt. Het ministerie van Justitie en Veiligheid stelt zelfs een verbod op lachgas uit, omdat de politie geen geld heeft om dat te handhaven.  \n  \nLetten op het budget 'zit niet in het dna van de politie verweven', schrijft de Taskforce. 'De operatie gaat vóór en acties moeten vooral effectief zijn (niet efficiënt).' Zo koopt de politie de beste kwaliteit waterwerpers, terwijl die - coronademonstraties daargelaten - bijna nooit worden ingezet.  \n  \nDe staf van de korpsleiding neemt 'een bijzondere positie' in vanwege de voorbeeldfunctie, formuleert de Taskforce het mild. Waar oorspronkelijk 350 fte waren geraamd, en later ruimte is gemaakt voor 416 fte, werken er in werkelijkheid 647 fte onder de korpsleiding. Ook de Politieacademie en het Politie Diensten Centrum zijn overbezet.  \n  \nTijdens het onderzoek komen veel problemen aan de orde. Zo kent de politie tegenvallers op het gebied van cybersecurity en ict en wordt op dat vlak niet efficiënt met middelen omgegaan. Terwijl een nieuw politiesysteem, Dragon Force, in de maak is, worden oude applicaties nog doorontwikkeld. De politie kampt ook met een hoog langdurig ziekteverzuim. In totaal zitten 619 politiemedewerkers al meer dan twee jaar thuis. Volgens de Taskforce moet een team aan de slag om die 619 dossiers nog eens goed door te nemen.\n\nVacaturestop\n\nOm de tekorten te lijf te gaan, stelt de Taskforce ingrijpende maatregelen voor. Zo moet de inkoop van nieuwe zaken tijdelijk worden stopgezet en moet een vacaturestop voor ondersteunend personeel worden ingesteld. De politie heeft die twee adviezen al overgenomen. De Taskforce stelt verder voor om politiemensen die instromen in het MIT, het team dat zich gaat focussen op de georganiseerde criminaliteit, niet meteen te vervangen.  \n  \nDuidelijk is dat de politie met de huidige financiering de komende jaren flink moet snoeien om het huishoudboekje op orde te krijgen. En dat terwijl de organisatie voor de grote uitdaging staat om de georganiseerde misdaad beter te bestrijden. De moorden op de broer van kroongetuige Nabil B. in het Marengoproces, op zijn advocaat Derk Wiersum en op zijn vertrouwensman Peter R. de Vries bevestigen hoe de onderwereld in Nederland 'maffianiseert', stelde criminoloog Cyrille Fijnaut onlangs in de krant Het Parool. ,,Het is een bijzonder slecht moment om de financiën niet op orde te hebben'', reageert voorzitter Jan Struijs van politievakbond NPB.  \n  \nPvdA-Kamerlid Attje Kuiken noemt het 'ontzettend pijnlijk' dat de politie juist nu moet bezuinigen. ,,Deels door eigen beleid, maar ook door keuzes van het kabinet waardoor de politie al jaren wordt overvraagd. Juist nú, na de moord op Derk Wiersum en Peter R. de Vries, zijn extra investeringen in de bestrijding van georganiseerde criminaliteit nodig. Als er een vacaturestop dreigt of rechercheurs die naar het MIT gaan niet worden vervangen, gaan we de slagkracht van de politie verzwakken in plaats van versterken. Dat is echt niet acceptabel.''","intensity":0,"negativity":1,"cluster_id":70,"similar_texts":"text769"},{"id":"5","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/31/1","title":"'Koning Olaf' is meer dan Scholzomaat of Merkelkloon","text":"Persalarm in Duitsland, dinsdagmiddag 31 augustus: 'Angela Merkel ziet 'geweldige verschillen' tussen haarzelf en Olaf Scholz.' Logisch, zou je denken. Zij is immers de vertrekkend kanselier namens de CDU, Scholz aanstormend lijsttrekker van de SPD, de concurrentie.  \n  \nDat Merkel deze interventie nodig achtte, zegt veel over de paniek bij de CDU, de partij die gedurende de zomervakantie afgleed naar 22 procent in de peilingen, terwijl de sociaal-democraten een verbijsterende opmars maakten, die ze minstens op gelijke hoogte brengt - met een slag om de arm, want de Duitse opiniepeilingen staan niet als bijzonder betrouwbaar bekend.  \n  \nWel zeker is dat de sociaal-democraten dit virtuele succes danken aan één man: Olaf Scholz (63), behalve SPD-lijsttrekker ook minister van Financiën en vicekanselier in Merkels Grote Coalitie. In populariteitspeilingen gooit hij al maanden hoge ogen. Desondanks werd hij tot voor kort niet erg serieus genomen in zijn ambities voor het hoogste politieke ambt, omdat zijn partij in de peilingen al bijna twee jaar bleef steken op 15 procent.  \n  \nScholz forceerde een doorbraak, met tactieken die slecht vallen in de CDU, waar hij wordt beschouwd als de dief van de parels uit Merkels politieke erfenis, bedoeld voor haar beoogde opvolger Armin Laschet. De sociaal-democraat tooit zich met eigenschappen die de kiezer zo prettig vonden aan Merkel: continuïteit, ervaring en voorspelbaarheid. Het inzetten op zo min mogelijk verrassingen, weiter so, is bij Duitse verkiezingen al vaak de sleutel tot succes gebleken.  \n  \nVorige maand verscheen Scholz zelfs op de cover van het zaterdagmagazine van de Süddeutsche Zeitung met de handen gevouwen in een zogenaamde 'Merkel-ruit.' Wie zich daarbij afvraagt of dat Scholz' eer niet te na is, moet in gedachten houden dat Merkel jarenlang de credits oogstte voor beleid dat uit de koker van de SPD kwam, zoals het minimumloon en het homohuwelijk.  \n  \nOlaf Scholz is een man met een markant hoofd, maar een stemgeluid dat in monotonie kan concurreren met de navigatiesystemen voor in de auto. Zijn vermogen om droge, informatiedichte redes te houden leverde hem de bijnaam 'Scholzomaat' op. Hij bedrijft politiek vanuit zijn verstand, analytisch en tactisch. Ook hierin lijkt hij op Merkel. En ook deze gelijkenis onderstreept hij. Hoe ver mag Scholz 'vermerkelen' vroeg der Spiegel zich deze week af?  \n  \nVer, als je de peilingen mag geloven. Dat komt ook doordat de concurrentie kwakkelt. Grünen-lijsttrekker Baerbock kwam in de penarie door het oppoetsen van haar publieke cv. Laschet reageerde traag en vaag op de overstromingen die onder andere zijn eigen deelstaat Noordrijn-Westfalen teisterden.  \n  \nToch berust Scholz' opmars niet alleen op de zwaktes van anderen en het kopiëren van Merkel. Waar Baerbock nog nooit een bestuurlijk ambt bekleedde en Laschet alleen op deelstaatniveau, zat Scholz al in twee landelijke kabinetten. In Merkel-I was hij minister van Sociale Zaken en Werkgelegenheid, en op Financiën verdiende hij tijdens de pandemie zijn sporen als crisismanager. Hij beslechtte het in Duitsland hardnekkige cliché dat sociaal-democraten er op Financiën niks van bakken.  \n  \nMaar zijn populariteit dankt Scholz vooral aan zijn jaren als burgemeester van Hamburg, waar hij 'Koning Olaf' werd genoemd en dingen voor elkaar kreeg die in andere steden maar niet wilden lukken, zoals het bouwen van tienduizenden betaalbare woningen.  \n  \nDe grootste smet op Scholz' blazoen is de spectaculaire fraude bij de financiële dienstverlener Wirecard, maar een groter probleem voor Scholz zelf was het wantrouwen in zijn eigen partij. Scholz gold lang als aanhanger van de neoliberale koers van ex-kanselier Gerhard Schröder, die volgens velen de SPD kapot heeft gemaakt.  \n  \nMaar Scholz lijkt de afgelopen jaren, in stilte, wat te zijn teruggeveerd naar links. Tegen die Zeit vertelde hij welke boeken hij dit jaar las: Terugkeer naar Reims van Didier Eribon en De tirannie van verdienste van Michael Sandel. Allebei gaan ze over de groeiende kloof tussen winnaars en verliezers in de maatschappij. Met een traditionele sociaal-democratische campagne waarin het gaat om kansenongelijkheid, sociale zekerheid en woningbouw lijkt hij kiezers die zich verbitterd van de SPD hebben afgewend, terug te willen halen. 'Respect voor u', staat er op zijn verkiezingsposters.  \n  \nParlementair verslaggevers die veel tijd met Scholz doorbrachten, proberen het beeld van een Merkelkloon inmiddels bij te sturen: in kleine kring kan Scholz ook een 'mannetje' zijn, schrijven ze, daar giechelt hij hard om zijn eigen grappen en blijkt hij op een irritante manier overtuigd van zijn intelligentie.  \n  \nMaar tijdens de eerste van drie lijsttrekkersdebatten, zondag, zag Duitsland de bekende sobere Scholz. Terwijl Baerbock vurige pleidooien hield en Laschet ongekend vilein uit de hoek kwam, presenteerde Scholz zich als staatsman. Rustig, waardig, maar ook wat saai en oppervlakkig. De kijkers verkozen de SPD'er tot winnaar.\n\n3x Olaf Scholtz\n\nOok buiten Duitsland is Scholz geen onbekende. In Europa was hij nauw betrokken bij het corona-reddingspakket van 500 miljard, wereldwijd bij de invoering van de minimumbelasting van 15 procent op winsten van bedrijven.\n\nBijna had de G20 in Hamburg in 2017 Scholz zijn burgemeesterspost gekost vanwege de inadequate reactie van de stad op de verwoestende rellen door tegenstanders van de G20. Scholz werd gered door zijn populariteit, én de beschermende woorden van Merkel dat het zijn schuld niet was.\n\nScholz is getrouwd met Britta Ernst, sociaal-democratisch minister van Onderwijs in de deelstaat Brandenburg. Ze hebben geen kinderen.","intensity":0,"negativity":0,"cluster_id":6,"similar_texts":"text140"},{"id":"6","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/4/1","title":"'Ons jongensboek wordt mooier met tegenwind'","text":"### interview directie grand prix\n\nDe nacht nadat in Londen het contract werd getekend om de Formule 1 terug te halen naar Nederland, lag Norbert Chevalier wakker. ,,Oh mijn god, wat hebben we nu getekend? Met een begroting op een bierviltje, op basis van een onderbuikgevoel dat iedereen graag wilde komen en we sponsoren zouden vinden.'' De directeur van marketingbureau TIG Sports belde met zijn collega-directeur Imre van Leeuwen van Sportvibes, die ook zijn krabbel had gezet. ,,Wat hebben we gedaan?''  \n  \nVan een stikstofdepositie hadden ze nog nooit gehoord, over de zandhagedis sprak niemand, corona was nog een biertje. In de jaren die volgden waren er rechtszaken van milieugroeperingen, een uitstel met ruim een jaar en aanhoudende kritiek van opiniemakers en andere tegenstanders. Samen met Robert van Overdijk, directeur van het circuit in Zandvoort, kijken ze in de week van de Grand Prix terug op drie roerige jaren en vooruit naar drie dagen die Nederland alsnog trots moeten maken.  \n  \nHet lijkt erop dat je nu voor de Grand Prix bent, of tegen. Waarin zit hem die polarisatie?  \n  \nVan Overdijk: ,,Kijk eerst naar de tijdlijn. Op 14 mei 2019 kondigden we de terugkeer van de Formule 1 aan. Op 28 mei werd de stikstofcrisis een feit. Wij moesten nog gaan verbouwen. Daarna kwam de coronaperiode, in drie fases. Dit is gewoon een bizarre tijd geweest. Tegenstanders krijgen altijd meer aandacht dan positievelingen. Terwijl: als we in 2019 een miljoen kaarten hadden gehad, hadden we ze ook verkocht. Dit evenement is zo on-Nederlands groot, dat ons platform gebruikt wordt door mensen om hun standpunt duidelijk te maken. Als ik met de festivalsector praat hoor ik: we zijn niet tegen jullie, maar we willen wel een geluid maken richting Den Haag.''  \n  \nIn de Champions Lounge, hooggelegen achterop het circuit, heeft de directie van de Dutch Grand Prix het beste uitzicht over het circuit. Het binnengewaaide zand wordt opgezogen, de bar gepoetst.  \n  \nChevalier: ,,Toen we het aankondigden was iedereen nog lyrisch.''  \n  \nVan Overdijk: ,,De natuurorganisaties hadden we verwacht, die kennen we. We zitten in een hartstikke mooi en kwetsbaar gebied. Maar feit is: dit is het best vergunde evenement ooit in Nederland. Normaal gesproken krijg je een evenementenvergunning de dag ná je evenement. Nu is elke steen vijf keer omgedraaid. We hebben 36 procedures doorlopen, zijn zes keer in de rechtbank geweest, hebben drie kort gedingen gehad en twee procedures bij de Raad van State. We hebben alles doorstaan. Het kan niet zo zijn dat iemand zegt dat we de kantjes eraf lopen, dat is onzin.''  \n  \nWaar komt dat sentiment dan vandaan?  \n  \nVan Overdijk: ,,Er zijn misverstanden ontstaan, bijvoorbeeld over de verbetering van het spoor van Amsterdam naar Zandvoort. Die zou er alleen voor de Formule 1 zijn gekomen. Nee: daar werd al twintig jaar over gediscussieerd, alleen niemand wilde het bonnetje oppakken. Dit is het enige strand in Nederland met een treinstation, daar profiteert Zandvoort straks elke zomer van.''  \n  \nVan Leeuwen: ,,Ander voorbeeld: er was een partij (Red Bull Racing, red.) die een vergunning aanvroeg om met auto's over het strand van Noordwijk naar Zandvoort te mogen rijden. Dat was niet ons idee, maar het kwám wel door ons.''  \n  \nHad het ook niet te maken met het niet al te positieve imago van Prins Bernhard junior?  \n  \nVan Overdijk: ,,Ook hij valt in de categorie: hoge bomen vangen veel wind. Hij heeft een positieve bijdrage geleverd aan het naar Nederland halen van de Formule 1, hij heeft het zaadje geplant en de eerste gesprekken gevoerd. Maar hij is een minderheidsaandeelhouder van één van de drie private partijen in deze organisatie, het circuit. Niet dé eigenaar of de organisator van de Dutch Grand Prix. Om alles dan aan hem op te hangen...''  \n  \nWas het niet slim geweest hem een keer op te voeren in de media? Hij zei in alle onrust van de laatste weken helemaal niets.  \n  \nVan Overdijk: ,,Dat had gekund. Maar dan gaat iedereen daar weer meningen over vormen. Allerlei zaken worden erbij getrokken, Amsterdam, noem maar op.''  \n  \nWaarom werd zijn naam dan wel gebruikt om een artiest uit te nodigen om gratis te komen optreden?  \n  \nVan Leeuwen: ,,Zo is dat niet gegaan, maar we hebben afgesproken daar verder niet op terug te komen, het zou alleen maar olie op het vuur gooien. Ik heb mijn excuses aangeboden aan het management van Chef'Special. We trekken er lessen uit, het zou dom zijn als we ons nergens iets van zouden aantrekken. Ook niet handig: toen bekend werd dat grote festivals niet mochten doorgaan, hebben wij niet direct op de site van onze camping naast het circuit de zinnen over muziek en eten weggehaald. Dat kregen we ook om onze oren. Maar het is gewoon een camping met tenten, waar je kan plassen en poepen.''  \n  \nVan Overdijk: ,,Om het circuit liggen nog vier andere campings. Als we onze camping hadden geschrapt, hadden die mensen een tent geboekt bij de buren. Wat is het verschil? Er zijn regels en er is de publieke opinie. Aan de regels voldoen we, de publieke opinie kunnen we niet veranderen. Ons uitgangspunt is: we respecteren onze tegenstanders, maar we organiseren het voor de fans.''  \n  \nJullie moeten af en toe de trots missen. Hoe frustrerend is dat?  \n  \nChevalier: ,,Er wordt niet naar ons gespuugd als we op straat lopen, maar het onweert er soms wel. Het laat ons niet koud wat we over ons heen krijgen, vooral de laatste weken waren heftig. Als ik 's avonds thuis kwam, keken ze ook van: gaat het nog een beetje met hem? En dan zeiden ze: dit was niet handig, of waar ben je aan begonnen? Je loopt steeds meer op eieren, omdat alles wordt uitvergroot.Maar het hoort erbij.''  \n  \nVan Leeuwen: ,,Als je de hele dag de krant leest of op sociale media zit, word je niet gelukkig. Maar op het terrein heerst totale rust. Als hier op deze tent nu een bom valt, gaat de race gewoon door, ons missen ze niet.''  \n  \nVan Overdijk: ,,Wij schrijven hier een jongensboek. Dat wordt misschien alleen maar mooier met wat tegenwind. Als vrijdag na 36 jaar de eerste Formule 1-auto's de pitbox uit rijden, is dat een magisch moment. En zondagavond, als we met de paar honderd mensen die dit organiseren een biertje drinken, zullen er tranen vloeien.''  \n  \nHoe dicht bij was een nieuwe afgelasting dit jaar?  \n  \nVan Leeuwen: ,,Juni was het moment. Maar op de dansen met Janssen-persconferentie zei minister De Jonge dat we voor 1 september van alle maatregelen verlost zouden zijn. We liepen hier de polonaise. Dat heeft precies twee weken geduurd, toen moesten ze met een serieus gezicht vertellen dat ze het niet helemaal goed hadden gedaan. Maar wij waren ondertussen wel uit het vliegtuig gesprongen. Dit evenement is een mammoettanker, je kan niet meer terug.''  \n  \nOok niet toen de overheid de bezetting van 100 procent naar twee derde bracht?  \n  \nVan Leeuwen: ,,Toen waren we de tribunes al aan het bouwen. Als we de stekker eruit hadden getrokken, waren wij failliet, de mensen hun geld kwijt en was er geen race. Dat was geen heel lang gesprek.''  \n  \nEen paar uur voor die laatste persconferentie op 19 augustus leek er in jullie kamp nog paniek over de compensatieregeling van de overheid. Tot ineens het persbericht kwam: het gaat door, wij nemen zelf het verlies.  \n  \nVan Overdijk: ,,Het was voor ons tot het laatste moment onduidelijk of wij net als de festivals onder de garantieregeling vielen. Dat bleek niet zo. Dan kun je twee dingen doen: je hoofd in de schoot leggen, of nog één keer uitgaan van eigen kracht. Dat hebben we gedaan. Laat Rutte dan maar zeggen dat we geen steun krijgen, dan is het helder dat wij onze nek uitsteken, als drie partijen met ondernemersgeest, die ergens 1000 procent in geloven.''  \n  \nVan Leeuwen: ,,Voor de overheid is het een regeltje, van 100 naar 67 procent. Voor ons was het super heftig. Niet alleen vanwege het geld, we moesten ook veel fans teleurstellen. Daar hebben we wel een klappie van gekregen.\"  \n  \nGaat er dit jaar geld worden verdiend?  \n  \nVan Overdijk: ,,Nee, dat is een simpele rekensom, met twee derde bezetting en 100 procent van de kosten. Maar we zitten er niet in voor drie of vijf jaar, eerder voor tien of vijftien jaar. Dat geld komt ergens wel terug.''  \n  \nVoelt het als een beperkt evenement?  \n  \nVan Leeuwen: ,,Je bouwt geen tribunes om ze deels leeg te laten.''  \n  \nVan Overdijk: ,,We hebben dit bedacht als het Ultimate race festival. Eén onderdeel kan niet, het festival. Dat volgt de komende jaren. Maar we zetten nog steeds een standaard neer die je in de Formule 1 in Europa nergens ziet. We staan met de borst vooruit en de kop omhoog. Ik ben ervan overtuigd dat de trots op het evenement er komt, na dit weekend, als iedereen het gezien heeft.''","intensity":0,"negativity":0,"cluster_id":66,"similar_texts":"text548"},{"id":"7","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/de-veroordeling-kroniek-van-een-publieke-lynchpartij-a4056636#20210901-79782-101","title":"‘De Veroordeling’: kroniek van een publieke lynchpartij","text":"Deventer Moordzaak Maurice de Hond is de schurk van ‘De Veroordeling’, een terugblik op de geruchtmakende Deventer Moordzaak. De Hond maakte met ruggesteun van BN’ers het leven van ‘klusjesman’ Michaël de Jong tot een hel.,Drama\n\nDe Veroordeling Regie: Sander Burger. Met: Fedja van Huêt, Yorick van Wageningen, Lies Visschedijk, Maurice de Hond, Mark Kraan. In: 65 bioscopen\n\n●●●●●\n\nMaurice de Hond is dit jaar met eigen wapens verslagen, constateert het gezelschap dat ik tref in het Amsterdamse hotel Arena tevreden. In de beeldvorming dus. De zesdelige podcast waarin de VPRO in april terugkwam op de geruchtmakende Deventer Moordzaak werd 1,3 miljoen keer beluisterd, met De Hond in de rol van gewetenloze volksmenner. De Honds eigen podcasts en filmpjes scoren minimaal. Alleen Café Weltschmerz lijkt nog geboeid door zijn beweringen; De Hond spartelt rond in een slinkend pierenbadje.\n\n„Spielberg kan over deze zaak een film maken”, stelde Maurice de Hond in 2007. Het werd een Nederlandse film, De Veroordeling, waarin De Hond als de haai in Jaws pas heel laat boven water komt. En louter via archiefbeelden. Regisseur Sander Burger: „Een acteur als Maurice de Hond casten was heel lastig, zijn gezicht is zo bekend. Juridisch is het bovendien veiliger alleen echte beelden te gebruiken. Je hoeft niet te bewijzen dat hij iets zei, het staat op tape.”\n\nDe Veroordeling is een nauwgezette, dramatische reconstructie van de bizar complexe en langdurige Deventer Moordzaak door de ogen van Bas Haan, een journalistieke graver en bulldozer vertolkt door Fedja van Huêt. Haan was indertijd voor Netwerk een spil in de zaak die hij in 2009 van zich afschreef in het boek De Deventer Moordzaak. Bas Haan: „Dat verkocht tienduizend exemplaren, maar 16,99 miljoen Nederlander bleven zich afvragen: wie deed het nou echt, de boekhouder of de klusjesman? Ik was er wel klaar mee.”\n\n‘De boekhouder’ Ernest Louwes werd in 2004 op basis van DNA-bewijs voor de moord op weduwe Wittenberg veroordeeld tot twaalf jaar celstraf. Toch wist De Hond vanaf 2005 half Nederland ervan te overtuigen dat de klusjesman de dader was. Louwes was immers eerder op basis van ondeugdelijk bewijs veroordeeld, het DNA-bewijs kon dus ook niet deugen. De Honds campagne bereikte zijn dieptepunt toen het graf van de weduwe werd heropend op basis van de absurde theorie dat ‘de klusjesman’ daar het moordwapen had verstopt. Journalist Bas Haan: „Dat Kamerleden daarover dan vragen stellen en een rechter een graf opent vanwege de ontstane publieke onrust, dat vat deze affaire wel samen.”\n\nKaraktermoord\n\nMichaël de Jong, een huisvriend van weduwe Wittenberg, die heel kort in beeld was geweest als verdachte, werd gemarginaliseerd, geterroriseerd en geruïneerd door De Hond, die karaktermoord pleegde en dagelijks op zijn blog herhaalde ‘100 procent zeker te weten’ dat hij de dader was. Toen De Hond in november 2007 schuldig werd bevonden aan smaad, met een dwangsom van 5.000 euro voor elke keer dat hij ‘de klusjesman’ belasterde, zette een klein leger BN’ers de lynchpartij voort. Onder wie Matthijs van Nieuwkerk, Linda de Mol en Claudia de Breij, die Maurice de Hond op prime time toezong: „Jij hebt je vastgebeten, jij geeft het niet op/En ik weet niet of je fout zit of goed/ maar weet je, Maurice, ik ben blij dat je het doet.” Het is een wrang crescendo in De Veroordeling, een feitelijke film die toch dramatisch en suspensvol uitpakt: knap. Het siert De Breij dat ze spijt betuigde voor dit beschamende optreden.\n\nLees ook: ‘Op de barricade tegen falende overheid’, het artikel van Joep Dohmen over het verbond tussen Maurice de Hond en miljonair Jan de Lange\n\nMaar De Breijs zwakke oordeel is van een andere orde dan het malicieuze cynisme van De Hond, die poseerde als Emile Zola tijdens J’Accuse, monddood gemaakt door een vileine elite. In februari 2008 onthulde Joep Dohmen in deze krant dat De Hond zijn vele tonnen verslindende hetze – juristen, advertenties, websites, privédetectives – deels liet sponsoren door multimiljonair Jan de Lange, die een appeltje had te schillen met justitie na een vechtscheiding. De Hond moest via de Deventer Moordzaak uitgroeien tot ‘blikvanger’ van een populistische beweging: Wij 21 of Newscracy. Dat ging niet door: De Lange vermoordde in 2010 zijn tweede echtgenote en pleegde vier jaar later zelfmoord.\n\nDe klusjesman als menselijke springplank voor politieke avonturiers. Filmproducer Joram Willink dacht al lang na over een film over het functioneren van de media toen hij in 2011 een column van Bas Heijne las over Bas Haans boek. „Daar zat alles in: trial by media, populisme, de angst voor de publieke opinie, het meningencircuit.” Hij benaderde Bas Haan, die „aangenaam verrast was” dat ze niet uit waren op een spannende whodunit. „Het echte verhaal is hoe talkshows en sociale media een schijnrealiteit kunnen scheppen, een feitencomplex dat op niks is gebaseerd.”\n\nHet probleem was de spanningsboog. Regisseur Sander Burger: „In essentie gaat het over hoe nepnieuws een individu vermaalt. Maar dan moet je zelf wel dicht op de feiten blijven, je hebt weinig dramatische vrijheid. Bovendien volgen we heel lang een journalist die gewoon zijn werk doet. Er is suspense, spijt en gevorderd inzicht, maar emotioneel staat weinig op het spel. Bij het Filmfonds vroegen ze al snel: waar zit het drama, kan die Bas Haan thuis geen boze vrouw hebben? Het bekende cliché van de bezeten politieman die zijn gezin verwaarloost. Gelukkig wilde Bas beslist niet dat we zijn thuissituatie erbij betrokken.”\n\nProducer Joram Willink: „Toen we met ‘klusjesman’ Michaël en zijn vrouw Meike in gesprek gingen, hadden we ons drama. Maar zij komen pas na 50 minuten in beeld, als Maurice de Hond zich meldt. Dat was best ingewikkeld.” Burger: „Eerst zetten wij Michaël daarom neer als een dreigend, mystiek figuur; dan zit je in een whodunit-sfeer. Een andere lastige hobbel in dit verhaal is de Schiedammer parkmoord, een andere primeur van Bas Haan over het Openbaar Ministerie dat ontlastend DNA-bewijs wegmoffelde. Dat moest erbij, want dergelijke missers – denk ook aan Lucia de B. – verklaren het wantrouwen in justitie waarop De Hond insprong.”\n\nPim Fortuyn\n\nAls kijker zie je vanuit je ooghoeken vaak Pim Fortuyn of zijn LPF op het journaal voorbij komen. Burger: „Zo plaats je dit verhaal in zijn tijd, maar met Fortuyn brak ook het populisme en de huidige politieke versnippering door.” Elke politieke avonturier kon het Binnenhof nu veroveren met een ‘beweging’, het wantrouwen in het bestuur werd versterkt door onthullingen over gerechtelijke dwalingen. Knutselde Bas Haan ongewild mee aan een ‘monster van Frankenstein’? Spijt heeft hij uiteraard niet over het blootleggen van justitieel falen, zegt Haan. En zijn boek en film dekken zijn eigen fouten niet toe: zo etaleert hij het zelfreinigende vermogen van de journalistiek. Zo was Bas Haan lang overtuigd van de onschuld van Ernest Louwes, al zei hij dat ‘gelukkig’ nooit hardop in de uitzending. Ook verleende Netwerk De Hond een groot podium om ‘de klusjesman’ te belasteren.\n\nOver de Deventer Moordzaak zijn meerdere podcastseries verschenen: VPRO’s Argos maakte de serie De Deventer Mediazaak (zes delen) Dagblad de Stentor De Deventer Moordzaak (vier delen)\n\nEen spektakel als de Deventer Moordzaak kan zich zo herhalen, vermoedt regisseur Sander Burger: „Niet de journalistiek faalde, kranten en televisie bedreven meestal best goede journalistiek. Maar dat bereikt een kleiner publiek, terwijl infotainment en talkshows als nieuws worden geconsumeerd. Bedenk je dat we toen nog niet eens Twitter hadden.” Bas Haan: „De stichting die De Hond toen oprichtte – Oordeel Zelf – gebruikt hij nu voor coronakritiek. Het werkt nog steeds: de overheid, de experts en de elite zitten ernaast, maar jij hebt als enige een simpel antwoord op elke vraag. Wie vermoordde de weduwe, hoe bestrijd je corona? En bij kritiek val je in de slachtofferrol. Daarvoor gaan de deuren van de talkshows nog steeds open.”\n\nHoe zat het ook alweer met de Deventer Moordzaak?\n\nOp de avond van 23 september 1999 wordt de rijke weduwe Jacqueline Wittenberg te Deventer vermoord in haar woonkamer. Met vijf messteken, bijna al haar ribben zijn gebroken, haar hals vertoont wurgsporen. Ze heeft de dader vermoedelijk zelf binnengelaten.\n\nAls verdachte wordt op 19 november haar financiële adviseur Ernest Louwes ingerekend, haar executeur testamentair. Louwes was blijkens een kort mobiel telefoongesprek in de buurt die avond. Een elders aangetroffen keukenmes zou het moordwapen zijn: een geurproef brengt Louwes daarmee in verband. De rechtbank van Zwolle vindt dat bewijs te mager en spreekt Louwes in maart 2000 vrij. Het gerechtshof in Arnhem veroordeelt Louwes in hoger beroep wel tot twaalf jaar celstraf.\n\nAls het echtpaar Waisvisz, grafologen, terechte twijfel zaait over het bewijs en anderen zich daarbij aansluiten, gelast de Hoge Raad in 2003 een nieuw proces en laat Louwes vrij. Als slachtoffer van justitiële tunnelvisie lijkt zijn vrijspraak zeker, tot het Openbaar Ministerie met nieuw, moeilijk weerlegbaar DNA-bewijs komt. Als Louwes op 9 februari 2004 terug naar de gevangenis moet, verzet hij zich hevig. Dat maakt grote indruk.\n\nVanaf eind 2005 beweerde opiniepeiler Maurice de Hond de echte dader te kennen: Michaël de Jong, ook wel ‘de klusjesman’, een huisvriend van de weduwe. De Hond stelt dat in een uitzending van Netwerk „100 procent zeker te weten”. Het OM opent een ‘oriënterend onderzoek’ dat niets oplevert. Op 22 november 2007 wordt De Hond tot twee maanden voorwaardelijk wegens smaad veroordeeld, in april 2009 tot betaling van 45.000 euro smartengeld aan De Jong.\n\nInmiddels hebben 29 rechters zich over de zaak gebogen en is het DNA-bewijs tegen Louwes door meerdere buitenlandse experts bevestigd. Een ‘cold case’-team heeft het dossier nog altijd niet gesloten.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":1,"cluster_id":67,"similar_texts":"text576"},{"id":"8","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=3ba59144639057e42650#/pages/10-11","title":"’Het ging mij alleen om mijn veiligheid’","text":"’Het ging mij alleen om mijn veiligheid’\n\nTony de G. was betrokken bij de moord op Jair Wessels in Breukelen. \n\nFoto \n\nMichel van Bergen\n\n❮❯\n\nTony de G. in Eris-proces niet bezig met strafkorting \n\ndoor Saskia Belleman\n\nAMSTERDAM Hij zag het als een tweede kans. Een kans om zijn criminele leven achter zich te laten en ook om het er zelf levend van af te brengen. Kroongetuige Tony de G. (36) zegt dat hij niet bezig was met de mogelijkheid om strafkorting te krijgen als hij een deal zou sluiten met het Openbaar Ministerie. Ook ontkent hij dat hem geld is beloofd.\n\n„Het ging mij alleen om de veiligheid. Voor die van mijn familie en van mij.” Dat zei de kroongetuige in het mega-liquidatieproces Eris dinsdag tijdens zijn eerste openbare verhoor in de gerechtsbunker in Amsterdam Osdorp. „Ik denk eigenlijk nog steeds dat ik geen recht heb op strafkorting. Ik heb wel iemands leven genomen. Ik heb er zelf nooit om gevraagd.” \n\nMoordcommando\n\nIn de zaak Eris staan negentien verdachten terecht voor vijf liquidaties in de eerste helft van 2017, en elf moordopdrachten. Hoofdverdachte is Delano R., de toenmalig president van motorclub Caloh Wagoh, die volgens het OM een moordcommando was van onder anderen Ridouan Taghi. \n\nTony de G. was zelf betrokken bij de moord op Jair Wessels op 7 juli 2017 in Breukelen. Het was de bedoeling dat hij ook mee zou doen bij de moord op Zeki Yumusak uit Barendrecht op 27 juli 2017 in Rotterdam. „Ik probeerde dat te rekken om er niet bij betrokken te raken.” \n\nTony de G. was zelf jarenlang niet bepaald een heilige. Hij was betrokken bij drugs- en wapenhandel en oplichting. „Incassoactiviteiten”, noemde hij dat. „De criminaliteit was een makkelijke manier om geld te verdienen.” \n\nMaar een huurmoord ging hem te ver, zei hij tegen de rechtbank. „Het was niet mijn conflict.” Tegelijkertijd was hij banger voor een aantal leden van motorclub Caloh Wagoh dan voor de politie. „De politie vermoordt je niet.” \n\n„Ik stond al heel lang onder druk. Mijn veiligheid was al heel lang een ding.” Twee keer eerder prijkte zijn naam op een dodenlijst: in 2008 en in 2014/2015. Dacht hij er nooit eerder aan om met justitie in zee te gaan, vroeg de rechtbank? „Zonder hulp had dat nooit gekund”, zei Tony de G. \n\nDie hulp kwam nadat hij de benen nam naar Spanje om aan de moord op Yumusak te ontkomen en daar in oktober 2017 werd aangehouden door de politie. Tijdens de verhoren werd door de politie al direct gehint op een andere rol. Twee rechercheurs van het Team Bijzondere Getuigen vroegen hem of hij had nagedacht over de vraag „wat we voor elkaar zouden kunnen betekenen.” De rest is geschiedenis. \n\nTony de G. legde 25 verklaringen af die in de kluis moesten blijven liggen tot de deal met het OM rond was. Dat gebeurde eind 2018. Hij besloot volledig open kaart te spelen en niemand te ontzien, zei Tony de G. Dus legde hij ook belastende verklaringen af over zijn vader, en zijn levenslange vriend Howard K. En over Greg R. die hij „een aardige man” noemde. „Vind ik nog. Ja, dat was moeilijk.” \n\nAlleen tegenover Delano ’Keylow’ R., de toenmalig president van Caloh Wagoh, voelde hij geen enkele loyaliteit. „Die kwam beloften niet na, dus dat was makkelijk”, zei de man die zelf jarenlang oplichting als verdienmodel had. \n\n’Het was niet mijn conflict’","intensity":0,"negativity":0,"cluster_id":59,"similar_texts":"text550"},{"id":"9","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=b853f92f7b31f577f490#/pages/14-15","title":"’Vertrek komt niet bij me op’","text":"’Vertrek komt niet bij me op’\n\nDe paus is wat ziek, maar houdt duidelijk de moed erin. \n\nfoto AFP\n\nKwakkelende paus blijft vastbesloten op zijn post\n\ndoor\n\nMaarten van Aalderen\n\nROME Paus Franciscus heeft verscheidene gezondheidsproblemen, maar ontkent met klem dat hij daarom wil opstappen.\n\nDe conservatieve rooms-katholieke schrijver en journalist Antonio Socci had ruim een week geleden in de Italiaanse rechtse krant Libero geschreven dat er sterke geruchten in het Vaticaan zijn dat de paus denkt aan vrijwillig aftreden. Dat zou tegen het eind van dit jaar gebeuren. \n\nNu pas kwam er een reactie van de paus hierop. „Sommige geruchten krijg ik pas later te horen. Als het slecht met een paus gaat ontstaat er altijd een storm aan speculaties over een nieuw conclaaf. Maar daar houd ik me niet bezig. Ik kijk niet eens televisie. Het is verder niet eens in mij opgekomen om op te stappen”, aldus paus Franciscus.\n\n„Als je naar het type persoonlijkheid kijkt lijkt het me heel vreemd als hij zou opstappen. Maar met deze paus weet je het nooit. En het blijft onduidelijk hoe zijn gezondheid er voor staat. Als wordt er officieel gezegd dat alles nu in orde is”, aldus vaticaankenner Marco Tosatti.\n\nDe geestelijk leider heeft in juli een dikke darmoperatie gehad en lag toen elf dagen in het ziekenhuis. De helft van zijn dikke darm is toen weggenomen. De paus kampt ook met andere problemen. Zo heeft hij rugklachten maar één long. Franciscus wordt op 17 december 85 jaar, een belangrijke leeftijd bij de laatste kerkvorsten. Voorganger Benedictus XVI is op zijn 85-ste jaar vrijwillig opgestapt en diens voorganger Johannes Paulus II stierf toen hij bijna 85 jaar was geworden. Mocht Franciscus toch vrijwillig opstappen, dan zouden er twee pausen emeritus zijn. Dat er nu een paus emeritus is (een paus die tijdens zijn leven is afgetreden), Benedictus XVI, is bijzonder.","intensity":0,"negativity":0,"cluster_id":75,"similar_texts":"text711"},{"id":"10","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/42/1","title":"Altijd ruzie","text":"### Beschouwing W.F. Hermans en Ed van der Elsken Fotografie\n\nAls 'een 1e klas gangster', zo manifesteerde Willem Frederik Hermans zich na de Tweede Wereldoorlog in de vaderlandse literatuur. Een 'vuilschrijver', 'een koppensneller' en 'een fascist' werd hij genoemd. Hij zag er niet tegen op om literaire kabouters, epigonen en tweederangstalenten in zijn polemieken te vernietigen. Bovendien schreef hij, met woede en wrok als brandstof, even genadeloos en scherp als ontroerend proza. Hij geselde zijn lezers met de waarheid.  \n  \nHermans vond dat hij er in het leven alleen voor stond. Sterker: dat elk mens zit opgesloten in een wereld van moedwil en misverstand, een sadistisch universum waaruit geen ontsnappen mogelijk is. 'Alle succesvolle auteurs hebben hun publiek gevleid', schreef hij in het verhaal Het grote medelijden, 'niet hun slechte humeur op hun lezers losgelaten zoals ik. Wat niet wegneemt dat de mensen me van jongs af aan ook niet mochten als ik goedgehumeurd was.'  \n  \nEn dan volgt de litanie die zijn wereldbeeld samenvat: 'Scheppend nihilisme, agressief medelijden, totale misantropie.'  \n  \nVandaag is het precies honderd jaar geleden dat Willem Frederik Hermans werd geboren. Op 1 september 1921, 's morgens om 11 uur, in het Diakonessenhuis aan de Overtoom in Amsterdam. 'De bevalling was lang en moeilijk', schreef hij in zijn Fotobiografie. 'Mijn moeder moest wel een maand in het ziekenhuis blijven. Een kostbare geschiedenis, zoals mijn vader mij menigmaal onder het oog heeft gebracht.'  \n  \nWim was het jongste kind van twee al wat oudere onderwijzers. Hij groeide op in een krappe arbeiderswoning in Amsterdam-West. Zijn jeugd was een kleinburgerlijk tranendal, zijn ouders beschouwde hij als halve vreemden. Ze hielden het slimme, gevoelige jongetje eronder. Zijn vader gaf hem een klap voor zijn kop als hij eigenwijs was en stelde zijn oudere zuster Corry, die op school torenhoge cijfers haalde, ten voorbeeld.  \n  \nVier dagen na de inval van de Duitsers, op 14 mei 1940, pleegde zijn zuster samen met een oudere neef zelfmoord. 'Mijn haat tegen mijn ouders veranderde toen in een bijna satanisch te noemen medelijden omdat dit juist hun oudste kind overkwam, die altijd het gewilligste was geweest en waarvan zij grote verwachtingen hadden gekoesterd.'  \n  \nDe oorlog is voor Hermans van cruciaal belang ge- weest. Tijdens de bezetting hield hij zich vooral afzijdig. 'Ik las. Ik schreef.' Maar in zijn werk keert de oorlog telkens terug als decor van extreme omstandigheden waartegen het gedrag en de aard van de mens scherp konden worden verbeeld. 'Er is maar één werkelijk woord: chaos.'  \n  \nDe publicatie van De tranen der acacia's, zijn eerste oorlogsroman, waarvan de eerste hoofdstukken in 1946 in Criterium verschenen, veroorzaakten een schok. 'Het is nauwelijks meer voor te stellen wat een kabaal erover is geweest', zei hij later in een interview. 'Iedereen zei: dat is pornografie.'  \n  \nHermans wilde expliciete scènes niet schrappen of kuisen en dat zorgde ervoor dat verschillende uitgevers hun handen niet wilden branden aan het boek. Na lang aarzelen durfde Geert van Oorschot het in 1949 aan. De criticus Anton van Duinkerken schreef in De Tijd: 'Telkens en telkens opnieuw probeert Hermans de zinnelijkheid te prikkelen overeenkomstig de betekenis deezer uitdrukking in het Wetboek van Strafrecht...'  \n  \nToch bracht Hermans' volgende roman, Ik heb altijd gelijk, hem pas met het strafrecht in aanraking. Nadat het boek in 1951 was verschenen, gelastte de officier van justitie een onderzoek op verdenking van belediging van het katholieke volksdeel. De hoofdpersoon, Lodewijk Stegman, houdt een tirade tegen de katholieken, 'het meest schunnige, belazerde, onderkruiperige besodemieterde deel van ons volk'. Op 20 maart 1952 werd Hermans, na een beroep op de literatuur, 'mijn levenswijze en levensmogelijkheid', door de Amsterdamse arrondissementsrechtbank vrijgesproken.  \n  \nOndertussen speelde Hermans voor scherprechter in de letteren. Hij noemde Anton van Duinkerken 'een wijwatergeus', Ed Hoornik 'een likkepot', zijn voormalige vriend Adriaan Morriën 'een gekookte mossel' en J.B. Charles 'een nijlpaard met een lorgnet'.  \n  \nDe laatste was het lijdend voorwerp van Hermans' eerste polemische pamflet in de serie Mandarijnen op zwavelzuur. In Het geweten van De Groene Amsterdammer of volg het spoor omhoog maakte hij de kachel aan met Volg het spoor terug, de oorlogsmemoires van J.B. Charles, pseudoniem van W.H. Nagel, oud-verzetsman en raadsheer.  \n  \nDe criticus H.A. Gomperts vond Hermans' aanval getuigen van een 'fascistische mentaliteit'. Hermans liet vervolgens geen mogelijkheid voorbijgaan zonder Gomperts te schofferen. 'Zodra ik vind dat mijn naam weer eens in de krant moet komen, trap ik op Gomperts, niet uit kwaadaardigheid, maar zoals een trambestuurder trapt op zijn bel.'  \n  \nIn de luwte van het literaire wapengekletter maakte Hermans carrière in de wetenschap. Anders dan de Andere Twee van de zogeheten Grote Drie was Hermans een echte geleerde. Gerard Kornelis van het Reve en Harry Mulisch waren autodidact.  \n  \nOp 6 juli 1955 promoveerde fysisch-geograaf drs. W.F. Hermans cum laude in de wis- en natuurkunde aan de Universiteit van Amsterdam op het proefschrift Description et genèse des dépôts meubles de surface et du relief de l'Oesling. Zijn paranimfen waren Gerard Kornelis van het Reve en Oey Tjeng Sit, tekenaar en apotheker.  \n  \nBinnen de muren van de universiteit had Willem Frederik Hermans geen echte vrienden. Erbuiten ook niet. Hermans en Reve trokken een tijdje samen op. Ze gaven de literatuur een tintelend gevoel van avontuur en boosaardige humor. Maar op 20 februari 1959 zei Hermans Reve de vriendschap op: 'Hoe onbegrensd mijn medelijden ook moge wezen, mijn tijd is niet onbegrensd. Daarom is in ongenade laten vallen wel het meest geschikte middel om van het gezeur af te komen. Dat overkomt jou dus bij dezen.'  \n  \nNiemand heeft Willem Frederik Hermans' eenmansguerrilla beter in beeld gebracht dan Ed van der Elsken. De eerste keer dat schrijver en fotograaf elkaar ontmoetten, was bij Hermans' promotie. Van der Elsken was meegekomen met journalist Jan Vrijman, die een portret van de gevreesde auteur voorbereidde voor Vrij Nederland.  \n  \nOnlangs doken meer foto's van de promotie op, zodat nu niet alleen te zien is hoe de promovendus en zijn paranimfen ('paardennimfklieren' genoemd door Van der Elsken, tot ergernis van Hermans) op het 'hora est' stonden te wachten alsof zij voor het vuurpeloton stonden, maar ook hoe de hooggeleerde leden van promotiecommissie eruitzagen en vader (met snor) en moeder (met hoedje) in de rij staan om hun zoon te feliciteren.  \n  \nVan der Elsken was net terug in Nederland. Hij woonde tussen 1950 en 1954 in Parijs, wat zou leiden tot de uitgave van het rauw-romantische fotoboek Een liefdesgeschiedenis in Saint-Germain-des-Prés. Hermans, die zelf fanatiek fotografeerde, 'mijn grootste ongeluk is dat ik niet als een fototoestel ter wereld gekomen ben en dat ik niet met licht kan schrijven als een fototoestel', raakte op dat boek niet uitgekeken.  \n  \nIn de zomer van 1955 fotografeerde Van der Elsken Hermans op straat in Amsterdam, voor een bioscoop waar een film draaide over 'een 1e klas gangster', en zocht hem samen met Jan Vrijman op in Groningen, waar Hermans in 1952 door de universiteit ter plaatse was aangenomen als onderwijsassistent.  \n  \nDaar, aan de Spilsluizen 17a, betrok Hermans met zijn vrouw Emmy zijn eerste fatsoenlijke woning. Hij schreef er zijn beste romans, De donkere kamer van Damokles en Nooit meer slapen, die hem niet alleen berucht, maar ook beroemd en succesvol maakten. In Groningen raakte Hermans gefrustreerd in de wetenschap. In 1973 nam hij ontslag en vertrok naar Parijs. Naar Groningen keerde hij nooit terug. Behalve op papier. Op de stad en zijn academische collega's nam hij wraak in Onder professoren.  \n  \nDe foto's die Ed van der Elsken van de schrijver nam zijn niet alleen zeer treffend, maar ook ironisch. De fotograaf liet Hermans poseren voor een etalageruit met de tekst: 'Er is maar 1 Groninger'.  \n  \nVan eenzelfde dubbelzinnigheid is het contactvel uit het archief van Van der Elsken waarop Hermans te zien is in Duits legeruniform, inclusief pet met adelaar en swastika. De schrijver trekt steeds gekkere bekken: wangen opblazen, tong uitsteken, bolle ogen. Deze uit de hand gelopen sessie vond plaats toen Van der Elsken in 1962 werkte als camera-assistent en still-fotograaf voor Als twee druppels water, de verfilming die Fons Rademakers maakte van De donkere kamer van Damokles.  \n  \nHet statigste portret van Hermans in Duits uniform werd in de film ge-bruikt als grap, maar knipoogt óók naar de beschuldigingen van fascisme. De foto komt uit de portefeuille van een vermoorde Jeugdstormleidster, samen met portretten van drie nazi's voor wie cameraman Raoul Coutard, geldschieter Freddy Heineken en Harry Mulisch poseerden.  \n  \nMulisch' vriendin Ineke Verwayen speelde in Als twee druppels water de 'moffenhoer', en hij had daarom een kijkje op de set genomen. De hekel die Hermans aan Mulisch had was legendarisch, maar daar trok de laatste zich niets van aan. 'Ach', zei Mulisch ooit, 'Hermans had vooral ruzie met zichzelf.'  \n  \nHermans wilde niet alleen de beste schrijver zijn, hij wilde de enige zijn. Zijn totale misantropie, de giftige overtuiging dat het leven gedoemd was te mislukken, maakte het beste als schrijver in hem los, maar hield hem gevangen in eenzaamheid. 'Ik verlang naar niets dat voorbij is terug. Als er een hiernamaals zou bestaan, zou ik niet weten wie ik daar terug zou willen zien.'  \n  \nTussen paranimfen. Alle 27 foto's die Ed van der Elsken maakte van de promotie van Willem Frederik Hermans op 6 juli 1955. Tekst Bob Polak, vormgeving Piet Schreuders. Statenhofpers; 88 bladzijden; € 150,-(reguliere editie); € 600,- (luxe editie).\n\nEEN ONGELUKKIGE LIEFDE\n\nEd van der Elsken fotografeerde Willem Frederik Hermans in Groningen met zijn katten Bellapoes, Cals en Sebastiaan. 'De liefde tot katten is zo mooi, doordat het eigenlijk een ongelukkige liefde is,' schreef Hermans. 'Wie durft uit het diepst van zijn gemoed te verklaren dat zijn kat hem bemint? Ik denk dat katten vooral tot liefdesobject worden uitgekozen door hen die een afkeer hebben van allemansvriendinnen.'","intensity":0,"negativity":1,"cluster_id":42,"similar_texts":"text389"},{"id":"11","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=b817209694d5796d4057#/pages/34","title":"Arantxa Rus krijgt olympisch kampioene niet klein","text":"Arantxa Rus krijgt olympisch kampioene niet klein\n\nArantxa Rus is niet opgewassen tegen de olympisch kampioene Belinda Bencic uit Zwitserland.\n\nAMSTERDAM Het valt nog niet mee om iets positiefs te melden over het Nederlandse vrouwentennis tijdens de US Open. Kiki Bertens, de beste Nederlandse tennisster ooit, is van het toneel verdwenen en Arantxa Rus werd in de eerste ronde uitgeschakeld. Ze kwam op de beslissende momenten tekort, maar een beetje positief was wel dat ze olympisch kampioene Belinda Bencic uit Zwitserland prima partij bood: 6-4, 6-4. \n\nDe dertigjarige Rus staat als nummer 71 van de wereld genoteerd en is nu met afstand de beste Nederlandse tennisster. Vier Nederlandse collega’s (Schoofs, Hogenkamp, De Vroome en Pattinama-Kerkhove) deden vorige week nog mee aan het kwalificatietoernooi in New York, maar kwamen niet verder dan de eerste ronde. Rus houdt zich knap staande in de tophonderd, maar wist dit seizoen op de vier grandslamtoernooien geen wedstrijd te winnen.\n\nBeter nieuws is er te melden over de Nederlandse mannen. Botic van de Zandschulp en Tallon Griekspoor staan nog net buiten de tophonderd, maar naderen vastbesloten het ’heilig der heiligen’. \n\nVan de Zandschulp (ranking 117) deed in de nacht van maandag op dinsdag goede zaken door na drie overwinningen in het plaatsingstoernooi ook de eerste ronde te winnen. Na een 2-0 achterstand versloeg hij de Spanjaard Carlos Taberner (ranking 105) in vijf sets: 2-6, 3-6, 6-4, 7-5, 6-3. Vandaag neemt hij het in de tweede ronde op tegen de Noor Casper Ruud, de nummer elf van de wereld uit Noorwegen, die in New York als achtste is geplaatst. \n\nTallon Griekspoor speelde dinsdagavond laat tegen de Duitser Jan-Lennard Struff. Bij het ter perse gaan van deze editie was de wedstrijd nog in volle gang.","intensity":0,"negativity":0,"cluster_id":21,"similar_texts":"text228"},{"id":"12","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/arthur-harari-maakt-een-film-over-de-japanner-die-bleef-geloven-dat-woii-voortduurde-a4056630#20210901-79782-206","title":"Arthur Harari maakt een film over de Japanner die bleef geloven dat WOII voortduurde","text":"Interview | Arthur Harari De Franse regisseur Arthur Harari maakte een Japanse film. In ‘Onoda: 10,000 Nights in the Jungle’ houden we de Japanse luitenant gezelschap die tot 1974 bleef strijden. „Hij was zijn eigen cipier.”,Zelf is hij niet zo’n avonturier, zegt de Franse filmmaker Arthur Harari. Toen hij in Cambodja locaties scoutte voor zijn film Onoda: 10,000 Nights in the Jungle namen zijn gidsen hem diep de jungle in. „Ze wilden me laten zien hoe ruig, gevaarlijk en majestueus de jungle wel niet was. Ik dacht alleen: te heet, te dicht bebost, te lastig: zo doen we het dus niet. Ik vond mijn filmlocaties vrij dicht bij de weg, in een nationaal park. Dat dwong ons ook onze fantasie te gebruiken. Weet u, dit speelt op het Fillippijnse eiland Lubang, omringd door zee. Maar we hebben geen shot op een eiland gemaakt, alles is illusie.”\n\nToch is Onoda wel degelijk een gedurfde film: een bijna ouderwets goed filmepos van bijna drie uur dat nooit langdradig voelt. Op het filmfestival van Cannes opent Onoda het prestigieuze programma Un Certain Regard: een quasi-Japanse film gemaakt door een Fransman. Onoda is gebaseerd op de avonturen van luitenant Hiroo Onoda (1922-2014), die in 1945 op het Fillippijnse eiland Lubang arriveerde om achter de Amerikaanse linies een guerillastrijd te voeren. Zijn drie soldaten gaven zich in de loop der jaren over of stierven, Onoda streed voort tot 1974, toen hij zijn zwaard overhandigde aan de Fillippijnse dictator Marcos en gratie kreeg. Waarna conservatief Japan hem een heldenontvangst bereidde.\n\nHoe valt Onoda in Japan, denkt u?\n\n„Ik ben zeer benieuwd, nerveus ook. Ik hoor goede dingen van Japanse journalisten hier in Cannes en van mijn Japanse crews, maar nu het grote publiek. Vooraf benauwde vooral de taalkloof me. Hoe weet ik zeker of ze goed acteren en of de toon en dialogen authentiek klinken? Ik kon gelukkig leunen op een jonge tolk die mijn script en mijn manier van denken door en door leerde kennen. En op geweldige acteurs uit het circuit van televisie en lowbudgetfilms. Er is in Japan een reservoir onderbenut acteertalent dat nooit de juiste rollen kreeg om zich te bewijzen.\n\n„Politiek ligt Onada heel gecompliceerd. Hij keerde in 1974 terug, een gewelddadige tijd met linkse en rechtse terreur. Vanuit een tijdscapsule van de Tweede Wereldoorlog landt dan Onoda met zijn antieke noties van natie, leger en keizer, van eer, trouw en gehoorzaamheid. Een problematisch figuur, Japan heeft nooit een film over hem gemaakt.”\n\nOnoda en zijn mannen vermoordden zeker 38 Fillippino’s. Ze verbrandden oogsten, stalen vee. Het eiland Lubang was niet zo enthousiast over zijn amnestie.\n\n„Je kan zeggen: voor hem was het oorlog, dus het mocht. Anderzijds: hij hoorde uit allerlei bronnen dat Japan zich allang had overgegeven. Het Fillippijnse leger kamde periodiek Lubang uit, Japanse expedities lieten persoonlijke brieven, pamfletten en radio’s voor hem achter. Er waren meer Japanse guerrilastrijders, maar niemand hield het zelfs bij benadering zolang vol als Onoda. Dat kan je dan gooien op instituties, maar hij negeerde ook Japanse superieuren die via luidsprekers het beval gaven zich over te geven.\n\n„Hiroo Onoda was mentaal gezond. Ik denk dat hij gewoon niet terug wilde naar Japan. Hij was op Lubang het baasje, koning over zijn hoekje jungle. Je kan hem dus zeker zien als een asociaal die weigerde rede te zien en onschuldigen ombracht vanuit een verknipt vijandbeeld. Zulke nuances interesseren mij. Waar wordt bewonderenswaardig angstaanjagend, ontroerend afstotend, poëtisch smerig?”\n\nLees hier de recensie van ‘Onoda: 10,000 Nights in the Jungle’\n\nUw film raakt aan complotdenken en ‘fake news’. Onoda verzint steeds complexere redeneringen om zijn strijd voort te zetten en negeert overweldigend bewijs.\n\n„Die connectie is helder. Ver voor sociale media zat Onoda gevangen in een echoput, in de gevangenis van zijn eigen subjectiviteit. Op internet zitten talloze mensen nu opgesloten in hun subjectieve perceptie. Dat maakt film zo’n uniek medium: daar kan je anderhalf uur vrijblijvend aan jezelf ontsnappen en de wereld door andermans ogen zien. Daar was Onoda niet toe in staat of bereid. Hij was zijn eigen cipier.”\n\nNa Lubang leefde Hiroo Onoda nog veertig jaar. Waarom geen sequel?\n\n„Dat zou minder boeien, hij stierf vredig in bed in 2014. Dan eerder een biopic over Norio Suzuki, de backpacker die Onoda opspoorde en uit de jungle lokte. Suzuki had zich voorgenomen drie dingen te vinden: een wilde panda, luitenant Onoda en de Yeti, de verschrikkelijke sneeuwman. Eén en twee lukten, dus kreeg hij ook geld om de Yeti te zoeken. In 1975 beweerde hij hem gezien te hebben, daarna keerde hij herhaaldelijk terug naar de Himalaya, waar hij in 1986 omkwam in een lawine. Een krankzinnig, erg modern verhaal. Suzuki was een babyboomer en hippie-avonturier die opgroeide zonder vader. Hij erkende geen autoriteit die hem vertelde hoe hij zijn leven moest inrichten, zijn idee fixe was puur persoonlijk. Een andere generatie en een fascinerend contrast met Onoda.”\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":72,"similar_texts":"text638"},{"id":"13","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/22/4","title":"autoverkoop","text":"3,4 Procent minder auto's (211 duizend) werden de eerst acht maanden van dit jaar op kenteken gezet vergeleken met vorig jaar, vanwege leveringsproblemen door het chiptekort. RAI Vereniging rekent er nog op dat de achterstand voor het einde van het jaar is ingelopen. De verwachting is een totale verkoop van 400 duizend nieuwe auto's, tegenover ruim 356 duizend vorig jaar. De markt voor tweedehandsauto's blijft groeien, volgens RAI Vereniging.","intensity":0,"negativity":0,"cluster_id":36,"similar_texts":"text581"},{"id":"14","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/11/2","title":"Bekentenis in afpersingszaak","text":"Een van de verdachten die is opgepakt voor het plegen van een aanslag bij een woning in Tiel, heeft bekend ook betrokken te zijn bij twee schietincidenten. Dit bleek gisteren in de rechtbank in Arnhem. Alle aanslagen draaien om de afpersingszaak rondom fruitbedrijf De Groot in Hedel.  \n  \n(Oud-)medewerkers van de fruithandel en hun familieleden worden al sinds mei 2019 belaagd en bedreigd nadat een lading cocaïne tussen het fruit was gevonden. Criminelen willen dat de door de politie in beslag genomen partij door het fruitbedrijf wordt vergoed.  \n  \nDe net volwassen geworden Kevin D. stond samen met drie andere jonge mannen, van wie er een minderjarig is, terecht voor brandstichting bij het huis in Tiel. Ze worden vervolgd voor poging tot moord. D. heeft verklaringen afgelegd waarin hij ook over zijn betrokkenheid bij het beschieten van woningen in Waardenburg en Velddriel praat. Wie de coördinator achter de aanslagen is, wil hij niet zeggen.","intensity":0,"negativity":1,"cluster_id":35,"similar_texts":"text405"},{"id":"15","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=2b5d44240ed99cef907c#/pages/8","title":"Belangenafweging rechter: Grand prix wint milieuzaak","text":"Belangenafweging rechter: Grand prix wint milieuzaak\n\nNiets staat de Grand Prix van Zandvoort nog in de weg. De voorzieningenrechter in Haarlem heeft het verzoek tot een ’tijdelijke voorziening’ van milieuclub Mobilisation for the Environment (MOB) afgewezen. \n\nMOB had de zaak aangespannen om de vergunning van Zandvoort ongedaan te maken. Volgens de actiegroep zou er namelijk veel meer stikstof worden uitgestoten dan volgens de organisatie van de race berekend zou zijn en in de vergunning zou staan. De verdediging beweerde dan weer dat een eventueel intrekken van een vergunning geen zin had gehad, omdat ze daarmee zouden terugvallen op de oude vergunning – die ook een F1-race toe zou staan. De vergunning zou gaan over de verbouwing, en die is al achter de rug. \n\nMaar de rechter ging daar überhaupt niet in mee. Tijdens de zitting werd al duidelijk dat de voorzieningenrechter terughoudend zou zijn, omdat er een bodemprocedure loopt naar exact hetzelfde onderwerp. Daarom maakt de voorzieningenrechter een ’belangenafweging’, is te lezen in het vonnis: „MOB hecht aan het natuurbelang en zet zich in om ecologische schade aan het naastgelegen Natura 2000-gebied te voorkomen. Circuit Zandvoort daarentegen heeft inmiddels de F1 vrijwel volledig georganiseerd en heeft hier fors in geïnvesteerd. Het niet doorgaan van de F1 zou direct leiden tot zeer grote schade en mogelijk faillissement voor Circuit Zandvoort.”\n\nKomend weekend is het dan – na anderhalf jaar uitstel – eindelijk zover: een F1-race in de duinen van Zandvoort. Door de coronasituatie mag er maar twee derde van het publiek komen, maar alsnog zullen er verspreid over vrijdag, zaterdag en zondag ruim 200.000 bezoekers zijn, van wie een groot deel met de fiets of openbaar vervoer. En als zondag dan de vlag valt, is het voor het eerst in dertig jaar dat er weer een GP is georganiseerd.","intensity":0,"negativity":0,"cluster_id":59,"similar_texts":"text709"},{"id":"16","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=748b48597bbb7604c0ed#/pages/40-41","title":"Biografie Aretha Franklin blijft wat braaf","text":"Biografie Aretha Franklin blijft wat braaf\n\nJennifer Hudson (Aretha) met Mary J. Blige als Dinah Washington. \n\n’Respect’\n\nWat: biografie, drama, muziek\n\nRegie: Liesl Tommy\n\nMet: Jennifer Hudson, Forest Whitaker, Marlon Wayans\n\nZelf heeft Aretha Franklin het biografische drama Respect nooit kunnen zien. De legendarische zangeres overleed in augustus 2018 aan de gevolgen van alvleesklierkanker. Toch was de Queen of Soul nauw betrokken bij de totstandkoming van deze film over haar leven. Zo vroeg zij actrice Jennifer Hudson hoogstpersoonlijk voor de hoofdrol.\n\nEen prima keuze, want met de juiste uitstraling en intensiteit pakt de Oscarwinnares uit Dreamgirls overtuigend de spotlights in de biopic van Liesl Tommy. Deze Zuid-Afrikaanse toneelregisseuse focust zich vooral op de periode waarin Franklin als artiest haar eigen stem vond en als mens haar ‘freedom’, het refrein uit haar monsterhit Think. Zo trapt Respect af in 1952, als Aretha tien is en door haar strenggelovige domineesvader C.L. Franklin gevraagd wordt te zingen op een feestje in huiselijke kring. De film eindigt in 1972, het jaar waarin de Queen of Soul in de baptistenkerk in Los Angeles haar Grammy-winnende gospelalbum Amazing grace opneemt.\n\nIn de tussenliggende twee decennia vinkt Tommy met seksueel misbruik, twee tienerzwangerschappen, een gewelddadige echtgenoot, dubieuze platenbonzen en drankproblemen alle vakjes op brave, Wikipedia-achtige wijze af. En ook alle andere conventies van de traditionele muzikantenbiografie gaat zij niet uit de weg: vrijwel iedere ingrijpende levensgebeurtenis wordt aangewend om één van Franklins vele hits te laten horen. Dat is fijn voor de fans, maar een spannender aanpak van de rafelrandjes van haar leven had een interessantere film opgeleverd.\n\nEric le Duc","intensity":0,"negativity":0,"cluster_id":12,"similar_texts":"text162"},{"id":"17","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/22/1","title":"Biotechbedrijf Galapagos raakt topman Onno van de Stolpe kwijt na reeks van tegenslagen","text":"Topman en medeoprichter Onno van de Stolpe van de Nederlands-Belgische biotechnoloog Galapagos stapt op zodra er een opvolger is gevonden. De zoektocht naar een vervanger is al begonnen.  \n  \nVan der Stolpes ambities met het 22 jaar geleden opgerichte Galapagos waren kolossaal: het bedrijf moest een van de tien grootste biotechfirma's op aarde worden. Hij wilde medicijnen maken tegen reumatoïde artritis, de ziekte van Crohn, de longziekte IPF en taaislijmziekte. Het bedrijf wist grote investeerders achter zich te krijgen, die vele miljarden inlegden. In 2019 bedroeg de beurswaarde 8 miljard euro. Dat moest wat Van der Stolpe betreft nog veel meer worden.  \n  \nMaar Galapagos kende de afgelopen jaren grote tegenslagen. Zo werd een reumamiddel waarin miljoenen euro's waren geïnvesteerd, niet goedgekeurd in de VS omdat er onvoldoende onderzoek zou zijn gedaan naar effecten op de vruchtbaarheid van mannen. Hierdoor zou de meerderheid van de royalty's worden misgelopen, wat leidde tot een herziening van een grote deal met de Amerikaanse farmaceut Gilead. Het middel is wel in Europa toegelaten.  \n  \nDaarnaast werd een test naar een middel tegen longfibrose stopgezet 'vanwege de ongunstige balans tussen werkzaamheid en veiligheid'. Sinds maart vorig jaar heeft Galapagos 80 procent van zijn beurswaarde verloren.  \n  \nIn Het Financieele Dagblad erkende Van de Stolpe dat het niet goed ging. 'De situatie is kut', zei hij. 'Ik kan niet meer zeggen dat we top of the world zijn.'  \n  \nVan de Stolpe was in 1999 een van de oprichters van Galapagos. 'In de afgelopen twintig jaar heeft Onno een van de belangrijkste biotechnologiebedrijven in Europa opgebouwd, en het bedrijf gebracht van een jonge start-up tot een beursgenoteerde onderneming', aldus het bedrijf.  \n  \nOp de beurs werd het vertrek van Van de Stolpe met vreugde begroet. Het aandeel Galapagos steeg ruim 6 procent.","intensity":0,"negativity":1,"cluster_id":26,"similar_texts":"text572"},{"id":"18","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=9d90f546f3bd874fd219#/pages/54-55","title":"Buik vol van groep demonstranten","text":"Buik vol van groep demonstranten\n\nEr zijn veel klachten over het gedrag van de demonstranten.\n\neigen foto\n\nKlachten gedrag Afrikaanse Hebreeërs\n\ndoor Gerda Frankenhuis\n\nRotterdam Winkeliers en bezoekers van de Rotterdamse binnenstad zijn de overlast en dreigende situaties rond de groep Afrikaanse Hebreeërs die in de weekenden demonstreert, zat. Daarnaast zouden er opstootjes zijn geweest tussen de religieuze groep Black Hebrew Israelites, die bij het Forum in paarse kledij stonden, en Rotterdammers van islamitische afkomst.\n\n„Ze staan er in de weekenden met regelmaat. Het is wachten tot het uit de hand loopt. Want dat gaat honderd procent gebeuren”, zegt Hennie van Schaik voorzitter van de gebiedscommissie Centrum. „Deze groep ziet zich als de ware Joden. Islamitische Rotterdammers die problemen hebben met Israël stonden afgelopen weekend tegenover deze groep. De politie moest eraan te pas komen”, zegt Van Schaik, die zich grote zorgen maakt. „Vrouwen die in hun ogen te korte rokjes dragen worden uitgescholden. Blanken zijn volgens hen uitschot, worden nageroepen en ze weigeren met hen in gesprek te gaan. Er zijn heel veel klachten van winkeliers, bewoners, bezoekers en beveiligers bij mij binnengekomen.”\n\nUrban Department Store Rotterdam (UDSRotterdam), een samenwerking tussen vastgoedeigenaren en winkel- en horecaondernemers in het centrum, bevestigt dat er klachten zijn over het gedrag van de demonstranten. „Demonstraties horen erbij. Maar ook wij krijgen over deze groep verontrustende reacties over grensoverschrijdend gedrag en dat is onwenselijk”, aldus Dominique van Elsacker van UDSRotterdam. \n\nVan Schaik van Leefbaar Rotterdam, noemt het een veiligheidsprobleem. „Ze krijgen van de gemeente een vergunning om daar te staan. Demonstreren is een groot goed, maar niet als opruiende types de meest verschrikkelijke dingen gillen. Mensen schrikken daarvan. Ze voelen zich geïntimideerd. Ze noemen het zelfs angstaanjagend. Winkeliers en beveiligers hebben ook meermalen de politie gebeld, en die komt dan wel kijken. Maar op dat moment houden ze zich aan de regels. Als de agenten weg zijn, gaan ze weer vrolijk verder met hun beledigende teksten.”\n\nDe politie zegt ook vaker klachten te hebben ontvangen en stelt dat het meer voorkomt. „We zijn nu bezig met een bestuurlijke rapportage die naar de gemeente wordt gestuurd”, aldus een woordvoerster.\n\nVan Schaik wil opheldering van het stadsbestuur waarom aan deze groep een vergunning wordt verleend. „Als je niet normaal demonstreert dan moet er een streep door de vergunning.”\n\nDe groep is van oorsprong een religieuze groepering uit de VS en is uitgewaaierd over de hele wereld. In Nederland duiken aanhangers steeds vaker op in de grote steden. Zij claimen van Israëlitische afkomst te zijn die via de slavernij naar de VS gekomen zijn. \n\nDe Black Hebrew Israelites waren niet bereikbaar voor commentaar.","intensity":0,"negativity":1,"cluster_id":48,"similar_texts":"text418"},{"id":"19","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/12/5","title":"Californiërs op de vlucht voor bosbranden","text":"Duizenden inwoners van South Lake Tahoe, in het noorden van de Amerikaanse staat Californië, hebben gisteren hun huizen moeten verlaten wegens een grote bosbrand die het stadje van 22.000 inwoners bedreigt. De zogeheten Caldor-brand woedt sinds 14 augustus en heeft al honderden gebouwen en meer dan 700 vierkante kilometer land in de as gelegd. In Californië, dat geplaagd wordt door droogte, woeden op het moment meerdere bosbranden. De grootste, de Dixie-brand, heeft al bijna 3000 vierkante kilometer land afgebrand.","intensity":0,"negativity":0,"cluster_id":64,"similar_texts":"text72"},{"id":"20","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/31/1","title":"Captain, aanjager en verbinder bij Oranje is terug","text":"'STERKERE SAMMEN'. Oftewel: samen sterker. Die strijdkreet prijkt in witte letters op een rood spandoek aan de gevel van het Ullevaal Stadion. Het is dinsdagmiddag en in Oslo zijn ze al klaar voor de kraker tegen Nederland. Op het plein voor het stadion is het druk. De laatste dozen met shirts en sjaals worden uitgepakt, want de nieuwe fanshop van de Noorse voetbalbond opent op 1 september officieel de deuren.  \n  \nHaaland, Ødegaard en de bij ons onbekende Watford-spits Joshua King zijn de populairste shirtnamen. Maar ook de naam 'Van Dijk' zegt een paar jongens op een bankje in de zon genoeg.  \n  \n,,Hij is de beste verdediger ter wereld'', sprak Erling Haaland zelf deze week over Van Dijk (30). ,,Zei hij dat, ja? Dat is aardig van hem'', zei Van Dijk op zijn beurt over dat compliment.  \n  \nVanavond komen ze elkaar tegen in een sleutelduel in de WK-kwalificatie. Voor de van een knieblessure herstelde Van Dijk is Noorwegen - Nederland ook weer zijn eerste interland in elf maanden. De laatste keer was in oktober 2020, vriendschappelijk in Italië. Het werd 1-1 bij de eerste week in een 5-3-2-systeem onder Frank de Boer.  \n  \nNu zit Van Dijk in zijn eerste week onder diens opvolger. Wat hij al merkt van de aanwezigheid van Louis van Gaal? ,,Het leeft. Iedereen is scherp. Van Gaal heeft een geweldige carrière en brengt wat extra's mee. Dat is meteen al duidelijk.''  \n  \nVan Dijk was de eerste speler naar wie Van Gaal belde toen de KNVB hem in juli benaderde. In dat gesprek vroeg Van Gaal meteen of het klopte dat de bepalende spelers van Oranje een jaar eerder nog tegen zijn komst waren geweest. Van Dijk ontkende. ,,We hebben destijds inderdaad een gesprek gehad met de KNVB. Daarin hebben we duidelijk gemaakt wat wij vonden. Zónder namen te noemen. Er is door de spelersgroep nooit gezegd dat de huidige bondscoach het niet moest worden. Ook niet dat Frank de Boer het wél moest worden. Wij hadden een goed gevoel bij de lijn die er was onder Ronald Koeman. De bond is aan de slag gegaan en heeft De Boer aangesteld. Jammer genoeg is het niet geworden wat iedereen ervan hoopte.''  \n  \nVan Dijk zelf zette kort voor het mislukte EK een streep door zijn deelname. Met pijn in het hart. ,,Hoe ik het EK daarna heb beleefd? Het was heel moeilijk om te moeten toekijken. Tegen Tsjechië was ik net zo teleurgesteld als die jongens. Als ik een verklaring had waarom het team zo in elkaar zakte, zeker na de rode kaart, dan zou het makkelijk zijn. Maar het was heel duidelijk dát het in elkaar zakte. Dat moet nu beter gaan.''  \n  \nMet hijzelf terug in de rol van captain, aanjager, verbinder. Hij voelt dat hij 'weer helemaal de oude is.' ,,Ik heb wedstrijden nodig en die krijg ik nu bij Liverpool. Ik heb geen afspraken met de club gemaakt hoeveel ik bij Oranje ga spelen, wel heb ik er met de trainer (Jürgen Klopp, red.) over gepraat. We houden deze week goed contact met elkaar. Ik heb er vooral heel veel zin in.''","intensity":0,"negativity":1,"cluster_id":61,"similar_texts":"text499"},{"id":"21","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=44c370bf6be982ff3e42#/pages/12","title":"Cel geëist voor datadiefstal uit GGD-bank","text":"Cel geëist voor datadiefstal uit GGD-bank\n\nAmin L. (l.) en Mohammed Z. in de rechtbank van Utrecht. \n\nIllustratie ANP/hh\n\ndoor Chris Ververs\n\nUtrecht Een dubbele rechtszaak op de rechtbank in Utrecht dinsdag. Twee mannen uit Alblasserdam en Heiloo moesten zich verantwoorden voor identiteitsdiefstal uit het zogenaamde CoronIT-systeem van de GGD in Alblasserdam, Utrecht, Amsterdam en Heiloo. Tegen beiden is een gevangenisstraf geëist.\n\nDe verdachten zijn geen bekenden van elkaar en stonden dus niet gezamenlijk terecht. Eerst was de 23-jarige Amin L. uit Alblasserdam aan de beurt. De jonge student fiscaal recht ging tijdens het hoogtepunt van de coronacrisis aan de slag bij Teleperformance, het callcenter van de GGD waar mensen naartoe konden bellen om de uitslag van een test te horen of een vaccinatie-afspraak te maken. \n\nL. ervoer naar eigen zeggen een echt ’wow-gevoel’ toen hij doorkreeg dat hij als medewerker gegevens van ’al die Nederlanders’ kon inzien. Zo zocht hij op Jorik Scholten, beter bekend als Lil’ Kleine en klikte hij op de zwaarbeveiligde misdaadverslaggever John van den Heuvel, de (inmiddels vermoorde) Peter R. de Vries en politicus Jesse Klaver. \n\nDe zaak kwam aan het licht door onderzoek van RTL Nieuws over een enorm datalek bij de GGD. Miljoenen privégegevens van Nederlanders uit twee registratiesystemen van de GGD zouden op internet illegaal worden verhandeld. \n\nWaar L. wel screenshots van BN’ers maakte en doorstuurde naar een vriend die ook bij de GGD werkte, verdiende hij er nooit een cent aan. Toch was het reden voor justitie om hem door een zwaarbewapend arrestatieteam van straat te plukken en hem een maand lang vast te zetten. \n\nTerwijl – zo zei ook L.’s advocaat, die vrijspraak bepleitte – hij nooit het idee heeft gehad dat hij iets verkeerd deed. De verdachte moest zijn studie onderbreken en vreest zijn huidige baan te verliezen als hij veroordeeld wordt. „Ik denk altijd aan iemand anders en zou nooit iemands leven of privacy in gevaar willen brengen.”\n\nDe officier van justitie had geen boodschap aan de krokodillentranen. Ze verweet L. juist in de moeilijke coronatijd het vertrouwen te hebben beschaamd in GGD en overheid. De testbereidheid zou zelfs afgenomen zijn door toedoen van verdachte. Daarom eist het OM een gevangenisstraf van zes maanden waarvan drie maanden voorwaardelijk. \n\nDe tweede verdachte is Mohammed Z. uit Heiloo. Deze 21-jarige student commerciële economie probeerde als GGD-medewerker wel degelijk geld te verdienen aan persoonsgegevens. Hij bood 226 keer privégegevens te koop aan op chatdienst Telegram. Dat leidde één keer tot een succesvolle transactie in de vorm van vijftig euro aan bitcoin.\n\nNet als tijdens een eerdere pro-formazitting claimde Z. zich er niet van bewust te zijn geweest hoe ernstig het was en dat wat hij deed strafbaar was. Een bewustzijn dat hij volgens het OM wel had moeten hebben. \n\nDe officier kwam ’s middags met min of meer dezelfde verwijten, maar woog zwaar mee dat Z. via chatdienst Telegram zijn ’waar’ aan de man probeerde te brengen. Tegen Z. luidde de eis: een gevangenisstraf van twaalf maanden, waarvan vier maanden voorwaardelijk en – net als bij L. – een proeftijd van twee jaar. \n\nOok in Z.’s geval pleitte de verdediging voor vrijspraak waarbij de vergelijking werd gemaakt met een snoeppot. „Snoepen is slecht. Maar als een kind alleen thuis is, blijft de zak echt niet onaangeroerd.” Met deze beeldspraak doelde de advocaat op de vrij toegankelijke privégegevens voor GGD-medewerkers die zo van de gelegenheid de dief maakten.\n\nZ. zei in zijn laatste woord veel nagedacht te hebben over de situatie en bood zijn ’oprechte excuses’ aan. \n\nDe rechter doet over\n\ntwee weken uitspraak. \n\n’Wow-gevoel’ bij zien van al die testgegevens","intensity":0,"negativity":0,"cluster_id":10,"similar_texts":"text16"},{"id":"22","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=6ec98443c5cf827211bd#/pages/32","title":"City-speler Mendy blijft in voorlopige hechtenis","text":"City-speler Mendy blijft in voorlopige hechtenis\n\nEen rechtbank in het Engelse Chester heeft een verzoek van Manchester City-speler Benjamin Mendy voor invrijheidstelling met toezicht afgewezen. De 27-jarige Franse verdediger zit sinds vrijdag in voorlopige hechtenis op verdenking van vier gevallen van verkrachting en of aanranding. De misdrijven zouden hebben plaatsgevonden tussen oktober 2020 en augustus 2021 in zijn woning in Cheshire. De speler is sinds een week geschorst door zijn club, die vier jaar geleden liefst 60 miljoen euro neertelde voor de speler van Monaco.","intensity":0,"negativity":0,"cluster_id":7,"similar_texts":"text144"},{"id":"23","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=5a92d1e38f66a54d18f2#/pages/12-13","title":"Condooms in trek in Zoetermeer","text":"Condooms in trek in Zoetermeer\n\nZOETERMEER Condooms blijken in Zoetermeer in trek te zijn. Een medewerker van de Jumbo-supermarkt ontdekte op een ochtend dat er een heel schap leeg was. Uit camerabeelden bleek vervolgens dat de doosjes de avond ervoor waren gestolen. \n\nOp het filmpje verstopte een onbekende man de condooms onder een rugzak in het winkelwagentje. Toen de ’klant’ later wéér werd gefilmd was het karretje leeg. Volgens de politie is de dief met de condooms langs de kassa gelopen. Hij is nog altijd spoorloos. Het is dan ook niet bekend of de buit al dan niet voor eigen gebruik was.","intensity":0,"negativity":0,"cluster_id":5,"similar_texts":"text131"},{"id":"24","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=3e4d08a23aa8d17dab00#/pages/56-57","title":"Condooms zijn in trek","text":"Condooms zijn in trek\n\nZOETERMEER Condooms blijken in Zoetermeer in trek te zijn. Een medewerker van de Jumbo supermarkt ontdekte op een ochtend dat er een heel schap leeg was. Uit camerabeelden bleek vervolgens dat de doosjes de avond ervoor waren gestolen. \n\nOp het filmpje verstopte een onbekende man de condooms onder een rugzak in het winkelwagentje. Toen de ’klant’ later wéér werd gefilmd was het karretje leeg. Volgens de politie is de dief met de condooms langs de kassa gelopen. Hij is nog altijd spoorloos. Het is dan ook niet bekend of de buit al dan niet voor eigen gebruik was.","intensity":0,"negativity":0,"cluster_id":5,"similar_texts":"text747"},{"id":"25","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/9/1","title":"Consumentenbond sleept TikTok voor de rechter","text":"Zo'n 1,5 miljoen mensen gebruiken in Nederland de app TikTok, waarmee ze korte filmpjes van zichzelf kunnen delen met anderen. Volgens de Consumentenbond verzamelt het bedrijf al jaren gegevens zoals geboortedata, telefoonnummers en e-mailadressen, maar ook gevoelige informatie zoals seksuele voorkeuren, religieuze overtuiging en zelfs biometrische gegevens om gericht advertenties te kunnen tonen.  \n  \nVoor de zomer legde de Consumentenbond samen met de stichting Take Back Your Privacy al een claim neer bij het bedrijf. Gesprekken die hierna volgden liepen volgens de bond op niets uit, waardoor nu niets anders rest dan naar de rechter te stappen.  \n  \nDe twee partijen willen dat TikTok stopt met het illegaal verzamelen van persoonsgegevens en eisen een vast bedrag per kind dat varieert van 1000 tot 1500 euro. ,,TikTok heeft op schandalige wijze misbruik gemaakt van soms nog heel jonge kinderen. Het heeft ze misleid, hun privacy geschonden en over hun rug grove winst gemaakt'', aldus Consumentenbond-directeur Sandra Molenaar. ,,Pure uitbuiting, die gecompenseerd moet worden. En wel op een manier die ook afschrikkend werkt voor andere bedrijven die hetzelfde doen.'' In totaal loopt de claim op tot 2 miljard euro.\n\nOnderscheid\n\nTikTok deed lange tijd relatief weinig om de privacy van minderjarige gebruikers te beschermen. De app maakte geen onderscheid tussen volwassen gebruikers en kinderen, waardoor hun privégegevens zoals kijkgedrag, interesses en hun namen op dezelfde manier werden verwerkt. TikTok liet eerder weten dat het bedrijf er veel aan doet om de veiligheid van jonge gebruikers te garanderen. In januari kwam er een nieuw privacybeleid. Zo zouden accounts van gebruikers tussen de 13 en 15 jaar standaard op privé worden gezet. Onbekenden kunnen hun video's niet automatisch zien. Moderators weren daarnaast ongepaste video's en gebruikers kunnen aanstootgevend materiaal rapporteren.  \n  \nDe appbeheerder schorst ook iedere gebruiker die jonger dan 13 jaar blijkt te zijn. Maar omdat alle privacymaatregelen relatief nieuw zijn, richten veel rechtszaken zich op de onrechtmatige dataverzameling bij kinderen tussen 2018 en 2021.","intensity":0,"negativity":0,"cluster_id":31,"similar_texts":"text350"},{"id":"26","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/20/1","title":"Cyriel Dessers nieuwe sleutel in aanval Slot","text":"Het leven van een voetballer kan soms raar lopen. Cyriel Dessers was dinsdagochtend nog in Madrid, waar hij overeenstemming had met CD Leganés, een club uit de Spaanse tweede divisie.  \n  \nMaar ja, toen belde Feyenoord ineens. Of Dessers (26) zijn rentree wilde maken in de eredivisie, waarin hij eerder actief was voor FC Utrecht en Heracles Almelo? In Rotterdam-Zuid konden ze nog wel een spits gebruiken. Dus snel terug naar België, papierwerk in orde maken en tekenen maar. Om 22.15 uur, vlak voor het sluiten van de transfermarkt, werd het nieuws wereldkundig: Dessers wordt voor een seizoen gehuurd van Racing Genk.  \n  \n\"Het was enorm hectisch\", pufte Dessers gistermiddag nog na in het perscentrum van De Kuip, waar hij werd gepresenteerd met rugnummer 33. \"Ik ben niet alleen blij dat het september is, maar ook blij met waar ik nu ben. Feyenoord gaf mij het beste gevoel.\"  \n  \nEn, even voor de duidelijkheid: Feyenoord nam niet pas dinsdag voor het eerst contact op met Dessers. Er liepen al weken gesprekken. Dat het allemaal zo ad hoc ging, zegt veel over de krappe beurs van Frank Arnesen, de technisch directeur van Feyenoord. Eerst moesten Ridgeciano Haps (Venezia) en Wouter Burger (FC Basel) verkocht worden en reservespits Róbert Boženík (Fortuna Düsseldorf) verhuurd voordat er budget vrijkwam voor Dessers.\n\nTopscorer eredivisie\n\nArne Slot, bezig aan zijn eerste seizoen bij Feyenoord, ziet in de fysiek sterke aanvaller de door hem gewenste versterking. Dessers is bovendien bekend met de eredivisie. Vorig jaar, nadat Dessers bij Heracles Almelo gedeeld topscorer van de eredivisie was geworden, vertrok hij voor vier miljoen euro naar Racing Genk in zijn geboorteland België. \"Mijn concurrent, Paul Onuachu, speelde vorig jaar het seizoen van z'n leven\", vertelt een opgewekte Dessers. \"Hij maakte 33 goals. Ik had de pech dat ik tegen hem moest opboksen. Als je als voetballer alleen maar mag trainen, dan gaat het plezier er een beetje van af.\"  \n  \nAan vertrouwen ontbreekt het echter niet. \"Daarmee zit het eigenlijk wel goed\", stelt Dessers. \"Vorig jaar was mijn eerste seizoen bij een echte topclub. Dat heeft mij wijzer en beter gemaakt. Die ervaring hoop ik hier ook te gebruiken. Ik denk dat ik op dit moment de beste Cyriel Dessers ben die ik zijn kan.\"  \n  \nZijn loopbaan is wat atypisch. Dessers studeerde rechten in Leuven, waar hij genoot van het studentenleven, werd pas op zijn achttiende prof en maakte vorig jaar, als zoon van een Nigeriaanse moeder, zijn debuut voor het Nigeriaanse voetbalelftal. Vanwege het coronavirus speelde hij zijn enige interland zonder publiek in Oostenrijk. \"Dat heeft wel pijn gedaan\", bekent Dessers. \"Ik had gehoopt op een debuut in Lagos (met vijftien miljoen inwoners de grootste stad van Nigeria, red.), in een vol stadion. Laten we hopen dat dat er nog van komt.\"  \n  \nDessers is nog nooit in Nigeria geweest. Wel steunt hij via Common Goal, een liefdadigheidsinstelling waar profvoetballers één procent van hun salaris afstaan voor goede doelen, een jongerenproject in Lagos. \"We proberen jongeren bewust te maken van de ziektes die daar zijn en ze te begeleiden als ze trauma's hebben. Ik hoop ooit zelf die kant op te gaan om het project te bezoeken. Maar goed, eerst maar eens aan de slag bij Feyenoord.\"\n\nLuuk de Jong op huurbasis naar FC Barcelona\n\nDe KNVB registreerde afgelopen zomer 609 transfers. Daarmee was het de rustigste transferwindow sinds 2016, toen er 582 mutaties waren. Meest opvallende transfers op de slotdag waren het vertrek van PSV-verdediger Nick Viergever (Greuther Fürth), FC Utrecht-aanvaller Gyrano Kerk (Lokomotiv Moskou), FC Groningen-middenvelder Azor Matusiwa (Stade de Reims) en PSV'er Mohamed Ihattaren (Juventus, direct verhuurd aan Sampdoria).  \n  \nInternationaal sprong de transfer van Luuk de Jong eruit. Hij wordt door FC Barcelona gehuurd van Sevilla, terwijl Antoine Griezmann op huurbasis terugkeert bij Atlético Madrid. In de Engelse Premier League werd het meeste geld uitgegeven: 1,3 miljard euro. Dat was als gevolg van de coronacrisis wel het laagste bedrag sinds 2015.","intensity":0,"negativity":1,"cluster_id":47,"similar_texts":"text604"},{"id":"27","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/38/1","title":"De 78ste springplank","text":"### Film - REPORTAGE 78ste filmfestival van venetië\n\n'De moeders in mijn films zijn niet allemaal gelijk aan elkaar', waarschuwt Pedro Almodóvar woensdagmiddag, op de persconferentie in het statige festivalpaleis op het Lido in Venetië. De 71-jarige Spaanse cineast verweefde de relatie met zijn eigen moeder al vaak (en fraai) in zijn oeuvre. Nu opent hij het 78ste filmfestival van Venetië met Madres paralelas; daarin treffen we weer andere moeders. 'In mijn eerdere films waren de moeders geïnspireerd op de krachtige vrouwen in mijn leven', zegt de regisseur. 'Maar nu ben ik geïnteresseerd in imperfecte moeders. Moeders die tegenslag ondervinden, moeders die lijden.'  \n  \nNaast Almodóvar zitten Penélope Cruz (47) en Milena Smit (24), de twee voornaamste moeders in Madres paralelas. De film begint met een verzoek van fotograaf Janis (Cruz) aan een forensisch archeoloog, wiens portret ze gevraagd is te schieten: kan hij haar helpen met een officiële opgraving van de burgeroorlogslachtoffers uit haar geboortedorp? De vermoede locatie van het massagraf is bekend, via de overlevering.  \n  \nDat wil de expert wel. Ook verwekt hij een kind bij haar, om vervolgens aan te dringen op een abortus. Janis weigert en treft in de verloskamer van het ziekenhuis een veel jongere, eveneens alleenstaande moeder (Smit, in de pers al Almodóvars nieuwste muze gedoopt). En dan gebeurt er iets onverwachts: een persoonsverwisseling die tot allerlei misverstanden leidt.  \n  \nMogelijk is het enkel Almodóvar gegeven, die koning van het melodrama, om zo'n doorzichtige telenovela-achtige plotwending (we zullen haar niet verklappen) zó onbekommerd en begaafd te verbinden met die Spaanse open wond: het nationale trauma van de burgeroorlog en de vele nog altijd niet aangeroerde massagraven van Franco's slachtoffers. Almodóvar: 'We hebben als land een morele schuld bij de families van de verdwenen mensen. Bij de families van mensen die nog altijd onder de grond liggen, op onwaardige plaatsen.'  \n  \nIn Madres paralelas zijn de vaders afwezig. In het verleden omdat ze de oorlog niet overleefden, in het nu om diverse redenen. En Almodóvar eert de ploeterende alleenstaande vrouw, worstelend met kind en carrière. Zo zien we Cruz' personage ook nog even rondlopen in een T-shirt met 'we should all be feminists' als opdruk.  \n  \nNaast Almodóvars nieuwe film dingen er nog twintig titels mee naar de Gouden Leeuw. En vooral de eerste helft van het festival telt veel aansprekende films van gerenommeerde regisseurs. Zo presenteert Jane Campion haar historisch drama The Power of the Dog, over gemankeerde liefde op een Amerikaanse ranch. En ook van Spencer wordt veel verwacht: een biografische film over Lady Di, die vermoedelijk héél anders zal zijn dan het filmechec Diana uit 2013 (toen met Naomi Watts als de prinses). Regisseur is de eigenzinnige Chileen Pablo Larraín (bekend van Jackie, over Jackie Kennedy) en de door paparazzi opgejaagde prinses wordt nu vertolkt door steractrice Kristen Stewart. Verder is er Paolo Sorrentino, de Italiaanse Oscarwinnaar (La grande bellezza) die zijn eigen Napolitaanse jeugd op film vat in The Hand of God (È stata la mano di Dio). Onder meer de aankoop van Maradona door voetbalclub Napoli komt aan bod, een vormend moment in het leven van de cineast.  \n  \nHet vizier van de filmwereld zal tien dagen lang gericht zijn op Venetië, de stad die huis biedt aan 's werelds oudste filmfestival. Precies een jaar geleden ging het festival ook door, een deels door toeval bepaald mirakel - het viel nét tussen de virusgolven in. Maar toen stonden de filmraderen van de grote studio's nog stil: veel grote en aansprekende producties waren in de wachtkamer gezet vanwege de gesloten bioscopen. En toch lukte het de Italianen, zoals vaker in het afgelopen decennium, wéér om de springplank te zijn voor een titel die vervolgens ook zegeviert bij de Oscars: Chloé Zhao's Gouden Leeuwwinnaar Nomadland, uit 2020. Nu is de verwachting, of hoop, dat de filmindustrie en de bioscopen met Venetië ook echt uit het slop weten te komen. Meteen door de herfst in, dat qua bezoekersaantallen zo belangrijke bioscoopseizoen.  \n  \nProminent uithangbord is de wereldpremière van Denis Villeneuves blockbuster Dune, naar de sf-romanreeks die in de jaren tachtig al eens werd verfilmd door David Lynch. De nieuwe en vanwege het virus eerder uitgestelde versie mag eindelijk van stal en gaat deze maand ook uit in de Nederlandse bioscopen.  \n  \nTegelijk verkeert de dagelijkse festivalpraktijk nog wel in virussferen: de opgehoogde anticoronamuur langs de rode loper is weer present, om te voorkomen dat er te veel mensen naar de sterren komen kijken en zo een potentiële besmettingshaard vormen. Verder went het al: die maskerplicht, het temperatuur meten bij de ingang, de uit veiligheid slechts half gevulde zalen. Het lukte Venetië vorig jaar, dus waarom nu niet?  \n  \nNetflix is sterk aanwezig in de competitie, met de eigen producties The Power of the Dog en The Hand of God. Twee dagen voor festival werd bekend dat het platform in de toekomst meer eigen speelfilmproducties in de bioscopen wil uitbrengen, vanwege de 'culturele impact'. Dat is ook nieuws voor Cannes, dat al jarenlang de poot stijf houdt: wie daar wil deelnemen aan de competitie, moet de film ook een (voldoende lang) bioscoopleven gunnen.  \n  \nArtistiek directeur Alberto Barbero kreeg eerder van bioscoopbonden kritiek vanwege het wel selecteren van films die niet in de bioscopen verschijnen. Hij werd ernaar gevraagd tijdens de openingspersconferentie en zei: 'Ik geloof helemaal niet dat filmtheaters zullen verdwijnen vanwege de streamingplatforms. Er zal overeenstemming komen over een vorm van co-existentie. Maar als filmfestival is het allereerst onze taak om de films onder de aandacht te brengen.'  \n  \nDe jury is klaar voor 'een onderling robbertje vechten', grapt de Zuid-Koreaanse regisseur en juryvoorzitter Bong Joon-ho, die de Gouden Leeuw zal uitreiken. 'En verder: covid zal voorbij gaan, cinema blijft bestaan!'  \n  \nEr dingen geen Nederlandse films mee in de Gouden Leeuwcompetitie en het tweede programma Orizzonti. Wel is Three Minutes: A Lengthening geselecteerd voor het onafhankelijke en prestigieuze Venice Days-programma. De door het Nederlandse Family Affair Films geproduceerde documentaire van filmmaker en journalist Bianca Stigter zoomt in op het enige bestaande filmmateriaal (3 minuten, 16 mm) van een in de Holocaust weggevaagde Joodse gemeenschap in Polen.","intensity":0,"negativity":0,"cluster_id":11,"similar_texts":"text434"},{"id":"28","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/41/1","title":"De veroordeling maakt de kijker op een gewiekste manier bewust van de kneedbaarheid van zijn blik.","text":"De veroordeling  \n  \nDrama  \n★★★★  \nRegie  \n  \nSander Burger  \n  \nMet  \n  \nFedja van Huêt, Yorick van Wageningen, Lies Visschedijk, Mark Kraan, George Tobal, Marike Mingelen.  \n  \n130 min.,  \n  \nin 65 zalen.  \n  \nIn het eerste deel van De veroordeling, over de nog altijd geruchtmakende Deventer moordzaak, weet ook de film het zeker. Niet de tot twaalf jaar gevangenisstraf veroordeelde boekhouder, maar de 'klusjesman' heeft de Deventerse weduwe Wittenberg in 1999 vermoord.  \n  \nDie enge bril, die ontwijkende houding: je zíét dat Michaël de Jong (Yorick van Wageningen) het heeft gedaan. Op Wittenbergs begrafenis strooit hij met daderkennis. Zelfs geliefde Meike Wittermans (Lies Visschedijk) gaat twijfelen.  \n  \nNetwerk-journalist Bas Haan (een uitstekende Fedja van Huêt) heeft aanvankelijk geen oog voor De Jong. Liever openbaart hij de justitiële dwalingen in de zaak dan iemand anders te beschuldigen. Eindelijk gerechtigheid, denkt hij, als Ernest Louwes (Mark Kraan) in 2003 vrijkomt in afwachting van verder onderzoek.  \n  \nWanneer het Bossche gerechtshof begin 2004 het definitieve vonnis uitspreekt, is dat de enige filmscène waarin Louwes, De Jong en De Haan samenkomen. Schrijver en regisseur Sander Burger en coscenarist Bert Bouma tonen het nauwgezet gereconstrueerde tafereel tweemaal, vol nadruk op Louwes' paniek en De Jongs omineuze aanwezigheid: een slim staaltje verdacht maken, dat later nog betekenisvoller zal worden.  \n  \nDe veroordeling is gebaseerd op Bas Haans boek De Deventer moordzaak: het complot ontrafeld (2009). De eerste filmplannen waren er toen al, maar het duurde jaren voordat de financiering rond was. De release werd bovendien uitgesteld vanwege corona.  \n  \nDe veroordeling voelt evenwel zeer actueel, door de focus op nepnieuws en alternatieve feiten. Burger en Bouma bijten zich vooral vast in het mediacircus dat na Louwes' veroordeling losbarstte: opiniepeiler Maurice de Hond wees De Jong toen als dader aan, om hem met zijn website en tv-optredens aan de schandpaal te nagelen. En dat zonder harde bewijzen, stellen de filmmakers, maar via een constante stroom desinformatie.  \n  \nIemand ongefundeerd als dader framen: gewiekst, hoe de in grauwe regentinten gedrenkte film dat eerst ook doet en je zodoende bewust maakt van je eigen, kneedbare blik.  \n  \nDe Hond, díé blijkt de onmiskenbare badguy van De veroordeling. Terwijl Haan contact probeert te leggen met De Jong, ziet deze toe hoe zijn leven door De Honds mediaoffensief wordt verwoest. Van Wageningens vertolking kantelt indrukwekkend: de enge bril verdwijnt, het personage wordt menselijk en kwetsbaar. Ook Visschedijk is sterk, als de vrouw die De Jong blijft steunen.  \n  \nIntussen verschijnt De Hond vooral via sluw gemonteerd archiefmateriaal. Zo wordt hij niet alleen een alomtegenwoordige slechterik, maar staat hij ook letterlijk buiten de stukgeslagen realiteit van zijn slachtoffers.  \n  \nKijk De Jong en Wittermans zitten in hun onderduikcaravan, terwijl ze op tv zien hoe De Hond wordt toegezongen door Claudia de Breij ('Ik weet niet of je fout zit of goed/ maar weet je, Maurice, ik ben blij dat je het doet'): schrijnender kan haast niet, in deze meeslepende, opzettelijk in zijn staart bijtende aanklacht tegen publieke stemmingmakerij.","intensity":0,"negativity":1,"cluster_id":56,"similar_texts":"text760"},{"id":"29","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/34/1","title":"Dessers als alternatief","text":"### Feyenoord haalt extra spits, maar kan de smalle selectie in breedte niet versterken\n\nHet was voor Frank Arnesen een dag van schaken op verschillende borden, van handelen tussen hoop en vrees en van het slikken van teleurstellingen. De technisch directeur van Feyenoord verkocht spelers, Wouter Burger aan FC Basel en Ridgeciano Haps aan het Italiaanse Venezia, en hengelde twee spelers binnen. En toen de kruitdampen waren opgetrokken had hij zoals verwacht Reiss Nelson op huurbasis van Arsenal gehaald en uiteindelijk is de 26-jarige Belg Cyriel Dessers, die voor Nigeria uitkomt, de vervanger van Róbert Bozeník in de Kuip.\n\nVerdediger\n\nIn verdedigend opzicht lukte het Feyenoord niet meer om nieuwe spelers aan te trekken. Micky van de Ven leek even haalbaar, maar de linkspoot van Volendam verkaste toch naar het VfL Wolfsburg van trainer Mark van Bommel. De Kroaat Domogaj Bradaric, linksback bij de Franse club Lille, bleek volgens Arnesen toch te duur. De Noor Fredrik André Bjørkan van FK Bodø/Glimt kon evenmin worden losgeweekt bij zijn club. Nick Viergever verkaste naar de Bundesliga, in de Kuip was niet iedereen overtuigd dat hij moest komen.  \n  \nDat betekent dat de spoeling defensief bij Feyenoord bijzonder dun is. Ter illustratie: toen de laatste dag voor de transferdeadline aanving, had trainer Arne Slot met Senesi, Hendriks, Malacia, Burger en Haps vijf spelers voor handen aan de linkerkant in het verdedigingsblok. Slot heeft er na het vertrek van Burger en Haps, die Feyenoord bij elkaar zo'n anderhalf miljoen euro opleveren, nog slechts drie over. Feyenoord moet het de komende maanden duidelijk niet van de breedte van de selectie hebben.  \n  \nAanvallend heeft Slot met Cyriel Dessers en Reiss Nelson wel meer te kiezen, zeker nu ook de Senegalees Aliou Baldé weer speelklaar is. Of Dessers inderdaad de gewenste versterking is, is uiteraard afwachten. Het is geen vangst van uitgekiend scoutingswerk, maar dat heeft uiteraard te maken met het misgrijpen bij veel andere kandidaten. De afgelopen weken vielen de namen van de Ivoriaan Amad Diallo (haakte af toen hij kort voor vertrek naar Nederland geblesseerd raakte), de Oostenrijker Michael Gregoritsch, de Argentijnen Alvaro Barreal (FC Cincinnati) en Valentín Castellanos (New York City FC) en Bas Dost (Club Brugge). Ze kwamen om uiteenlopende redenen stuk voor stuk niet naar Rotterdam.  \n  \nDessers wilde wel naar de Kuip en Arnesen bedong bij Racing Genk meteen een optie tot koop op de spits. De Belg die bij NAC, FC Utrecht en Heracles liet zien weldegelijk doelpunten te kunnen maken, is na dit seizoen voor zo'n slordige vier miljoen over te nemen. Als Fortuna Düsseldorf verder wil met huurling Bozeník, moet de Duitse club hetzelfde bedrag op tafel leggen.\n\nFlinterdun\n\nBlijft het feit dat Feyenoord in één zomer twintig spelers zag vertrekken: Steven Berghuis, Nicolai Jörgensen, Uros Spajic, Robert Bozenik, Christian Conteh, Marouan Azarkan, Achraf el Bouchataoui, Eric Botteghin, Sven van Beek, Lucas Pratto, Bart Nieuwkoop, Nick Marsman, Ramon ten Hove, Leroy Fer, Dylan Vente, Liam Kelly, George Johnston, Luciano Narsingh, Ridgeciano Haps en Wouter Burger.  \n  \nMet Marcus Pedersen, Alireza Jahanbakhsh, Gernot Trauner, Guus Til, Ofir Marciano, Fredrik Aursnes, Francesco Antonucci, Cyriel Dessers en Reiss Nelson kwamen er slechts negen terug naar de Kuip. De simpele rekensom leert dat Feyenoord nu beschikt over een flinterdunne selectie in een seizoen waarin ook nog minimaal zes Europese wedstrijden afgewerkt moeten worden. Voor trainer Arne Slot is het bidden dat zijn selectie tot de winterstop zoveel mogelijk gevrijwaard blijft van blessureleed en schorsingen. En dat terwijl er op fysiek vlak volgens de spelers meer wordt gevraagd dan ooit in de Kuip.","intensity":0,"negativity":0,"cluster_id":73,"similar_texts":"text782"},{"id":"30","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=bc556217d8584f286a29#/pages/32","title":"Dessers vloog terug uit Madrid voor Feyenoord","text":"Dessers vloog terug uit Madrid voor Feyenoord\n\nMet Cyriel Dessers hoopt Feyenoord het extra scorend vermogen te hebben binnengehaald waar de club naar op zoek was in de laatste dagen van de transfertermijn. De Stadionclub plukte de Belgische goaltjesdief weg voor de neus van het Spaanse Leganes. „Ik was al in Spanje voor een transfer naar Leganes, toen Feyenoord belde”, aldus Dessers, die voor één seizoen wordt gehuurd van RC Genk. „Het speelde al wat langer. Ik had vorige week al een goed gesprek gehad met Arne Slot. Maar op de laatste dag van de window werd het allemaal superhectisch. Toen het telefoontje van Feyenoord kwam, heeft dat alles omgegooid. Ik ben superblij dat het is gelukt. Ik had het beste gevoel bij Feyenoord”, aldus Dessers, die onder de indruk is van de historie van zijn nieuwe werkgever. „Het is een supergrote club. Ik liep op het trainingscomplex door de gang en dan zie je: de UEFA Cup gewonnen en de Europa Cup I gewonnen. Misschien wel de eerste herinnering als kind aan een voetbalwedstrijd op tv was de UEFA Cup-finale Feyenoord-Borussia Dortmund met Pierre van Hooijdonk. Als je dat als kind ziet, dan denk je ’dat is speciaal’. Ik kijk er nu naar uit om zelf in het shirt van Feyenoord te gaan spelen.”\n\nDessers werd als topaankoop binnengehaald bij RC Genk maar verloor de concurrentiestrijd van Paul Onuachu, die een ongekend seizoen kende met 35 goals. Dessers wil niet langer de tweede viool spelen. „Als voetballer wil je meer spelen. Als je alleen maar traint, gaat het plezier er toch een beetje vanaf. Ik hoop dat plezier hier weer terug te vinden.”","intensity":0,"negativity":1,"cluster_id":47,"similar_texts":"text408"},{"id":"31","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/1/1","title":"Dieprode cijfers politie, taken staan onder druk","text":"### Miljoenentekort, korpsleiding houdt er een te grote staf op na\n\nAfgelopen maand sprak de politie over een bezuiniging van tussen de 30 en 70 miljoen euro, maar uit een rapport dat deze krant heeft ingezien, blijkt dat het budget veel verder wordt overschreden. In mei leek de politie een tekort van 230 miljoen euro tegemoet te gaan. Na eerdere ingrepen moet nu nog 157 miljoen euro worden bezuinigd.  \n  \nVolgens de korpsleiding is het 'onvermijdbaar' dat dit jaar moet worden ingeteerd op het eigen vermogen. De politie wijt de miljoenentekorten aan onvoorziene kosten, zoals extra investeringen in cybersecurity, personeelszorg en het opruimen van drugslabs en drugsafval.  \n  \nIn juni stelde de politietop een zogeheten Taskforce Ombuigingen aan om bezuinigingsvoorstellen te doen. Die Taskforce stelt vast dat het de politie ontbreekt aan financiële discipline. Te vaak wordt alleen aan de operatie gedacht en blijkt financiële dekking niet aanwezig.  \n  \nDe korpsleiding geeft zelf het slechte voorbeeld door er een te grote staf op na te houden, aldus de Taskforce. Waar in eerste instantie ruimte was voor 350 fte (voltijdbanen), zijn dat er inmiddels 647. Wel blijken verschillende taken onder de staf korpsleiding geschoven die daar eigenlijk niet thuishoren.  \n  \nHet geldgebrek stelt de politie voor grote problemen. Zo schrijft de Taskforce dat het ministerie van Justitie en Veiligheid een verbod op lachgas heeft uitgesteld omdat de politie dat niet kan handhaven.  \n  \nDe bezuinigingsmaatregelen moeten worden genomen terwijl de roep om een hardere misdaadbestrijding na de moord op Peter R. de Vries groot is. ,,Dit is een bijzonder slecht moment om de financiën niet op orde te hebben\", aldus Jan Struijs, voorzitter van politievakbond NPB. ,,Veiligheid gaat volledig in de uitverkoop. Het wordt tijd dat we de burger gaan vertellen wat we niet meer gaan doen. De komende vijf jaar zit de politie onder haar sterkte door uitstroom en onvoldoende instroom.\"  \n  \nDe korpsleiding heeft inmiddels een vacature- en inkoopstop afgekondigd en is in gesprek met het ministerie van Justitie en Veiligheid. In de tussentijd onthoudt ze zich van commentaar.  \n  \nP11","intensity":0,"negativity":1,"cluster_id":70,"similar_texts":"text615"},{"id":"32","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=47aa3936c888e652f0c1#/pages/29","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO \n\nGETTY\n\nIMAGES","intensity":0,"negativity":0,"cluster_id":25,"similar_texts":"text76"},{"id":"33","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/24/2","title":"Drie keer goud op Paralympische Spelen","text":"ParalympicsMarlène van Gansewinkel heeft op de Paralympische Spelen in Tokio goud gewonnen op de 200 meter. Ze veroverde de titel in een tijd van 26,22 seconden.  \n  \nDe Nederlandse en van oorsprong Eritrese wielrenner Daniël Abraham Gebru won goud op de tijdrit in de klasse C5.  \n  \nHandbikers Jetze Plat en Mitch Valize pakten goud op de tijdrit. Voor de 30-jarige Plat was het zijn tweede goud. Zondag won hij de triatlon.","intensity":0,"negativity":0,"cluster_id":63,"similar_texts":"text513"},{"id":"34","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=4be5cffb520a6de4676a#/pages/14-15","title":"Duizenden Californiërs op de vlucht voor bosbrand","text":"Duizenden Californiërs op de vlucht voor bosbrand\n\nMinstens 650 huizen zijn rond Lake Tahoe al ten prooi gevallen aan de ’Caldor vuurzee’ die duizenden mensen dwong een veilig heenkomen te zoeken.\n\nfoto ANP/HH\n\nSACRAMENTO Duizenden inwoners van South Lake Tahoe, in het noorden van de Amerikaanse staat Californië, hebben maandag hun huizen moeten verlaten wegens een grote bosbrand die het stadje van 22.000 inwoners bedreigt. De zogeheten Caldor-brand woedt sinds 14 augustus en heeft al honderden gebouwen en meer dan 700 vierkante kilometer land in de as gelegd.\n\nSouth Lake Tahoe is een populaire toeristenplaats. Het vuur sloot maandag de snelweg af tussen het gebied en de Californische hoofdstad Sacramento, waardoor mensen alleen nog kleinere wegen konden gebruiken om te vluchten. \n\nIn Californië, dat geplaagd wordt door droogte, woeden meerdere bosbranden. De grootste, de Dixie-brand, heeft al bijna 3000 vierkante kilometer land afgebrand.","intensity":0,"negativity":0,"cluster_id":64,"similar_texts":"text539"},{"id":"35","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=5a8331e863a2e221f689#/pages/34","title":"Dumoulin in tijdrit ver achter Bisseger","text":"Dumoulin in tijdrit ver achter Bisseger\n\nWielrennen\n\nTom Dumoulin heeft in de tijdrit van de Benelux Tour niet mee kunnen spelen om de ritzege. De 30-jarige renner van Jumbo-Visma eindigde op een zesde plaats met 23 seconden achterstand op de Zwitserse winnaar Stefan Bisseger. Over een afstand van 11,1 kilometer is dat een groot gat, zeker als je bedenkt dat Dumoulin vorige maand nog zilver op de tijdrit pakte tijdens de Zomerspelen. De Italiaanse ploeggenoot van Dumoulin, Edoardo Affini, eindigde als tweede op 15 tellen van Bisseger, die ook de nieuwe leider is. Kasper Asgreen is op 19 seconden de nummer twee van het klassement.","intensity":0,"negativity":0,"cluster_id":2,"similar_texts":"text105"},{"id":"36","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=ec0d0bd99869617e75e7#/pages/24","title":"Easytoys de koffer in met Christine le Duc","text":"Easytoys de koffer in met Christine le Duc\n\nAudrey van Ham verkoopt haar bedrijf aan Waterland en Easytoys-eigenaar Eric Idema.\n\nfoto ANP/HH\n\nBedrijf achter seksspeeltjes op overnamepad\n\ndoor \n\nEdwin van der Schoot\n\nAmsterdam Pikant fusie- en overnamenieuws: EQOM Group, het bedrijf achter het snelgroeiende seksspeeltjesimperium van Easytoys-oprichter Eric Idema, neemt Christine le Duc over.\n\nIdema is samen met investeringsmaatschappij Waterland bezig om de wereld van seksspeeltjes en erotiek te consolideren. Het bedrijf voert met private equity-financiering een klassieke buy and build-strategie uit en wil in 2025 op een omzet van €500 miljoen uitkomen, vertelt Idema desgevraagd. De bedoeling is niets minder dan het wereldwijde marktleiderschap, en iedereen ’van Noordkaap tot Key West een seksspeeltje op zijn nachtkastje’. \n\nDe Veendammer ondernemer begon in 2007 vanaf zijn zolderkamer met Easytoys. Inmiddels heeft de EQOM Group 300 werknemers en €160 miljoen omzet. \n\nDe overnamemachine wordt met geleend geld gefinancierd, de schulden van EQOM liggen volgens het jaarverslag op afgerond €65 miljoen.\n\nNaast Christine le Duc, dat de afgelopen jaren een herstructurering doormaakte, kocht Idema eerder al Pabo en Beate Uhse op. Daarna fuseerde moederbedrijf EDC Retail met Eropartner, een grote distributeur uit Zwaagdijk. Ook de Noorse marktleider in de verkoop van seksspeeltjes, Kondomeriet, is onderdeel van de overname. \n\nIdema denkt voordelen te kunnen halen uit samenwerking, kennisdeling, en vindt met name de verkoop van lingerie een goede toevoeging aan het portfolio van de groep.\n\nDe afzonderlijke bedrijven houden hun eigen merknaam. „In deze markt draait het om sterke merken, en daar zijn er maar een paar van”, zegt Christine le Duc-directeur Audrey van Ham. Zij en haar partner Erwin Cok namen Christine le Duc in 2017 over uit de boedel van het failliete Beate Uhse. Ze sloten een flink aantal winkels. De verkopen in de resterende winkels in Haarlem, Groningen, Den Haag, Tilburg en Rotterdam daalden tijdens coronatijd, maar de aandeelhouders stelden in het meest recente jaarverslag mede dankzij overheidssteun (salarisdoorbetaling voor de resterende 20 werknemers via de NOW en de TVL) vertrouwen te hebben in de toekomst, zeker omdat de online verkoop ’verdriedubbelde’. \n\nVan Ham heeft haar oog op expansie naar de Belgische, Franse en Duitse markt laten vallen. „Daar is marketingbudget voor nodig. Net als investeringen in een betere webshop.” Vandaar dat ze open staat voor een externe financier. Idema voegt toe: „Christine le Duc moet na 53 jaar de grens over.”\n\nBeursgang\n\nPartner Cok stapt na jarenlange gemengde ervaringen uit de branche. Maar Van Ham blijft directeur van Christine le Duc en treedt toe tot het management van de groep. Van Ham: „Het vrouwelijk perspectief is van meerwaarde.” „De sexual wellness-markt groeit hard en het aandeel vrouwelijke klanten is groot, bij ons 60%. Het is dus belangrijk dat er vanuit en mét de vrouw wordt meegedacht.” \n\nWanneer de beoogde schaal is bereikt, lonkt dan de Amsterdamse beurs? Idema: „Op dit moment speelt dat niet, maar op termijn zou het kunnen.” \n\n’De grens over na 53 jaar’","intensity":0,"negativity":0,"cluster_id":57,"similar_texts":"text479"},{"id":"37","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=13e54de48e9639d1cfda#/pages/1","title":"Easytoys werkt aan pikante overname","text":"Easytoys werkt aan pikante overname\n\ndoor Edwin van der Schoot\n\nUtrecht De wereldmarktleider op het gebied van seksspeeltjes moet binnen afzienbare tijd uit Veendam komen. \n\nHet Easytoys van ondernemer Eric Idema, ooit begonnen op zijn zolderkamer, breidt zijn harem aan overnamepartners – na merken als Pabo en Beate Uhse – uit met Christine le Duc. Dat Nederlandse merk, in 2017 gered uit de failliete boedel van Beate Uhse en nu dus daarmee herenigd, moet na 53 jaar internationaal gaan uitbreiden, aldus Idema. \n\nDe omzet van zijn imperium moet in 2025 zijn aangezwollen tot een half miljard euro, zo stelt Idema die streeft naar ’niets minder dan het wereldwijde marktleiderschap, en iedereen van Noordkaap tot Key West een seksspeeltje op zijn nachtkastje’. \n\nDe koffer in\n\nPagina T25","intensity":0,"negativity":0,"cluster_id":57,"similar_texts":"text688"},{"id":"38","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/34/1","title":"Een-tweetje","text":"### Tv-recensie\n\nNa de eerste golf van emoties rondom de dood van Peter R. de Vries was het bij de opening van het talkshowseizoen tijd voor de vraag: wat nu? Misdaadjournalist Paul Vugts zei zondag bij Jinek dat nu het moment is wat aan narcostaat Nederland te doen: 'Niet wachten tot er weer iemand op de grond ligt en dan met natte ogen zeggen hoe verschrikkelijk het allemaal is.'  \n  \nIn de zeer terugkijkwaardige uitzending vertelde John van den Heuvel dat het er steeds meer op lijkt dat onze overheid bang is voor criminelen, in plaats van andersom. Ook biechtte hij op dat hij met Peter R. gebrouilleerd was over diens besluit vertrouwenspersoon te worden van kroongetuige Nabil B. Maar: 'Als iemand zich niet wil laten beveiligen, kun je niet van de overheid verwachten dat ze dat toch doen.' Volgens advocaat Peter Schouten was beveiliging geen kwestie van alles of niets en deugde het hele systeem rondom kroongetuigen niet. Zijn collega Onno de Jong pleitte voor onderzoek naar corruptie in Nederland.  \n  \nOok Royce de Vries (zoon van), die dinsdagavond aanschoof bij Khalid & Sophie om 'voor het eerst' zijn verhaal te doen, wilde breder onderzoek. 'Niet alleen mijn vader is vermoord, er zijn ook twee andere onschuldige mensen vermoord', zei hij. 'Naar mijn mening is er dan structureel iets mis.'  \n  \n'Royce, wij kennen elkaar goed, misschien goed om op te merken', zei debuterend presentator Khalid Kasem. Het stel was namelijk partner in het advocatenkantoor De Vries & Kasem. Daarnaast werd Kasem begin dit jaar nog verdacht van het lekken van informatie naar de organisatie van Ridouan Taghi, waarvoor geen bewijs werd gevonden. Er speelde kortom erg veel, te veel, mee op de achtergrond, wat een niet af te schudden gekunstelde sfeer opleverde. Misschien was Berthie Verstappen uitgenodigd (moeder van de vermoorde Nicky Verstappen) om de suggestie van een knus een-tweetje af te zwakken - veel vragen werden haar niet gesteld.  \n  \nRoyce de Vries vertelde intussen trefzeker en oprecht, hij wist precies wat hij kwijt wilde - pakweg hetzelfde als een half uur eerder bij RTL Boulevard. Hij zei dat zijn vader 'tot bepaalde hoogte' beveiliging had geweigerd: 'Hij wilde geen persoonsbeveiliging. Dan moet je een week van tevoren je agenda delen.' Hij vertelde over de schok van de aanslag, hun hechte band, de tatoeage die ze beiden hadden, en de afscheidsbrief die zijn vader hem en zus Kelly had geschreven, voor het geval dat.  \n  \nKasem deed daarbij weinig om zijn vriend richting onverwachte ontboezemingen of emoties te dirigeren. Voor Kasem, die nog in zijn rol kan groeien, was het een gammel, non-journalistiek debuut, voor Royce de Vries bood het gelegenheid het verhaal op zijn voorwaarden te vertellen. Want dat zou je bijna vergeten: de kijker heeft geen recht op de tranen van nabestaanden.","intensity":0,"negativity":0,"cluster_id":71,"similar_texts":"text9"},{"id":"39","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/34/2","title":"Eenmaal op het veld blijkt de beleefde Haaland geen moment onder de indruk van Van Dijk","text":"Noorwegen-Nederland eindigde onbeslist, maar het onderlinge duel Erling Haaland-Virgil van Dijk werd in Oslo toch echt gewonnen door de Noorse spits. Het was negentig minuten oppassen, achterom kijken en billenknijpen voor Oranje.  \n  \nNoorwegen-Nederland was amper drie minuten onderweg, of Erling Haaland was al als het klassieke tekenfilmfiguurtje Roadrunner de ruimte in gesprint, diagonaal uit de rug van éérst Stefan de Vrij en daarna Virgil van Dijk.  \n  \nEen doodsimpele lange bal van centrumverdediger Stefan Strandberg was voldoende om aan te tonen wat we al wisten: op de snelheid van Haaland staat geen maat. Ook niet voor het toch gerenommeerde verdedigingsduo van Oranje, gelauwerde spelers bij Liverpool en Internazionale.  \n  \n,,We moeten de passlijn naar Haaland blokkeren. Probleem opgelost\", zei bondscoach Louis van Gaal vooraf.  \n  \nDat klonk best eenvoudig, maar de praktijk bleek in Oslo veel weerbarstiger. Het recept van de thuisploeg oogde misschien banaal, maar ook uiterst effectief. Oranje werd in een fuik gelokt, en bij iedere balverovering begonnen de Noren meteen als gekken te rennen, met Haaland voorop.  \n  \nHet oogt misschien niet verfijnd, maar met dit fenomeen in de spits is zelfs zo'n speelstijl een meeslepende belevenis. De ongekende power, dat excentrieke blonde hoofd, die bijna Playstation-achtige versnellingen, de reuzenstappen: je zit elke keer met ingehouden adem te kijken. De opwinding galmde door het Ullevaal-stadion.  \n  \nOok na een kwartier bleek de 'passlijn' richting de spits weer niet feilloos afgesloten, toen Haaland vrij opdook voor Justin Bijlow - en op de keeper stuitte. En na twintig minuten spelen was het alsnog raak, toen Haaland sluw bleef hangen in de rug van Van Dijk bij een afgeslagen corner. Cody Gakpo vergat te 'stappen' en Haaland handelde razendsnel, met de Oranje-aanvoerder vergeefs glijdend in zijn rug: 1-0.  \n  \nNa 63 minuten werd Oranje domweg gered door de paal, na wéér zo'n machtige sprint van Haaland, deze keer kansloos verloren door De Vrij. Bijna achteloos haalde de Noor snoeihard uit, zuiver en doelgericht. Woest reageerde hij op zijn gemiste kans, om kort daarna alweer de hoogste versnelling aan te zetten. ,,De beste verdediger ter wereld'', had Haaland nog beleefd over Van Dijk gezegd. Maar eenmaal op het veld bleek hij geen moment onder de indruk.- Sjoerd Mossou","intensity":0,"negativity":0,"cluster_id":27,"similar_texts":"text220"},{"id":"40","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/38/1","title":"Elke blessure is nu een probleem","text":"### Arne Slot moet met zo'n smalle selectie aan de slag dat iedere absentie zich zal laten voelen bij Feyenoord\n\nFrank Arnesen pakte meteen na het verstrijken van de transferdeadline het vliegtuig naar zonniger oorden. De Deense technisch directeur van Feyenoord was er derhalve niet bij toen de technische staf gisteren op trainingscomplex 1908 bij elkaar kwam. Of Arne Slot chagrijnig was over de verrichtingen in de transferperiode? De trainer liet zich nog niet uit over de selectie. Maar dat die flinterdun is, zal hem zorgen baren.  \n  \nSlot creëerde in de korte periode dat hij is neergestreken in de Kuip een stemming alsof iedereen op veren liep. Dat was knap. Natuurlijk verwacht niemand van de fanatieke achterban een landstitel, maar het gevoel dat er met het nieuwe elan en de frisheid misschien al snel een flink deel van de achterstand op PSV en Ajax kon worden afgeknabbeld, was er wel degelijk.  \n  \nMaar nu de kruitdampen zijn opgetrokken en er sinds afgelopen seizoen liefst 21 spelers zijn vertrokken en er slechts negen nieuwe jongens bij zijn gekomen, is het eerder de vraag of Feyenoord wel in staat is om AZ en Vitesse te achterhalen. Qua basiselftal doen de Rotterdammers waarschijnlijk niet onder voor de twee clubs die vorig jaar boven Feyenoord op de ranglijst wisten te finishen, maar Feyenoord zal heel veel moeite hebben om blessureleed en schorsingen op te vangen.  \n  \nAls Slot dezelfde strenge blik op de jeugdspelers zou hanteren als zijn voorganger Dick Advocaat, dan heeft Feyenoord straks maar een paar wisselspelers op de bank zitten. Dat kun je ook uitleggen als het feit dat de lat iets lager is gelegd in de Kuip.  \n  \nIn Rotterdam waren er gisteren geen beleidsbepalers om voor uitleg of een toelichting te zorgen. Alleen Cyriel Dessers, de bij Genk weggeplukte spits, was er om te vertellen dat Feyenoord zo fris voor de dag komt dit seizoen en dat hij graag deel uit wil maken van een proces. ,,Er is hier iets aan het gebeuren met een nieuwe coach en een frisse speelstijl\", zegt Dessers.  \n  \nDat zal zo blijven, maar had Feyenoord niet gewoon Ridgeciano Haps en Wouter Burger in de Kuip moeten houden? Ze maken het verschil niet, maar zouden waardevol zijn bij blessureleed in de Kuip. Zeker omdat ook de verdedigers in de jeugd die linksback kunnen spelen (de 19-jarige Quilindschy Hartman en de 17-jarige Jayden Candelaria) behoorlijk geblesseerd zijn.  \n  \nIn en rond 1908 is de uitleg: die 1,5 miljoen die Basel en Venezia samen hebben neergeteld voor Haps en Burger was echt nodig om Reiss Nelson en Cyriel Dessers naar Rotterdam te kunnen halen. ,,Dit was het, meer was er financieel niet mogelijk\", laat een welingevoerde bron in de Kuip weten. De club heeft natuurlijk ook nog te maken met de naweeën van de keiharde financiële verliezen door de coronapandemie.\n\nVan de Ven\n\nMaar hoe kan het dan dat Feyenoord zich op de valreep nog meldde voor Micky van de Ven van Volendam terwijl duidelijk was dat daar minimaal drie miljoen euro voor op tafel had moeten komen? Geld was er toch niet? Van de Ven blijkt al veel langer op het lijstje te staan en Feyenoord wilde een ingewikkelde constructie verzinnen waar het geld dat moest worden uitgegeven als een prima investering voor de toekomst moest worden beschouwd. Maar dat kon echt alleen bij spelers die in de ogen van de technische eindverantwoordelijken snel in marktwaarde zouden gaan stijgen. Daardoor kwam de paar ton die PSV voor routinier Nick Viergever wilde hebben niet op tafel: geen restwaarde, niet breed gedragen, dus geen geld.  \n  \nMaar de besparing op het salarisbudget na het vertrek van liefst 21 spelers dan? Ooit haalde Feyenoord Luis Sinisterra naar Rotterdam puur omdat algemeen directeur Jan de Jong het salarisbudget zo wist in te krimpen dat er 1,8 miljoen euro vrij kwam om de Colombiaan te kopen. Dus geen transferbudget, maar gefinancierd door het vrijgekomen salarisbudget te benutten.  \n  \nMet het vertrek van Steven Berghuis en Nicolai Jørgensen, die een salaris richting de twee miljoen euro verdienden, kwam er veel geld vrij. Leroy Fer, Eric Botteghin, Uros Spajic, Sven van Beek en al die andere kwijtgespeelde salarissen bij elkaar opgeteld loopt toch ook in de miljoenen?  \n  \nDaar staat, zo stellen bronnen in de Kuip, tegenover dat diverse spelers hun contracten hebben verlengd tegen aanzienlijke salarissen. Dat slokte veel van het salarisbudget op. Een nieuw contract maakt ze natuurlijk geen andere spelers, maar ze vertegenwoordigen nu wel een veel hogere marktwaarde.  \n  \nEn juist dat aspect zat de laatste dagen steeds in het achterhoofd van de volledige directie én de technisch directeur. Justin Bijlow, Tyrell Malacia, Lutsharel Geertruida, Fredrik Aursnes, Marcus Pedersen, Orkun Kökçü, Luis Sinisterra, Marcos Senesi en later eventueel Antoni Milambo en Lennard Hartjes. Het kapitaal staat nu op het veld, een lucratieve verkoop moet straks eindelijk geld in het laatje brengen van financieel directeur Pieter Smorenburg. Als dat gebeurt, dan roert Feyenoord zich wel een keer goed op de transfermarkt.  \n  \nHoe dan ook, Slot zal deze week met zweet in de handen de verrichtingen van zijn vele internationals bekijken. Want elke blessure zal zich doen voelen bij Feyenoord. Blijkbaar onvermijdelijk door de penibele financiële situatie in Rotterdam Zuid.\n\nachtergrond","intensity":0,"negativity":1,"cluster_id":73,"similar_texts":"text702"},{"id":"41","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/17/1","title":"Elke Texaan is nu lid van de abortuspolitie","text":"Op slag van middernacht knepen Texaanse bestrijders van abortus zich gisteren in de arm: het was ze gelukt. Een zwangerschap beëindigen was in hun staat zo goed als onmogelijk geworden, dankzij een wet die iedere Texaan lid maakt van de abortuspolitie. Een verzoek aan het Amerikaanse Hooggerechtshof om dat te voorkomen was onbeantwoord gebleven.  \n  \nKlinieken in de staat hielpen dinsdag nog honderden vrouwen, maar konden gisteren niets meer voor hen doen.  \n  \nDe nieuwe wet verbiedt een abortus als de hartslag van de foetus waarneembaar is. Doorgaans is dat na zes weken het geval. Vaak komen vrouwen er pas later achter dat ze zwanger zijn. Tot nu toe ging het in Texas bij meer dan 85 procent van de abortussen om een zwangerschap die al langer duurde.  \n  \nDirecteur Amy Hagstrom Miller van Whole Woman's Health, een bedrijf dat vier klinieken in Texas heeft, zei dat die zich aan het verbod zullen houden, en dat ze misschien helemaal geen zwangerschappen meer zullen afbreken. \"De enige manier om mijn team te beschermen is om geen abortussen meer te doen\", zei ze tegen tijdschrift The New Republic. \"Want zelfs als we de wet op zijn allernauwkeurigst volgen, dan nog kunnen mensen ons ervan beschuldigen dat we haar schenden.\"  \n  \nDat levert voor de klinieken en het personeel grote risico's op. Want de nieuwe wet laat het aan burgers over om het verbod af te dwingen. Iedereen kan in Texas naar de rechter stappen als hij of zij denkt te weten dat daar een illegale abortus is verricht. De betrokken vrouw kan niet worden aangeklaagd, maar wel de arts, een hulpverlener die haar bijstaat (zelfs na een verkrachting) of degene die haar naar de kliniek rijdt (zelfs de echtgenoot). Er zijn al tiplijnen actief.  \n  \nAls een rechter de klacht gegrond vindt, moet de overtreder minstens 10.000 dollar betalen aan de klager, plus diens proceskosten. Maar als de klacht onterecht blijkt te zijn, kan de aangeklaagde de eigen advocatenkosten niet terugvorderen. Daarmee hangt een financieel zwaard van Damocles boven het hoofd van iedereen die zelfs maar zijdelings bij abortus in Texas betrokken is. Klinieken in Texas hebben de afgelopen tijd al personeel om die reden zien vertrekken.  \n  \nDe verwachting is dat de meeste vrouwen die ongewenst zwanger zijn, nu naar een kliniek buiten de staat zullen gaan - als ze dat kunnen betalen en er de vrije dagen voor kunnen opnemen.  \n  \nTexas is niet de eerste staat die abortus verbiedt na de eerste 'harteklop', maar tot nu toe zijn dergelijke wetten steeds door rechters ongeldig verklaard. Landelijk geldt nog steeds het criterium dat het Hooggerechtshof in 1992 vaststelde: tot de foetus levensvatbaar is, ongeveer 24 weken, is abortus toegestaan.  \n  \nMaar door de bijzondere manier waarop Texas het verbod laat afdwingen, hoopt de staat dat federale rechters, inclusief het Hooggerechtshof, er hun tanden op stukbijten.  \n  \nEen aantal organisaties heeft bij een federale rechtbank een zaak aangespannen tegen de Texaanse rechtbanken, om die te dwingen de wet te negeren. Maar of die juridische manoeuvre zich verdraagt met de Amerikaanse grondwet, is maar helemaal de vraag.  \n  \nGezien het stilzwijgen - in ieder geval tot gisteravond - van het Hooggerechtshof, lijkt het antwoord daarop voorlopig nee. Dat daardoor nu in Texas vrouwen die een abortus nodig hebben bijna steeds datzelfde antwoord krijgen, daarvan zal vermoedelijk een meerderheid van dat hof niet wakker liggen. Het heeft de afgelopen jaren, in een periode dat Donald Trump president was en de Republikeinen de meerderheid hadden in de Senaat, een veel conservatievere samenstelling gekregen.  \n  \nTegenstanders van het recht op abortus vlassen erop dat het Hof met dat recht korte metten zal maken. Als blijkt dat ze dat doel in Texas al hebben bereikt, zullen andere conservatief geregeerde staten snel volgen.","intensity":0,"negativity":1,"cluster_id":34,"similar_texts":"text537"},{"id":"42","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/1/1","title":"EU wil opvang Afghanen in regio, maar stuit op muur","text":"De Europese Unie zit met de handen in het haar: enerzijds eist ze dat de Taliban Afghaanse vluchtelingen veilige doorgang naar het buitenland verlenen, maar tegelijkertijd wil ze voorkomen dat die vluchtelingen naar Europa komen. De EU liet dinsdagavond weten dat alle 27 landen 'vastberaden' zijn samen te werken om een 'herhaling van ongecontroleerde, illegale migratiebewegingen' te voorkomen.  \n  \nPremier Mark Rutte benadrukte op bezoek bij de Franse president Emmanuel Macron in Parijs: \"Het laatste wat je wilt is een herhaling van wat gebeurde in 2015 en 2016 met de Syrische vluchtelingencrisis\".  \n  \nDe opvang van de Afghanen zou 'met name in de regio' moeten plaatsvinden, en de EU zou bereid zijn om een miljard euro op tafel te leggen voor acute hulp. Het is dus geen toeval dat op dit moment veel Europese bewindslieden niet op hun ministerie te vinden zijn, maar in die 'regio'.  \n  \nGisteren vloog minister van buitenlandse zaken Sigrid Kaag naar Qatar voor een ontmoeting met haar Qatarese en Duitse ambtsgenoot. Daar is ook 'een eerste ontmoeting op ambtelijk niveau' geweest met vertegenwoordigers van de Taliban, aldus de minister. Het is niet bekend waar dat gesprek over ging. Daarna vloog Kaag meteen naar Pakistan, waar ze die avond besprekingen had.  \n  \nPakistan is een van de landen die de EU als mogelijke opvangplek van Afghanen ziet. Maar dat land zit niet te wachten op nieuwe vluchtelingen. Pakistan houdt de grenzen met Afghanistan grotendeels dicht, en het kleine aantal Afghaanse vluchtelingen dat door Pakistan is toegelaten wordt opgevangen door hun familieleden. Pakistan heeft sinds de laatste crisis begon geen enkele Afghaan vluchtelingenstatus toegekend.  \n  \nDe Pakistaanse buitenlandminister Shah Mahmood Qureshi zei dinsdag tijdens een ontmoeting met zijn Duitse collega bovendien dat zijn land geen mogelijkheden ziet voor het opnemen van vluchtelingen. Hij stelde dat Pakistan in de afgelopen decennia al meer dan 3 miljoen Afghaanse vluchtelingen heeft opgevangen en dat het land heeft geholpen bij de evacuatie van meer dan 10.000 buitenlanders uit Afghanistan. De EU moet vooral voorkomen dat Afghanistan 'economisch instort', aldus de minister. Zo'n instorting zou de vluchtelingencrisis alleen maar vergroten.  \n  \nDe noordelijke buurlanden van Afghanistan zijn nog strikter: zij willen helemaal geen Afghanen hebben. Oezbekistan heeft weliswaar in de laatste weken zo'n vierhonderd Afghanen opgenomen, maar zoekt nu vooral naar mogelijkheden om hen weg te sturen - vorige week werden 150 vluchtelingen teruggestuurd naar Afghanistan na onderhandelingen met de Taliban. Het toelaten van meer vluchtelingen lijkt dus onbespreekbaar.  \n  \nTadzjikistan wil ook niets weten van het opvangen van meer vluchtelingen en heeft gisteren met de Amerikanen een deal gesloten om de grensbewaking juist verder op te voeren. Buurland Turkmenistan weigert ook vluchtelingen en voert daarvoor gezondheidsredenen aan: het land wil geen nieuwe coronagevallen binnenhalen.  \n  \nEen ander land waar Afghanen heen zouden kunnen is Iran, maar ook dat land is niet bereid om een nieuwe vluchtelingenstroom op te vangen. Iran heeft al 780.000 Afghanen opgevangen en er zijn naar schatting nog eens 2 miljoen ongedocumenteerde Afghanen in het land. Iran zal zeker niet bereid zijn om Europa te hulp te schieten, ook niet voor geld.  \n  \nToch zijn er inmiddels veel Afghanen Iran binnengekomen de afgelopen weken, maar veel van hen zijn op doortocht naar Turkije. Dat land is momenteel bezig om een muur aan de grens te bouwen om Afghanen tegen te houden. Turkije vangt zelf al meer dan 3,6 miljoen Syrische vluchtelingen op en heeft te maken met groeiende onvrede over het vluchtelingenbeleid van de regering.  \n  \nvandaag 6|7  \n  \nTurkije zet zich schrap\n\nIn het kort\n\nDe EU zou een miljard euro willen betalen voor opvang van Afghanen in de regio  \n  \nMinister Kaag had een eerste ontmoeting met de Taliban  \n  \nLanden in de regio zijn niet bereid vluchtelingen uit Afghanistan op te nemen","intensity":0,"negativity":1,"cluster_id":17,"similar_texts":"text18"},{"id":"43","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/35/2","title":"Europese Literatuurprijs gaat naar Saša Stanišić","text":"De Europese Literatuurprijs 2021 gaat naar de Bosnisch-Duitse schrijver Saša Stanišić voor zijn roman Herkomst. Ook zijn Nederlandse vertaler Annemarie Vlaming wordt bekroond.  \n  \nDe prijs, die dit jaar voor de elfde keer wordt uitgereikt, is een onderscheiding voor de beste Europese roman die het afgelopen jaar in Nederlandse vertaling is verschenen. De schrijver ontvangt 10 duizend euro, de vertaler 5 duizend euro.  \n  \n'Een liefdevol familieverhaal én een moderne en tragische Europese geschiedenis', aldus de jury over Herkomst. Ze werd geraakt door 'de heel zorgvuldige, speelse zoektocht naar wat nu het wezen van onze identiteit uitmaakt. Wat 'herkomst' eigenlijk is.' Steeds blijkt die te vinden 'in de verbindingen tussen mensen, in de verbinding met taal, en in het grote en ontroerende vermogen van de mens om zich altijd en opnieuw te hechten, terug te grijpen, en het losgeraakte verleden (...) weer vast te maken aan het heden'.  \n  \nVertaler Annemarie Vlaming heeft de 'sprongen en lichtheid' die Stanišić' schrijven kenmerken feilloos overgebracht uit het Duits. 'De scherpe woordgrappen en snelle, puntige, erg eigen behandeling van de taal vallen zonder enige moeite samen met het verhaal.'  \n  \nDe autobiografische roman Herkomst, in 2019 bekroond met de belangrijke Deutscher Buchpreis, gaat over de jeugd van de schrijver in voormalig Joegoslavië, zijn vlucht naar Duitsland begin jaren negentig en het leven tussen twee culturen. Stanišić 'stelt boeiende vragen over afkomst, zonder duidelijke antwoorden te geven', schreef de Volkskrant. Hij associeert erop los en lijkt soms zelf even het spoor bijster. 'Het boek wordt er alleen maar beter van.'  \n  \nDe andere nominaties voor de Europese Literatuurprijs waren De jaren van Annie Ernaux (vertaald door Rokus Hofstede); Meisje, vrouw, anders van Bernardine Evaristo (vertaald door Lette Vos), Langs de rivier van Esther Kinsky (vertaald door Josephine Rijnaarts) en De reparatie van de wereld van Slobodan Šnajder (vertaald door Roel Schuyt).  \n  \nDe uitreiking door juryvoorzitter Manon Uphoff vindt plaats op 6 november tijdens het festival Crossing Border in Den Haag.","intensity":0,"negativity":1,"cluster_id":9,"similar_texts":"text401"},{"id":"44","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/8/1","title":"Europese Unie wil vluchtelingen op afstand houden","text":"Terwijl de Taliban de Amerikaanse aftocht vieren en de evacuatieluchtbrug ten einde is, komen andere vluchtroutes uit Afghanistan in beeld. Buurlanden als Pakistan spelen daarbij de hoofdrol. Zij moeten de Europese Unie helpen een nieuwe vluchtelingencrisis te voorkomen.  \n  \nVoor minister Sigrid Kaag van Buitenlandse Zaken woensdag even geen onderhandelingen over vastgelopen formatiegesprekken maar over Afghanistan. Ze is in de Pakistaanse hoofdstad Islamabad om met de regering van premier Imran Khan te praten over het belang van veilige vertrekroutes voor achtergebleven evacués en andere vluchtelingen en over opvang in de regio. Kaag is niet de eerste Europese minister in Islamabad, haar Duitse collega Heiko Maas ging haar dinsdag voor.  \n  \nMaas en Kaag brengen de boodschap over namens de hele Europese Unie. De EU wil geen ongecontroleerde komst van vluchtelingen vanuit Afghanistan, en overweegt 1 miljard euro vrij te maken voor de opvang van Afghanen in landen als Pakistan en Iran. Het blok ving sinds 2015 al zeker 750.000 Afghanen op, en wil geen herhaling van de Syriëcrisis, toen een chaotische exodus leidde tot interne ruzies en politieke winst voor extreemrechts.\n\nDoorgangsland\n\nToch zal die opvang in de regio niet zo simpel zijn. Pakistan, het belangrijkste doorgangsland, zegt dat het anders dan na de Sovjetinvasie in de jaren tachtig niet veel nieuwe Afghaanse vluchtelingen kan opvangen. Het land dreigt ook al maanden helemaal geen vluchtelingen te zullen toelaten. Ze moeten maar met steun van de UNHCR en andere internationale hulporganisaties langs de Afghaanse grens worden gehuisvest.  \n  \nDe Pakistaanse minister van Buitenlandse Zaken Shah Mahmood Qureshi zei het dinsdag na afloop van de gesprekken met zijn Duitse collega Maas nog eens klip en klaar: Pakistan heeft afgelopen veertig jaar meer dan 3 miljoen vluchtelingen opgevangen, en kan het niet meer aan.  \n  \nQureshi spoorde de internationale gemeenschap meteen fijntjes aan een economische ineenstorting in Afghanistan te voorkomen. Nog meer chaos en een nieuwe exodus zijn immers niet in het belang van vrede en stabiliteit in de regio en wereldwijd. Het leek wel een uitnodiging tot een nieuwe Turkijedeal, de afspraak waarbij Turkije in 2015 in ruil voor miljarden euro's hielp om Syrische vluchtelingen buiten de EU te houden.  \n  \nZo'n Turkijedeal zou Pakistan op het eerste gezicht niet onwelkom zijn. Want de regering-Khan wil behalve een bevriende islamitische regering in Kabul (die de Afghaanse economie overeind houdt zodat er niet nog meer vluchtelingen en migranten naar Pakistan komen) vooral ook goede relaties met de VS en met name de EU.\n\nHumanitaire luchtbrug\n\nPakistan-analist Abdul Basit van de Rajaratnam School of International Studies in Singapore gelooft echter niet dat Pakistan een Turkijedeal nastreeft. Pakistan verwacht wel finan- ciële en logistieke hulp bij de opvang, bijvoorbeeld via de UNHCR. En het is, zegt Basit, bepaald niet uitgesloten dat Islamabad de 'vluchtelingenkaart' zal gebruiken om voordelen te bedingen bij de EU, zoals ruimere exportquota voor zijn producten of steun in zijn strijd tegen de FATF, de internationale financiële waakhond tegen witwassen en terreurfinanciering.  \n  \nOm internationale goodwill te kweken zet Pakistan zich, in aansluiting op zijn rol bij de luchtbrug vanuit Kabul, vast in voor een humanitaire luchtbrug van de Wereldgezondheidsorganisatie. Het stelde het vliegtuig beschikbaar dat maandag vanuit Dubai medicijnen invloog naar Mazar-e-Sharif, het eerste medische transport sinds de machtsovername.  \n  \nHet aantal vluchtelingen lijkt intussen tot nu toe mee te vallen. De massale exodus die na de aanslagen van vrijdag werd gevreesd bleef uit. Ondanks Pakistans dreiging de grens geheel af te sluiten kunnen er volgens de BBC nog steeds mensen passeren, hoewel officieel alleen met Pakistaanse papieren of vanwege medische behandeling. Maar de mensensmokkelaarsroute werkt natuurlijk ook. Volgens The Guardian zijn er zeker 10.000 sjiitische Hazara naar Pakistan gevlucht, waar ze in Quetta bivakkeren in moskeeën en trouwhallen.","intensity":0,"negativity":0,"cluster_id":17,"similar_texts":"text574"},{"id":"45","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/38/3","title":"Excelsior en Been herenigd","text":"Mario Been (57, foto) keert terug bij Excelsior, de club waar hij zijn spelersloopbaan afsloot en zijn trainerscarrière begon. Been gaat in Kralingen aan de slag als bestuurslid technische zaken. Hij is daarmee de opvolger van Robin van Galen, die wegens drukte zijn taken neerlegt.","intensity":0,"negativity":0,"cluster_id":69,"similar_texts":"text605"},{"id":"46","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=624bdb27d0b495398eee#/pages/32","title":"Excelsior neemt Been in de arm","text":"Excelsior neemt Been in de arm\n\nMario Been volgt Robin van Galen op als bestuurslid technische zaken bij Excelsior, de club waar Been ook als speler en trainer actief was. Oud-waterpolocoach Van Galen, die sinds 2018 de technische functie vervulde, stopt bij de Kralingers vanwege drukke werkzaamheden elders. Been speelde in zijn actieve carrière naast Excelsior ook voor Feyenoord, Pisa, Roda JC, Heerenveen en Innsbruck. Hij was assistent- en hoofdtrainer bij Feyenoord en trainde KRC Genk, Fenerbahçe en APOEL Nicosia. „We zochten iemand die weet wat er in de voetbalwereld speelt en de markt goed kent”, aldus voorzitter Bob de Lange. „Mario heeft ook een speciale band met onze club.”","intensity":0,"negativity":1,"cluster_id":69,"similar_texts":"text784"},{"id":"47","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/voetbal-fc-barcelona-huurt-aanvaller-luuk-de-jong-van-sevilla-a4056723#20210901-79782-310","title":"FC Barcelona huurt aanvaller  Luuk de Jong    van Sevilla","text":"FC Barcelona heeft de komst van Luuk de Jong bevestigd. De 31-jarige Nederlandse spits wordt een jaar gehuurd van Sevilla, de club waar hij de laatste twee seizoenen speelde. De Jong stond eerder deze maand ook in de belangstelling van zijn oude club PSV. „Meer dan een club”, refereerde De Jong op Twitter aan de lijfspreuk van FC Barcelona. „Meer dan een eer. Leve Barça .” De Jong is de derde Nederlandse speler bij Barcelona, naast Memphis Depay en Frenkie de Jong. Hij komt in de plaats van de Franse aanvaller Antoine Griezmann, die op huurbasis terugkeert bij Atlético Madrid. Barcelona betaalde in de zomer van 2019 nog 120 miljoen euro voor Griezmann. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021","intensity":0,"negativity":1,"cluster_id":44,"similar_texts":"text511"},{"id":"48","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=37bbef7af6fbd6fd1d23#/pages/30-31","title":"FLINK PAK HUISWERK VAN GAAL","text":"FLINK PAK HUISWERK VAN GAAL\n\nDe levensgevaarlijke Erling Haaland knalt de 1-0 binnen, Virgil van Dijk (l.) Jurrien Timber (r.) komen te laat.\n\nFoto’s ANP/HH\n\nLouis van Gaal met aan elke zijde een assistent. Links Danny Blind, rechts Henk Fraser.\n\n❮❯\n\nOranje mag sterk debuterende doelman Bijlow én de paal dankbaar zijn tegen Noorwegen in Oslo: 1-1\n\nOSLO Het Nederlands elftal moet onder de nieuwe bondscoach Louis van Gaal nog op stoom komen. Het was allemaal niet verheffend tegen Noorwegen: 1-1. In ieder geval liep Oranje door de puntendeling in Oslo geen onherstelbare averij op richting kwalificatie voor het WK 2022 in Qatar. \n\nDaarvoor mocht het de paal en de prima debuterende doelman Justin Bijlow bedanken. Weliswaar werd de goalie eenmaal gepasseerd door de Noorse vedette Erling Braut Haaland, de Feyenoorder voorkwam een tweede treffer van de spits en zag een inzet van de hulk uit Noorwegen op de paal uiteen spatten.\n\nDat had Oranje dus allemaal te duchten van Noorwegen, de nummer 43 van de wereld. Hoewel de roem de wonderboy van Borussia Dortmund was vooruitgesneld deden de Nederlandse internationals te weinig met alle waarschuwingen vooraf. En ook het advies van bondscoach Van Gaal om de toevoer naar de krachtmens te verhinderen, leek niet aan Virgil van Dijk & co besteed.\n\nAl in de derde minuut liet de Noorse spits het centrale verdedigingsduo Van Dijk- Stefan de Vrij z’n hielen zien. Hij pikte een lange pass op uit de achterhoede, maar kwam net niet lekker uit voor het doel van debutant Justin Bijlow. Na een kwartier hetzelfde procedé. De Feyenoord-doelman voorkwam erger met een prima redding.\n\nIn de twintigste minuut ging het alsnog fout. Door een slaapmomentje van Cody Gakpo, die aan de bal zo goed begon. Bij een afgeslagen corner vergat de PSV’er mee te lopen en hief buitenspel op. De Vrij en Van Dijk grepen half in en Haaland liet Bijlow nu wel kansloos: 1-0.\n\nHet zou toch niet? Een reprise van de verloren EK-achtste finale tegen Tsjechië. Of wat Van Gaal en Oranje op de dag af twintig jaar geleden overkwam in Dublin op Landsdowne Road. Toen Nederland werd uitgeschakeld door Ierland voor het WK 2002 in Zuid-Korea en Japan. Nog steeds de zwartste bladzijde van Van Gaals interlandcarrière. \n\nNee, zover liet het Nederlands elftal het niet komen. Het baltempo ging omhoog, in de duels toonden de internationals meer verbetenheid en het lukte Noorwegen niet meer om tot een fatsoenlijke counter te komen. Hulpeloos stond Haaland rond de middenlijn met zijn armen te zwaaien om in de 37e minuut deemoedig het hoofd te buigen.\n\nMet een vlotte combinatie op rechts via Steven Berghuis werd Georginio Wijnaldum op rechts vrijgespeeld. Hij zocht zijn doelpuntenmaatje Memphis Depay, maar vond daarachter Davy Klaassen, die simpel voor de gelijkmaker zorgde. Zijn zesde doelpunt in dienst van Oranje. Daarmee is hij achter Depay (28) en Wijnaldum (25) topscorer. Op het EK kwam Klaassen opvallend genoeg niet van de bank af onder zijn oude clubtrainer Frank de Boer. Van Gaal koos er juist voor om de Ajacied in zijn kracht te laten spelen met een aanvallende rol op het middenveld. Klaassen ging daarom als de brandweer in Oslo.\n\nIn tegenstelling tot Berghuis. Zijn basisplaats bij Oranje had een impuls voor hem moeten zijn in deze moeilijke fase van zijn loopbaan. Sinds zijn overstap naar Ajax is hij geen schim van de Feyenoorder Berghuis. Hoewel hij inmiddels op de bank is beland in Amsterdam, kreeg hij het vertrouwen van bondscoach Van Gaal. Na drie kwartier mocht hij echter inrukken en maakte plaats voor Donyell Malen. Na een uur spelen had de buitenspeler de 1-2 op zijn schoen, maar schoof Malen de bal net naast.\n\nEvenals voor rust had Nederland meer balbezit zonder verder tot grote uitgespeelde kansen te komen tegen de stugge Noren. Van Gaal koos er desondanks niet voor om aanvallend te wisselen. Uit een counter na balverlies van Timber kreeg Haaland nog de beste kans, op aangeven van Martin Ødegaard. De paal voorkwam dat Haaland als beul van Oranje het veld afstapte.\n\nHelaas voor Nederland en de teruggekeerde Van Gaal lukte het ook niemand aan Oranje-zijde om die hoofdrol op te eisen, al kreeg Denzel Dumfries in de slotminuut nog een enorme kans. Na het gelijkspel tegen Noorwegen zullen de twee volgende opdrachten van het drieluik tegen Montenegro en Turkije wel gewonnen moeten worden.\n\nNoorwegen - Nederland 1-1 (1-1). 20\\. Haaland 1-0, 36. Klaassen 1-1. Scheidsrechter: Marciniak (Pol). Gele kaart: Elyounoussi, Thorsby, Ødegaard (Noorwegen), Blind, Malen (Nederland).\n\nNederland: Bijlow; Timber (90. Dumfries), De Vrij, Van Dijk en Blind, Wijnaldum, De Jong en Klaassen, Berghuis (46. Malen), Depay, Gakpo.\n\nScorende Klaassen in zijn kracht gezet \n\nmet aanvallende rol op het middenveld","intensity":1,"negativity":1,"cluster_id":55,"similar_texts":"text473"},{"id":"49","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/fokke-sukke-a4056679#20210901-79782-120","title":"Fokke & Sukke","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":43,"similar_texts":"text395"},{"id":"50","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=08dfeb5da5751e955f60#/pages/1","title":"Formatie van de regen in de drup","text":"Formatie van de regen in de drup\n\nMinderheidsvariant leidt direct al tot gekrakeel \n\nVan onze parlementaire redactie\n\nDen Haag Het einde is in zicht voor informateur Mariëtte Hamer. VVD en D66 mikken op een opvolger die door VVD moet worden aangewezen. Een minderheidskabinet moet door de nieuwkomer worden onderzocht. Maar over dat minderheidskabinet is tussen VVD en D66 nu al gekrakeel.\n\nVVD wil dat het liefst met D66 én CDA gaan proberen. Uiteraard is D66 het daar niet mee eens, daar valt nu te horen dat VVD en CDA het samen maar eens moeten gaan proberen. Daarmee blijft de onenigheid over de invulling van een nieuwe regering dooretteren.\n\nDe minderheidsvariant komt ter tafel nu VVD en CDA hardop hebben gezegd echt niet met twee linkse partijen in zee te willen. En PvdA en GL willen niet zonder elkaar in een kabinet. D66-leider Kaag heeft Gert-Jan Segers (CU) maar weer eens de bons gegeven. Er klinkt ook nog een beetje hoop dat een nieuwe informateur wellicht toch nog een meerderheid aan tafel krijgt. \n\nHet eindrapport van Hamer wordt deze week nog verwacht. \n\nDeuren dicht\n\nPagina T4","intensity":0,"negativity":0,"cluster_id":18,"similar_texts":"text186"},{"id":"51","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/4/1","title":"Frustratie overheerst een formatie die nog niet eens is begonnen","text":"Precies 167 dagen heeft het geduurd. Het aftasten, de gesprekken die maar geen onderhandelingen wilden worden, het eindeloos rondjes om elkaar heen draaien. Maar dan, op dinsdag 31 augustus, spreken Mark Rutte en Wopke Hoekstra zich hardop en glashelder uit: VVD en CDA willen onder geen beding in een kabinet met PvdA én GroenLinks. De rol van de 'linkse wolk' in deze kabinetsformatie is daarmee uitgespeeld.  \n  \nEerder die ochtend voelen Lilianne Ploumen (PvdA) en Jesse Klaver (GroenLinks) aan wat gaat komen. Ze zijn als duo niet gewenst, dat hebben Rutte en Hoekstra al maanden geleden laten blijken. Toch zorgt de definitieve boodschap, eenmaal aan tafel bij informateur Mariëtte Hamer, voor irritatie. \"Stuitend\", noemt Klaver het na afloop. \"Er is vandaag iets heel on-Nederlands gebeurd. Ze hebben geweigerd met ons te onderhandelen over de inhoud, over het klimaat, de woningmarkt, bestrijding van ongelijkheid. Daarmee is de democratie vandaag ook de verliezer.\"\n\nEen van ons is hier te veel\n\nRutte en Hoekstra zijn onvermurwbaar. Vijf partijen in een coalitie is er eentje te veel, vinden ze. VVD en CDA noemen het gevaar van 'freeriders': PvdA of GroenLinks zou in deze situatie tegen een kabinetsplan kunnen stemmen, zonder dat de meerderheid in gevaar komt. En dat zou leiden tot instabiliteit. Bovendien, zeggen bronnen rond de formatie, is de inzet van VVD en CDA om een coalitie te smeden die rust op een kleine meerderheid in de Kamer. Volgens Rutte komt dat het parlementaire debat, met een grotere oppositie, ten goede. CDA-leider Hoekstra zou bovendien niet graag de kleinste partij in een coalitie zijn, met vijftien zetels (mogelijk veertien als Pieter Omtzigt terugkeert en zelfstandig verdergaat). Tot op het laatst hoopten VVD en CDA dat de linkse partijen elkaar los zullen laten, zodat ze met een van hen verder konden onderhandelen.  \n  \nTwee uur later kan er ook een streep door dat vierpartijen-scenario. Het linkse duo houdt vast aan samenwerking, desnoods in de oppositie. D66-leider Sigrid Kaag laat weten definitief niet in een coalitie te willen met ChristenUnie, wat ze onlangs al liet doorschemeren in een kranteninterview. De impasse is compleet, geen van de hoofdrolspelers ziet, ruim vijf maanden na de verkiezingen, een voor de hand liggende uitweg. Alle meerderheidsvarianten kunnen de prullenbak in.  \n  \nVoor GroenLinks betekent het afhaken in de formatie dat ook dertig jaar sinds de oprichting de macht buiten bereik blijft. Niet eerder lonkte de partij zo nadrukkelijk naar regeringsdeelname, zowel in de campagne als in de formatie. Klaver sprak dit voorjaar zelfs over 'klimaatverkiezingen' die hem naar het Torentje moesten brengen. Op 17 maart kromp de fractie van veertien naar acht zetels.\n\nEendrachtig in de oppositie\n\nNu resteert voor het linkse blok een plek in de oppositie, te midden van meer dan tien andere fracties. Vanuit die positie kunnen partijen wel van grote waarde zijn voor een minderheidskabinet, mocht dat er komen. Maar Rutte hoeft niet te rekenen op veel enthousiasme uit linkse hoek.  \n  \nPloumen benadrukt dat VVD en CDA weigeren om in deze formatie inhoudelijk te onderhandelen met links, met als argument dat de onderlinge verschillen heel fors zijn. \"Hoe groot is de kans, denk je, dat rechtse partijen straks met plannen komen waar wij blij van worden?\" GroenLinks vindt 'dat het niet willen praten meer stuk maakt dan alleen deze formatie'. Beide partijen willen hun pas begonnen samenwerking wel verder voortzetten in de oppositie.  \n  \nVolgens ChristenUnie-leider Gert-Jan Segers is een minderheidskabinet nu de meest waarschijnlijke optie. \"Dat zou goed zijn voor de open verhoudingen tussen kabinet en Kamer. Het kan ook bijdragen aan een andere bestuurscultuur.\" Tegelijk geeft Segers een winstwaarschuwing. Zijn partij zal 'geen gedoogpartner, geen vast maatje' worden.  \n  \nDinsdagmiddag, na afloop van het laatste gesprek met Hamer, kunnen Rutte en Kaag nog niets zeggen over het vervolg. Vanwege de situatie in Afghanistan moet de één snel naar de Franse president Macron, de ander richting het Midden-Oosten. Rutte en Hoekstra willen dat Hamer nu het voortouw neemt, maar die zal eerst haar eindverslag moeten maken.  \n  \nDeze formatie - die nog niet eens is begonnen - zal in ieder geval een gooi doen naar de titel van langste formatie ooit. Het record blijft waarschijnlijk in handen van demissionair premier Rutte, die in 2017 voor zijn derde kabinet liefst 225 dagen nodig had.","intensity":0,"negativity":1,"cluster_id":14,"similar_texts":"text388"},{"id":"52","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/18/2","title":"Geen sigaretten op het werk bij Japanse bank Nomura","text":"Medewerkers van de Japanse zakenbank Nomura mogen tijdens werktijd niet roken. Die regel geldt vanaf oktober ook als ze vanuit huis werken. \"Er moet een werkomgeving zijn waarin iedereen gezond is en levendig, zodat medewerkers het beste uit zichzelf kunnen halen\", zo heeft persbureau Bloomberg in een verklaring van het bedrijf gelezen.  \n  \nNomura gaat alle rookruimtes binnen het bedrijf voor het einde van het jaar sluiten. Ook raadt het bedrijf aan om na het roken tijdens lunch of pauzes minstens drie kwartier weg te blijven van kantoor om \"derdehands meeroken\" te voorkomen. De zakenbank gaat daarbij wel uit van wederzijds vertrouwen, de leiding gaat niet controleren of het personeel zich aan het voorschrift houdt.\n\nHulp om te stoppen\n\nHet handelshuis wil zo stimuleren dat medewerkers stoppen met roken. Het percentage werknemers van het bedrijf dat rookt was vorig jaar zo'n 20 en moet tegen 2025 zo'n 12 zijn. Nomura biedt zijn werknemers al sinds 2017 financiële hulp om te helpen stoppen.  \n  \nEr zijn meer Japanse bedrijven die maatregelen nemen om werknemers te ontmoedigen om te roken. Zo verbood snackfoodmaker Calbee medewerkers al in 2018 te roken tijdens werktijd. De gezondheid van het personeel en hun familie werd als essentieel gezien voor de groei van het bedrijf. Voedingsverwerker Ajinomoto heeft werknemers al in 2019 verboden tijdens werktijd te roken.  \n  \nHet Rijksinstituut voor Volksgezondheid en Milieu (RIVM) schrijft op zijn website dat roken veruit de belangrijkste leefstijlfactor is waardoor mensen ziek worden of overlijden, belangrijker dan ongezonde voeding of te weinig bewegen. Ook passief roken, of meeroken, kan volgens het RIVM de gezondheid negatief beïnvloeden. In Nederland zijn rookruimtes vanaf 1 juli 2021 niet meer toegestaan in publieke sectoren en openbare gebouwen. Vanaf 1 januari 2022 geldt dat ook voor rookruimtes in het bedrijfsleven.  \n  \nVerbieden om thuis te roken gaat nog wat ver, maar er zijn in Nederland genoeg werkgevers die een training aanbieden om te stoppen met roken. Er moet eigenlijk verder gekeken worden dan alleen naar het roken, menen veel arbodiensten. Een gezonde leefstijl van personeel is sowieso belangrijk voor werkgevers; daardoor is er minder verzuim en de productiviteit hoger. Ook houden werknemers het werk langer vol.\n\nCampagne\n\nDe arbodienst Arbo Unie is daarom gisteren met een campagne begonnen, Lekker in je Vel, met daarin vooral praktische tips voor werkgevers. Zoals: geef financieel advies bij zorgen over geld. Er zijn uiteraard ook tips voor meer beweging. En er is het advies om een vast koffiemoment te regelen waar een luisterend oor wordt geboden.","intensity":0,"negativity":0,"cluster_id":45,"similar_texts":"text599"},{"id":"53","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=0775afb6cb42596c9587#/pages/6","title":"Geen snelle fix voor gedonder met spaartaks","text":"Geen snelle fix voor gedonder met spaartaks\n\nANALYSE\n\nSpaarders kopen niets voor de pleister van vijlbrief\n\nAl jaren gehaat, de spaartaks van box 3. Er is geen enkele expert meer te vinden die deze vermogensrendementsbelasting waarbij de fiscus rekent met fictieve rendementen, nog een goed idee vindt. De Tweede Kamer wil ervan af, zelfs het kabinet is na jaren om. Vooralsnog blijft het wel betalen geblazen. \n\nHet Verbond van Financiële Beroepsorganisaties doet maar weer eens een oproep om ’oneerlijke’ fictieve rendementen af te schaffen en op basis van werkelijk behaalde rendement te rekenen. In de hele box 3-discussie wordt weleens vergeten dat voor 2017 er een fictief rendement van maar liefst 4% gold. Met dank aan toenmalig minister van Financiën Gerrit Zalm. \n\nHet loste in een klap ingewikkelde rendementsberekeningen op. Want rendement op spaargeld is anders dan winsten op aandelen of vastgoed. Met een vast fictief tarief was dat probleem getackeld en was de staat verzekerd van belastinginkomsten. In de vette jaren ’90 jaren pakte je op je spaargeld dik meer rendement dan die 4%. \n\nDat is voor spaarders sinds de kredietcrisis wel even anders en dus werden er in 2017 drie progressieve schijven in box 3 ingevoerd, met de gedachte dat wie veel vermogen heeft ook meer zal beleggen en ook meer rendement maakt. Maar spaarders kopen daar helemaal niks voor. Die zien de spaarrente zo goed als nul en zelfs negatief worden. Dan is een fictief rendement van zelfs een procent of minder, niet uit te leggen. Niet voor niets dat er tot aan de Hoge Raad wordt geprocedeerd om die spaartaks de nek om te draaien.\n\nTerug naar het direct afschaffen van die fictieve behaalde rendementen. Om te beginnen keert dan het probleem van die verschillen in rendementsberekeningen tussen sparen en beleggen meteen weer terug. Je zou het alleen kunnen invoeren voor spaarders en voor al het andere vermogen de huidige fictieve rendementen handhaven. \n\nMaar dat lijkt weer een halfbakken oplossing. Staatssecretaris Vijlbrief plakte al een flinke pleister op die rammelende box 3 door de vrijstelling te verhogen naar €50.000 (€100.000 voor fiscale partners). Het wachten is nu op een nieuw kabinet dat het gedonder met box 3 voor eens en altijd oplost.\n\nDave Krajenbrink","intensity":0,"negativity":1,"cluster_id":23,"similar_texts":"text416"},{"id":"54","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/41/2","title":"Gouden dag Oranje in Tokio","text":"### Succes\n\nHet was gisteren een succesvolle dag voor Nederland op de Paralympische Spelen. Er werden in Tokio vier gouden medailles gewonnen. Handbikers Mitch Valize en Jetze Plat, wielrenner Daniël Abraham Gebru en atlete Marlène van Gansewinkel waren succesvol in Japan.  \n  \nHandbiker Plat (klasse H4) won zijn tweede gouden medaille, nadat hij zondag al de triatlon had gewonnen. Gebru veroverde goud op de tijdrit in de klasse C5. Wielrenner Vincent Ter Schure pakte met piloot Timo Fransen zilver in de B-klasse.  \n  \nOp de 200 meter was er dubbel Nederlands succes. Van Gansewinkel won het goud in 26,22 seconden, Kimberly Alkemade werd in 26,80 derde.  \n  \nZwemster Chantalle Zijderveld veroverde haar vierde medaille bij de Paralympische Spelen. De 20-jarige Zwijndrechtse behaalde de bronzen plak op de 100 meter vlinderslag in een tijd van 1.07,91.","intensity":0,"negativity":0,"cluster_id":63,"similar_texts":"text654"},{"id":"55","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/43/3","title":"Griekspoor nu tegen Djokovic","text":"Tallon Griekspoor (foto) heeft dankzij een zege in vijf sets op de Duitser Jan-Lennard Struff de tweede ronde bereikt op de US Open. Het werd 2-6 7-6 (3) 4-6 6-4 7-5 voor de Nederlander. In de tweede ronde stuit Griekspoor op 20-voudig grandslamkampioen Novak Djokovic.","intensity":0,"negativity":0,"cluster_id":46,"similar_texts":"text400"},{"id":"56","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/tennis-griekspoor-ronde-verder-bij-us-open-a4056721#20210901-79782-310","title":"Griekspoor ronde verder bij US Open","text":"De Nederlandse tennisser Tallon Griekspoor heeft de tweede ronde van de US Open bereikt. Hij won in vijf sets van de Duitser Jan-Lennard Struff: 2-6, 7-6, 4-6, 6-4 en 7-5. Voor de 25-jarige Griekspoor, die zijn debuut maakte bij de US Open, is het zijn eerste zege ooit op een grandslamtoernooi. Vorig jaar deed hij mee aan de Australian Open en deze zomer kwam hij in actie op Wimbledon. In de tweede ronde speelt Griekspoor tegen de nummer een van de wereld Novak Djokovic, die in vier sets won van de Deense qualifier Holger Rune. Ook de andere Nederlander in het hoofdtoernooi, Botic van de Zandschulp, staat in de tweede ronde. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021","intensity":0,"negativity":0,"cluster_id":46,"similar_texts":"text787"},{"id":"57","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/17/4","title":"Haal een triceratops in huis","text":"### Veiling dinoskelet\n\nWie ruimte overheeft, moet eind oktober gaan kijken bij veilinghuis Drouot in Parijs. Dat veilt het skelet van een triceratops, en wel de grootste die ooit gevonden is. In leven was het een opvallende verschijning: circa negen meter lang, met drie hoorns en een groot nekschild.  \n  \nBig John, zoals het dier is genoemd, struinde meer dan 66 miljoen jaar geleden door wat nu de Verenigde Staten zijn. In 2014 werd het eerste deel van zijn skelet opgegraven in de staat South Dakota. Ongeveer 60 procent van de botten is gevonden, waaronder zijn schedel, die ruim 2,6 meter lang is.  \n  \n\"Ik vermoed dat er wereldwijd ongeveer tien kopers zijn voor zoiets\", zegt veilingmeester Alexandre Giquello. Vroeger belandden dergelijke vondsten meestal in musea, maar tegenwoordig hebben rijke particulieren steeds vaker belangstelling. Die moeten, zo verwacht het veilinghuis, 1,2 tot 1,5 miljoen euro bieden om Big John mee naar huis te kunnen nemen.","intensity":0,"negativity":0,"cluster_id":54,"similar_texts":"text451"},{"id":"58","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=7969e5b851f395c81278#/pages/30-31","title":"Haaland laat Van Dijk zweten","text":"Haaland laat Van Dijk zweten\n\nVirgil van Dijk \n\nFOTO EPA\n\ndoor Jeroen Kapteijns\n\nAMSTERDAM Na tien maanden afwezigheid vanwege een kruisbandblessure maakte Virgil van Dijk de afgelopen weken een overtuigende rentree in het shirt van Liverpool. Als aanvoerder van Oranje beleefde Van Dijk in de WK-kwalificatie-interland echter een lastige avond tegen de grote blikvanger van het Noorse voetbal Erling Haaland, die hem handen vol werk bezorgde en de Noren op voorsprong zette in Oslo.\n\nHet was niet voor het eerst dat Van Dijk (30) en Haaland (21) tegen elkaar in het strijdperk traden. Twee jaar geleden troffen ze elkaar in de Champions League, toen Liverpool en Red Bull Salzburg bij elkaar in de groep zaten. Van Dijk won tweemaal met Liverpool, maar op Anfield werd het een spektakelstuk (4-3), waarbij de jeugdige Haaland ook doel trof, een van de acht goals in zijn debuutjaar in de Champions League.\n\nVooraf had Haaland teruggekeken op die ontmoeting. ,,Ik heb twee keer tegen Van Dijk gespeeld. En hij is de beste verdediger die ik ben tegengekomen”, aldus de grote blonde Noor, die eraan toevoegde dat hij sinds hun laatste ontmoeting zelf grote stappen heeft gezet. ,,Ik ben groter, sneller en slimmer geworden en ben een betere afmaker dan ik toen was.”\n\nDat toonde Haaland overtuigend aan tegen Nederland. Van Dijk had het vooral voor rust erg zwaar met de spits, die één keer op Oranje-doelman Justin Bijlow stuitte en voor de 1-0 tekende. Van Dijk probeerde nog te redden maar zijn sliding kwam te laat en Haaland maakte zijn achtste interlandgoal. ,,Balen hoe die goal tot stand kwam. Dat mag zo niet gebeuren”, aldus Van Dijk.\n\nHet fenomeen Haaland is ook bij Borussia Dortmund goed aan het seizoen begonnen met alweer zes goals in de eerste vijf duels. Als Haaland zich zo door blijft ontwikkelen, dan is hij zonder twijfel een toekomstige Gouden Bal-winnaar. Een prijs waarvoor ook Van Dijk werd getipt, toen hij in 2019 gekozen was tot UEFA Player of the Year. Dat is op dit moment ver weg voor de robuuste verdediger, die na zo’n lange afwezigheid eerst weer op zijn oude niveau moet zien te komen. Dat bleek wel op de moeilijke avond in Oslo, waar Haaland - op dat moment bewaakt door Stefan de Vrij - na rust ook nog de paal trof. ,,Haaland is een geweldige spits”, aldus Van Dijk. ,,Hij heeft veel snelheid en is opportunistisch. Het was een lastige pot, maar we hadden wel moeten winnen.”","intensity":0,"negativity":0,"cluster_id":27,"similar_texts":"text458"},{"id":"59","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=6c7af364e6fd1a32a0d5#/pages/2-3","title":"Hartenkreet nu puzzel","text":"Hartenkreet nu puzzel\n\nEvacuatie\n\nUitbreiding risicogroep op verzoek van Kamer leidt tot veel onduidelijkheid \n\nDe Tweede Kamer heeft zich heel wat op de hals gehaald met de oproep om de evacuatie en opvang van tolken uit te breiden naar mensenrechtenactivisten. Nu de betrokken ministeries uit de crisismodus stappen, is het onduidelijk wat er met alle aanvragen moet gebeuren die nu nog binnenkomen.\n\nNiels Rigter\n\nWilders:\n\n’Monster geschapen’\n\nOp de dag dat Nederland de evacuatie uit Afghanistan moest staken, waren er in de mailbox van Buitenlandse Zaken al 8500 verzoeken binnengekomen van of namens Afghanen die in aanmerking zeiden te komen voor evacuatie. Inmiddels is de teller opgelopen tot ruim boven de 13.000. Hoeveel daarvan kansrijk zijn, weet het ministerie niet. \n\nHet kost namelijk nogal wat menskracht om de verzoeken te beoordelen. De 200 vrijwilligers van het ministerie die de database uitkamden, waren er omdat er een noodsituatie was. „Maar feitelijk zitten we werk te doen van de IND”, zegt een ambtenaar. \n\nBehalve over de vraag wíé de aanvragen moet beoordelen, is er onduidelijkheid over hoe om te gaan met de Afghanen die zich nu nog melden voor evacuatie naar Nederland. Buitenlandse Zaken, Defensie en de IND hebben inmiddels een werkgroep opgetuigd om in elk geval enige orde te scheppen in alle aanmeldingen.\n\nAfgelopen twee weken evacueerde Nederland 2500 mensen uit Afghanistan, van wie 1800 naar Nederlandse bodem. Voor minder dan de helft gaat het om Nederlandse paspoorthouders. Het overige deel bestaat uit tolken, lokale ambassadestaf en andere Afghanen die langdurig voor de Nederlandse missie hebben gewerkt. Van deze groep is het gros geëvacueerd, zeker de meest schrijnende gevallen. \n\nDe Tweede Kamer droeg het kabinet op 17 augustus op de evacuatie groter aan te pakken en ook Afghanen weg te halen die voor Nederlandse hulporganisaties hebben gewerkt, maar ook mensenrechtenverdedigers, juristen, journalisten en vrouwenactivisten die acuut gevaar liepen. De 13.000 aanmeldingen claimen grotendeels tot deze ’Tweede Kamergroep’ te behoren. Het kabinet belooft de motie ’naar letter en geest’ uit te voeren.\n\nRisicogroep\n\nMaar de groep die daarmee als risicogroep werd aangemeld, is zo ’vaag afgebakend’, dat er een probleem is geschapen, zegt VVD-Kamerlid Jeroen van Wijngaarden, die tegen de motie stemde. „De tolken en Afghanen die voor de Nederlandse missie hebben gewerkt, zijn grotendeels geëvacueerd. Voor de achterblijvers, enkele honderden, spant Nederland zich in. Voor het overige geldt: opvang in de regio.” Kamerleden als PVV-leider Geert Wilders, Joost Eerdmans (JA21) en Olaf Ephraïm stellen het sterker: de Kamer heeft ’een monster geschapen’ met de oproep aan het kabinet.\n\nCDA-Kamerlid Derk Boswijk, die zich achter het voorstel schaarde, vindt dat het Westen een speciale verplichting heeft, omdat het de chaos in Afghanistan mede heeft veroorzaakt met het abrupte vertrek. „Mensen die hun nek hebben uitgestoken voor Nederlandse militairen en hulporganisaties werden opeens kwetsbaar, terwijl ze dat anders niet waren geweest.” Volgens hem moeten we die 13.000 aanmeldingen bij Buitenlandse Zaken met een korrel zout nemen. „Het aantal mails is totaal niet representatief. Mensen mailen één keer, en de volgende keer omdat ze vinden dat de buurman ook recht heeft op evacuatie en de volgende keer sturen ze bijlages met arbeidscontracten. Dan tikt het behoorlijk aan.” \n\n„Laten we eerlijk zijn”, zegt PvdA-Kamerlid Kati Piri. „Een groot deel dat zich aanmeldt, komt niet in aanmerking voor evacuatie. Ik snap alleen niet waarom er nog geen duidelijk beeld is van wie al op die evacuatielijst stónd. Die mensen gaan nu weer wanhopig Kamerleden mailen, omdat ze geen contact krijgen met Buitenlandse Zaken.” Volgens SP-Kamerlid Jasper van Dijk zullen ’maar een paar duizend’ Afghanen naar Nederland komen op grond van de Kamermotie. „Dat is te overzien.” \n\nEr zijn nog ’enkele honderden’ Afghanen achtergebleven tegen wie Buitenlandse Zaken heeft gezegd dat ze op de evacuatielijst stonden. Vanwege de terreurdreiging en tijdsnood is het niet gelukt hen op te pikken. Voor deze groep voelt het kabinet een ’bijzondere verantwoordelijkheid’. Zij zullen op termijn naar Nederland mogen, net als de Nederlandse paspoorthouders, naar schatting 700 mensen. Van de Nederlanders verwacht het kabinet dat die binnen afzienbare tijd via de normale route naar Nederland kunnen, als de burgerluchtvaart vanuit Afghanistan weer op gang komt.","intensity":0,"negativity":0,"cluster_id":22,"similar_texts":"text413"},{"id":"60","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/gedenksteen-voor-dwarsligger-hermans-a4056699#20210901-79782-102","title":"Hermans was een auteur die eigenlijk beter in de 21e eeuw past dan in zijn eigen tijd","text":"Honderdste geboortejaar Als aftrap van het Hermans-jaar  werd in Amsterdam  een gedenksteen onthuld voor een van  Neerlands  grootste schrijvers.,‘Zlaap zacht, baaz, dat doe ik ook’, staat er op de gedenksteen van de schrijver W.F. Hermans, die dinsdagmiddag in De Nieuwe Kerk Amsterdam werd onthuld. Het was de aftrap van het gedenkjaar van Hermans, geboren op 1 september 1921. Zijn zoon Ruprecht Hermans, Europarlementariër Guy Verhofstadt, de Amsterdamse burgemeester Femke Halsema en de VPRO-kat Abatutu onthulden de gedenksteen, met de hiervoor aangehaalde wens van een kat. Dat er ‘zlaap’ en ‘baaz’ stond, was geen tikfout. Ruprecht Hermans vertelde dat zijn vader ervan overtuigd was dat poezen de ‘s’ niet konden zeggen.\n\nDat de gedenksteen anders dan de drie schrijversgedenkstenen die er al zijn (Multatuli, Hella Haasse en Johan Huizinga) de tekst overdwars heeft, is niet voor niets. Behalve romanschrijver en collagekunstenaar was Hermans ook een dwarsligger en polemist. Daarin zit volgens Verhofstadt nog steeds zijn relevantie: zijn tegenstanders mogen weliswaar ook dood zijn, Hermans stelde het denken scherp, terwijl het echte debat nu steeds meer aan banden wordt gelegd.\n\nGrote relevantie\n\nDe relevantie van het werk van een van de belangrijkste naoorlogse schrijvers, die tot ver na zijn dood de literatuur en literatuuropvattingen bepaalde, is groot. Het herdenkingsjaar wordt op 1 september 2022 afgesloten met de verschijning van slotdeel van zijn Volledige Werken (deel 24).\n\nVerhofstadt stelde dat Hermans een auteur was die eigenlijk beter in de 21e eeuw past dan in zijn eigen tijd. Zijn gedesillusioneerde personages die in een wereld rondlopen waar de beschaving een laagje vernis is, waarin het grote medelijden wordt afgewisseld met agressief medelijden, passen beter in deze wereld waarin mensen hun weg kwijt zijn in technologie, waarin wetenschap naast „koketterie” met „ stupide onwetendheid” staat en waarin overheden „oude samenzweringstheorieën nieuw leven inblazen”.\n\nLees ook: Het is goed dat we van de Grote Drie af zijn\n\nHalsema, die anders dan Verhofstadt pas vlak voor de daadwerkelijke onthulling binnenkwam en dus de verschillende lofredes had gemist, ging in op de moeizame verhouding die Hermans had met zijn geboortestad – „de roze olifant in de kerk”. De stad was schatplichtig aan Hermans’ werk, waarin „preutsheid was doorbroken en ondeugd was ontmaskerd”. Voor het feit dat hij in 1986 door de toenmalige burgemeester tot persona non grata was verklaard – hij was naar Zuid-Afrika gereisd ten tijde van de culturele boycot – had oud-burgemeester Job Cohen al zijn spijt betuigd toen in 2005, eveneens in de Nieuwe Kerk, het eerste deel van de Volledige Werken werd gepresenteerd. Wat er nu nog over te zeggen was, was volgens Halsema de parallel tussen cancel culture en de boycot: „Geen kunstenaar mag gehinderd worden in zijn werk, in het provoceren en mag zich altijd mengen in het politieke debat.”\n\nTijdens alle toespraken zat de kat Abatutu rustig op een reling te luisteren om zo zijn eer te bewijzen aan de auteur die meer van poezen hield dan van mensen. Zijn liefde voor poezen schreef hij onder meer op in het verhaal ‘De kat Kilo’ uit 1949. Met één verschil: anders dan in het oorspronkelijke verhaal, waarin de kat even hard groeit als de liefde voor zijn baas, weegt Abatutu maar zes kilo.\n\nDe onbekende foto’s van Ed van der Elsken aanwezig bij de promotie van W.F. Hermans, in 1955\n\nDe zesde foto op de sheet met contactafdrukken legt een ongemakkelijk moment vast: de net gepromoveerde W.F. Hermans schudt met een klein lachje zijn moeder de hand. Het lachje is echter niet voor haar bedoeld, maar voor zijn schoonmoeder, die achter haar staat. De foto, die Ed van der Elsken maakte tijdens en na de promotie van de fysisch-geograaf Hermans, is veelzeggend. Hermans had namelijk een hekel aan zijn ouders. Dat blijkt uit zijn werk en verhalen over zijn jeugd, en wordt bevestigd op deze foto, waar de zoon zijn moeder niet eens aankijkt.\n\nKarton met opgeplakte contactprintjes van Ed van der Elsken Collectie Nederlands Fotomuseum\n\nVan de vele uitgaven die er dit herdenkingsjaar verschijnen – waaronder nog vier delen van de Volledige Werken – is Tussen paranimfen, met onbekende foto’s van Ed van der Elsken, een heel mooie.\n\nVan der Elsken was de enige fotograaf die tijdens en na de promotieplechtigheid aanwezig was. Uiteindelijk werden er maar een paar foto’s bekend – waaronder die met zijn paranimfen Gerard Reve en Oey Tjeng Sit – maar vele bleven ongebruikt. Ze werden afgekeurd, of verdwenen anderszins. Nu staan ze bij elkaar (er zijn 27 foto’s teruggevonden).\n\nJe ziet een verzenuwde, strenge Hermans naast een stoïcijnse Reve, in geleend rokkostuum, en een parade van familie, geleerden en kennissen, die zich al even ongemakkelijk door de dag bewegen. Een dag die, zoals Hermans zelf schreef in een brief daags voor de promotie, er alleen maar was uit „koppigheid en praktische overwegingen”.\n\nTussen Paranimfen (foto’s Ed van der Elsken, tekst Bob Polak) verschijnt in beperkte oplage bij Statenhofpers, Den Haag\n\nNieuwsbrief\n\nNRC Boeken\n\nHet laatste boekennieuws met onze recensies, de interessantste artikelen en interviews\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":42,"similar_texts":"text660"},{"id":"61","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/40/2","title":"Het leven van Aretha Franklin mag niet te duister worden, hebben de makers van Respect geoordeeld.","text":"Respect  \n  \nBiopic  \n★★★  \nRegie  \n  \nLiesl Tommy  \n  \nMet Jennifer Hudson, Forest Whitaker, Marlon Wayans, Audra McDonald.  \n  \n146 min., in 82 zalen.  \n  \nMakkelijk is het niet, een film maken over het leven van Aretha Franklin (1942-2018). De Amerikaanse zangeres van monsterhits als Think, Respect en (You Make Me Feel Like) A Natural Woman had een machtige carrière die ruim zestig jaar duurde, van haar begindagen als gospelzangeres tot haar laatste optredens als doorgewinterde Queen of Soul. Daarbij had ze een bewogen privéleven, waarvan de details altijd schimmig bleven. Zelfs haar biograaf David Ritz kreeg lang niet alles boven water.  \n  \nRespect lijkt grotendeels gebaseerd op de gelijknamige biografie die Ritz in 2014 publiceerde, al ontbreekt zijn naam op de aftiteling. Terwijl Franklin (Jennifer Hudson) aan de weg timmert, tonen flashbacks hoe ze opgroeit als getalenteerd kind in een muzikaal milieu. Vader C.L. Franklin (Forest Whitaker) is een vooraanstaand dominee en burgerrechtenactivist met uitstekende connecties; in zijn huis in Detroit is het een komen en gaan van beroemdheden. Zijn dochter is voorbestemd voor de bühne.  \n  \nEen eenvoudige weg is het niet. Haar leven lang werd Franklin geplaagd door demonen, zoals het in de film omfloerst genoemd wordt. Het leidde tot drankmisbruik en een reputatie als opvliegende diva. Het trauma dat daaronder schuilging - naast het te vroege verlies van haar moeder - is schokkend, maar wordt in Respect zo terloops behandeld dat het eerder verwarrend dan verklarend werkt.  \n  \nHet mag niet te duister worden, hebben de makers van Respect geoordeeld. Die beslissing maakt de film nogal gespleten: zo is C.L. Franklin het ene moment een griezel, het volgende een liefhebbende vader. Ongetwijfeld had hij in werkelijkheid ook meerdere gezichten, maar de wisselvalligheid van de scenarioschrijvers lijkt eerder een compromis dan een visie op zijn karakter. Dat geldt ook voor Ted White (Marlon Wayans), Franklins gewelddadige echtgenoot, over wie niet wordt vermeld dat hij een pooier was. Zo blijft het warrige scenario maar schipperen, in een poging Franklins uitbundige leven keurig binnen de genrewetten van de biopic te persen.  \n  \nGelukkig zit het met de muziek wel goed in Respect. Daar trekt de bijna 2,5 uur durende film ook ruim de tijd voor uit. Actrice en zangeres Jennifer Hudson, een logische keuze voor de hoofdrol, vertolkt Franklins oeuvre met overgave. Het is mooi, en toch blijft het een beetje behelpen - al kan Hudson er weinig aan doen. Hoe Franklin mensen raakte wordt duidelijk tijdens de aftiteling, wanneer haar uitvoering van A Natural Woman ter gelegenheid van de Kennedy Center Honors in 2015 te zien is. Franklin, dan al in de zeventig, brengt met haar stem en performance de zaal in vervoering. Dat is de energie die de film nodig had.","intensity":1,"negativity":1,"cluster_id":12,"similar_texts":"text758"},{"id":"62","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/het-stuk-van-de-vvd-en-d66-had-de-formatie-juist-uit-een-impasse-moeten-halen-a4056665#20210901-79782-101","title":"Het stuk van de VVD en D66 had de formatie juist úít een impasse moeten halen","text":"Formatie De formatie zit weer in een impasse na de blokkade van rechts tegen samenwerking met links. Een minderheidscoalitie lijkt de laatste optie. ,Iets na het middaguur klonk dinsdag op het Binnenhof een woord dat voor de zomer al eens had geklonken. De vorming van een nieuw kabinet, zei D66-leider Sigrid Kaag, zit in een „impasse”. Het was dezelfde constatering die informateur Mariëtte Hamer vlak voor het zomerreces al had gedaan. Een gezamenlijk formatiestuk van VVD en D66, hoopte ze, had de formatie deze zomer juist úít de impasse moeten halen.Maar dinsdag bleek dat, in de woorden van ChristenUnie-leider Gert-Jan Segers, „alle wegen naar een meerderheid onbegaanbaar” zijn. Omdat CDA-leider Wopke Hoekstra en VVD-leider Mark Rutte ’s ochtends aan de twee linkse leiders Jesse Klaver (GroenLinks) en Lilianne Ploumen (PvdA) duidelijk maakten niet te willen samenwerken met allebei. En omdat Segers kort daarop informateur Hamer liet weten „grote, grote verschillen” te zien tussen zijn ChristenUnie en het formatiestuk van de twee liberale partijen. Wat op dag 166 na de verkiezingen lijkt te resteren is een optie die in Nederland zelden stabiel is gebleken: een minderheidskabinet, waarin VVD en D66, eventueel aangevuld met CDA, voor elk afzonderlijk plan steun in de Tweede Kamer moeten vinden. Gezamenlijk hebben de drie partijen 73 van de 150 Kamerzetels – drie zetels te weinig voor een meerderheid. Samenwerking met oppositieDie optie kwam ’s ochtends al op tafel te liggen, toen Rutte en Hoekstra de twee linkse leiders een lange lijst argumenten voorlegden om uit te leggen waarom ze niet willen samenwerken. Het zou tot te veel instabiliteit leiden, dachten ze, want hoewel de twee fracties gezamenlijk zouden optrekken, blijven het twee afzonderlijke partijen, met verschillende achterbannen en verschillende partijcongressen. Ook probeerden ze links van elkaar los te weken. Konden ze bijvoorbeeld niet iets verzinnen waarbij één partij mee zou regeren en de andere partij in de oppositie zou werken aan de linkse beweging die ze zo graag willen? Dat wilden Klaver en Ploumen niet, herhaalden ze. Waarna Rutte een handreiking deed: of ze wel wilden samenwerken met een minderheidskabinet, dat genoeg plannen zou bevatten om hun achterbannen tevreden te stellen. Wat op links de vraag opriep waarom ze zo’n kabinet wél zouden moeten steunen, maar er géén onderdeel van mogen uitmaken.Met zijn afwijzing van twee linkse partijen voegde Rutte zich naar de wensen van CDA-leider Hoekstra, die in juni voor het eerst had gezegd niet met allebei te willen. Tot die tijd had Rutte geen problemen gehad met samenwerking met beide linkse partijen; pas nadat Hoekstra steeds vocaler werd over zijn bezwaren sprak ook Rutte zich er nadrukkelijk tegen uit. Maar achter de schermen merkten de twee linkse partijen dat Rutte zich niet onwelwillend opstelde. In de zomer, na haar vakantie, had Ploumen nog contact met Rutte. De VVD-leider had toen nog gepoogd mee te denken over hoe de linkse samenwerking tot coalitiedeelname kon leiden. Dinsdag, bij de informateur en met Hoekstra erbij, bleek die ruimte er bij Rutte niet meer te zijn.Probleem voor D66Dat de twee linkse partijen nu definitief geblokkeerd worden van formatiedeelname, levert een probleem op voor D66. Partijleider Sigrid Kaag zegt al sinds de campagne een „zo progressief mogelijk kabinet” te willen. Zónder de twee linkse partijen wordt dat onmogelijk. Ook omdat steun voor progressieve plannen van een minderheidskabinet geen vanzelfsprekendheid is. De rechtse Kamermeerderheid zou dan bijvoorbeeld plannen over migratie en klimaat kunnen blokkeren. Tenzij de coalitiepartijen harde afspraken maken. Maar té strikte afspraken gaan juist weer in tegen het idee van een minderheidskabinet dat via het politieke debat naar afzonderlijke steun in de oppositie zoekt.De vooralsnog gebroken wens van een progressief kabinet betekent voor D66 ook dat het de verkiezingswinst in de onderhandelingen niet heeft weten te verzilveren. Waar het de VVD wel is gelukt vast te blijven houden aan het CDA, een partij die al maandenlang in crisisstand zit, lukte het de sociaal-liberalen niet om überhaupt formatiegesprekken te beginnen met hun voorkeurscoalitie. Eindverslag informateurDe komende dagen moet blijken of informateur Hamer nog wél begaanbare wegen naar een meerderheidscoalitie ziet. De zes partijen die de afgelopen maanden met elkaar spraken kwamen voort uit de gesprekken die Hamer na haar aantreden half mei voerde met alle partijen. Zo’n ronde kan ze nu opnieuw doen. Volgens betrokkenen ziet met name CDA-leider Hoekstra in de zoektocht naar een meerderheid wel iets in gesprekken met partijen die de laatste maanden niet meespraken, zoals Volt. Hamer legt deze dagen de laatste hand aan haar eindverslag, dat vervolgens nog ingezien wordt door de zes partijen die er de afgelopen maanden onderling niet uit wisten te komen. Daarna kan de rest van de Tweede Kamer zich over de formatie uitspreken in een debat.\n\nLees het laatste nieuws over de formatie in ons formatieblog\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":2,"cluster_id":41,"similar_texts":"text379"},{"id":"63","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/2/7","title":"Het weer","text":"In het zuiden schijnt de zon flink, in het noorden is de bewolking hardnekkig. Het blijft wel overal droog, met 20 tot 22 graden.","intensity":0,"negativity":0,"cluster_id":13,"similar_texts":"text164"},{"id":"64","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=0bb0bbd088a2587816a5#/pages/22-23","title":"Hoogste prijsstijging in eurozone in tien jaar tijd","text":"Hoogste prijsstijging in eurozone in tien jaar tijd\n\nInflatie\n\nDe inflatie in de eurozone is in augustus gestegen naar 3% ten opzichte van een jaar geleden. Dat is de grootste stijging sinds 2011, aldus het Europese statistiekbureau Eurostat. In juli bedroeg de inflatie nog 2,2%. De stijging is vooral veroorzaakt door de hogere prijzen voor energie. De prijs daarvan ligt ruim 15% hoger dan een jaar eerder. Ook industriële goederen werden flink duurder, net als voedsel, alcohol en tabak en diensten. Het komt erop neer dat consumenten en bedrijven voor veel zaken duurder uit zijn en dat hun koopkracht afneemt.","intensity":0,"negativity":0,"cluster_id":60,"similar_texts":"text652"},{"id":"65","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/39/1","title":"Hulk Jakobsen wil Sagan achterna","text":"### Derde ritzege in Vuelta bewijst dat sprinter tot elite behoort\n\nOpeens breekt de branie door bij Fabio Jakobsen, op het moment dat hij zeker is dat een derde ritzege deze Vuelta hem niet meer kan ontgaan. Op de streep in Santa Cruz de Bezana hebben Jordi Meeuws en Matteo Trentin het nakijken, dus laat groenetruidrager Jakobsen zijn spierballen zien en imiteert de Hulk. Een zegegebaar waarmee Peter Sagan jaren geleden al juichend over de streep kwam in de Tour de France.  \n  \nToeval of niet, in een interview een dag eerder op de rustdag sprak Jakobsen al over Sagan, zevenvoudig winnaar van de groene trui in de Tour. Jakobsen vertelde dat hij bij zichzelf nog veel ruimte ziet voor verbetering en dat zijn ritzeges deze Vuelta de honger naar meer succes hebben aangewakkerd. Dat hij nog zo veel meer wil winnen en wie daarin zijn voorbeelden zijn.  \n  \n,,Ik wil sprints winnen en kijken hoe ver ik kan komen. Ik heb nog wel wat in te halen, want het is onmogelijk om op mijn top te zitten na vier of vijf maanden trainen. Ik voel dat ik nog elke dag beter word. Dag na dag, week na week. Dat maakt dat ik nog grotere doelen kan hebben en nog steeds kan dromen dat ik word zoals Mark Cavendish of Peter Sagan. Zij zijn voorbeelden in deze sport. Omdat ze zoveel winnen, maar ook omdat ze plezier houden in het racen.''  \n  \nDeze Vuelta heeft Jakobsen laten zien dat zijn grote dromen gerechtvaardigd zijn. Met zijn ritzege in de eerste week van de Vuelta maakte de sprinter van Deceuninck-Quick Step zijn comeback compleet na de horrorcrash in de Ronde van Polen. Ruim een jaar eerder werd hij door Dylan Groenewegen de hekken in gereden en moest hij vrezen voor zijn leven. Dat Jakobsen daarna weer op de fiets stapte, is goedbeschouwd een wonder en nu is hij zelfs terug aan de top.  \n  \nNa drie etappezeges is de conclusie gerechtvaardigd dat Jakobsen de tegenstand van Arnaud Démare, Michael Matthews en Trentin al is ontgroeid. Jakobsen behoort weer tot de absolute sprintelite. Dat doet verlangen naar sprintduels met Caleb Ewan, Tim Merlier, Wout van Aert en Groenewegen in topvorm.  \n  \nDat Jakobsen op zijn 25ste verjaardag kon sprinten om de overwinning was trouwens geen vanzelfsprekendheid. Met een tempo-versnelling bergop op 65 kilometer voor het einde zorgde UAE voor een scheuring in het peloton om zo de kansen van Trentin te vergroten. Op een ongecategoriseerde klim moest Jakobsen afhaken, maar met steun van een handvol ploeggenoten werd hij teruggebracht.  \n  \n,,Wat we hebben gezien is de Wolfpack'', vertelde Jakobsen. ,,Ik werd gelost op een klim, de jongens hebben op gewacht en mij terug gebracht. Ik heb gewonnen volledig dankzij hen. Het enige dat ik kan, is een korte snelle sprint. Zij hebben al het andere werk gedaan. Een verjaardag is altijd een mooie dag. Maar ik ben dolgelukkig met deze zege.''  \n  \nNa de twee ritzeges in de Vuelta van 2019 en de drie van dit jaar staat Jakobsen op een (gedeelde) vierde plek in de lijst van Nederlandse ritwinnaars, samen met Jeroen Blijlevens. Alleen Gerben Karstens (14), Jean-Paul van Poppel en Mathieu Hermans (beiden 9) wonnen vaker.","intensity":0,"negativity":0,"cluster_id":39,"similar_texts":"text79"},{"id":"66","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/in-het-najaar-testritten-met-elektrische-batterijtreinen-a4056693#20210901-79782-302","title":"In het najaar testritten met elektrische batterijtreinen ","text":"Spoorwegen In het noorden en oosten van het land worden straks batterijtreinen getest. Die zijn nu nog niet in Nederland toegestaan. ,Spoorbeheerder ProRail, vervoerder Arriva en de provincies Overijssel, Gelderland en Friesland gaan op een aantal trajecten in het noorden en oosten testen uitvoeren met een elektrische trein die op batterijen rijdt en daardoor ook deels zonder bovenleiding kan rijden. Het is de eerste keer dat er zo’n test wordt gedaan, zeggen de organisaties in een gezamenlijke aankondiging van de plannen.De testen, die gepland staan voor dit najaar, worden uitgevoerd op drie trajecten die nog niet geschikt zijn voor elektrische treinen. Het gaat om Almelo-Hardenberg, Leeuwarden-Harlingen en Leeuwarden-Stavoren. Daar wordt nu nog met dieseltreinen gereden, maar een Arriva-trein zal er deels elektrisch gaan rijden. Deze trein rijdt nu al op plantaardige olie en kan zowel met als zonder bovenleiding rijden.De trein van Arriva die wordt aangepast heeft al een pantograaf. Dat is het beweegbare deel van de elektrische installatie op de bovenkant van de trein dat zorgt voor de stroomvoorziening. Ook heeft de trein batterijen, om energie op te slaan die vrijkomt bij het remmen. Met die energie kan de trein straks rijden. De batterijen kunnen ook met de dieselmotor en via de bovenleiding worden opgeladen.In Nederland zijn zogeheten batterijtreinen nog niet toegestaan. Ook zijn er nog geen batterijtreinen beschikbaar. Later wordt misschien ook getest op het traject Zevenaar-Doetinchem.Tijdens de ritten wordt de snelheid waarmee de batterij op- en ontlaadt gemeten. Ook wordt gekeken hoe de omschakeling van bovenleiding naar batterij of dieselmotor gaat en, hoeveel stroom wordt gebruikt. Deze resultaten worden onder meer gebruikt voor de verdere ontwikkeling van batterijtreinen en elektrisch railvervoer in het oosten van Nederland. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":41,"similar_texts":"text349"},{"id":"67","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=cf025f8ea3ce97e6dcdf#/pages/4-5","title":"In Mallorca-zaak zesde verdachte aangehouden","text":"In Mallorca-zaak zesde verdachte aangehouden\n\nHilversummer (18) zit vast\n\nHILVERSUM De politie heeft dinsdagmorgen een zesde verdachte aangehouden op verdenking van betrokkenheid bij het uitgaansgeweld op Mallorca op 14 juli. Het is een 18-jarige Hilversummer, meldt het OM. De man wordt verdacht van het medeplegen van een poging tot doodslag in een horecazaak en daarnaast van het plegen van openlijk geweld in deze horecagelegenheid en later op de boulevard in El Arenal. Als gevolg van het geweld kwam de 27-jarige Carlo uit Waddinxveen om het leven en raakten diverse anderen gewond. De woning van de man is doorzocht. Eerder hield de politie vijf verdachten aan. Zij zitten in voorarrest.","intensity":0,"negativity":0,"cluster_id":58,"similar_texts":"text507"},{"id":"68","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/22/2","title":"Inflatie eurozone naar hoogste punt in tien jaar","text":"De inflatie in de eurozone is in augustus gestegen naar 3 procent op jaarbasis. Dat is het hoogste niveau sinds eind 2011, meldt het Europese statistiekbureau Eurostat op basis van voorlopige cijfers. In juli bedroeg de inflatie nog 2,2 procent vergeleken met dezelfde maand een jaar eerder.  \n  \nDe stijging is vooral veroorzaakt door de hogere prijzen voor energie. De prijs daarvan ligt ruim 15 procent hoger dan een jaar eerder.  \n  \nOok industriële goederen werden flink duurder, net als voedsel, alcohol, tabak en diensten. Het komt erop neer dat consumenten en bedrijven voor veel zaken duurder uit zijn en dat hun koopkracht afneemt.  \n  \nDe hoge inflatie vormt een test voor de Europese Centrale Bank (ECB). Die mikt op een geldontwaarding van 2 procent. Vooralsnog zien de beleidsmakers de inflatie als tijdelijk hoog en zijn er nog geen aanwijzingen dat de centrale bank zijn beleid gaat wijzigen.","intensity":0,"negativity":1,"cluster_id":60,"similar_texts":"text492"},{"id":"69","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/10/2","title":"Inspectie berispt artsen voor verspreiden valse informatie","text":"### Coronavirus\n\nDe Gezondheidsinspectie heeft zo'n zestig artsen berispt omdat zij 'evident' onjuiste informatie over het coronavirus deelden.  \n  \nEr zijn artsen die een vaccinatie tegen het coronavirus actief ontraden. Ook zijn er artsen die desinformatie over het virus verspreiden of medicijnen propageren die niet tegen corona bedoeld zijn. Dat alles is tegen het zere been van de Inspectie Gezondheidszorg en Jeugd (IGJ), die hiertegen ingrijpt.  \n  \nZo'n vijftig artsen ontvingen de afgelopen maanden een brief waarin zij vermanend werden toegesproken. Bij tien artsen werd gedreigd met een sanctie indien zij zouden doorgaan met het verspreiden van 'evident' onjuiste informatie of het actief ontraden van inentingen tegen corona. Eén arts kreeg een boete van 3000 euro voor het voorschrijven van medicijnen die niet tegen corona zijn bedoeld. Volgens de Inspectie weken deze artsen af van de normen en richtlijnen die gelden in hun beroepsgroep. Het doen van ongefundeerde uitspraken is in Nederland niet verboden, erkent de IGJ. De Inspectie stelt ook dat discussie binnen de beroepsgroep nuttig is. Maar op het moment dat een zorgaanbieder uitspraken doet of acties onderneemt die een gevaar voor de volksgezondheid opleveren, grijpt de Inspectie in. De IGJ stelt dat een hoge vaccinatiegraad belangrijk is en vertrouwen in de kwaliteit en veiligheid dus ook. Mensen hebben volgens de Inspectie zowel recht op eerlijke informatie over de voordelen van vaccinaties als over de risico's. Desinformatie is ongewenst en wordt bestreden, aldus de IGJ.  \n  \nSinds het begin van de coronapandemie kreeg de Inspectie ruim tweehonderd meldingen over artsen die desinformatie zouden verspreiden. Al die meldingen zijn volgens de IGJ bekeken en als er aanleiding was, is er actie ondernomen.","intensity":0,"negativity":0,"cluster_id":29,"similar_texts":"text234"},{"id":"70","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/2/3","title":"Inspectie tikte vijftig artsen op de vingers over corona-onzin","text":"De gezondheids- inspectie heeft in de afgelopen tijd circa vijftig keer een 'corrigerende brief' gestuurd aan dokters die 'evident onjuiste' informatie verstrekten over het coronavirus of over het prikken ertegen.  \n  \nIn tien gevallen werd zelfs met maatregelen gedreigd. Het ging volgens de inspectie om 'het betwisten van algemeen aanvaarde wetenschappelijke informatie, medicijnen propageren die afwijken van de professionele standaard of het actief ontraden van vaccinaties'. Dat is allemaal tegen de normen en de richtlijnen, aldus de inspectie.  \n  \nOok zijn er ongeldige medische verklaringen geweest over het niet kunnen dragen van mondmaskers. En één arts kreeg zelfs een boete van 3000 euro wegens het voorschrijven van medicijnen die voor andere kwalen dan corona bestemd zijn.  \n  \nDe inspectie 'respecteert de vrijheid van meningsuiting van iedereen - ook van artsen en andere zorgverleners'. 'Discussie en reflectie binnen de verschillende beroepsgroepen is altijd heel nuttig.' Maar vervolgens verwacht de inspectie van artsen en andere zorgverleners wel dat zij zich houden aan de algemeen aanvaarde normen en standpunten van hun beroepsgroep.  \n  \nDe aangeschreven artsen deden hun uitlaten niet alleen tegenover patiënten, maar ook op sociale media.","intensity":0,"negativity":0,"cluster_id":29,"similar_texts":"text534"},{"id":"71","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/16/2","title":"Instelling is belangrijker dan tactiek, vindt Van Gaal","text":"Amper twee dagen had hij om het Nederlands elftal het besef bij te brengen wat de essentie is van voetbal. In het evangelie van Louis van Gaal draait alles om het team. Hij had immers ook gezien hoe de 'vriendenploeg' op het EK tegen Tsjechië verbrokkelde tot een verzameling individualisten. Daarom begon Van Gaal maandag zijn derde hoofdstuk als bondscoach met een teambespreking met een paar filmpjes.  \n  \nVan Gaal toonde onder meer de race op de 4x400 meter van de estafettemannen op de Olympische Spelen in Tokio. Nederland won daar verrassend zilver. Van Gaal wees op Terrence Agard, die als tweede loper het rondje bijna een seconde sneller liep dan zijn persoonlijk record. \"Nou weet ik wel, vliegende start en zo, maar hij liep harder vanwege het team. Het team geeft een meerwaarde boven de individuele kwaliteit.\"\n\nCollega corrigeren\n\nDe 70-jarige Van Gaal, herintreder in het coachingsvak, kreeg er tranen van in zijn ogen. Dat vertelde hij gisteren op de persconferentie in Zeist, voordat hij met selectie en staf vertrok naar Oslo. Daar speelt Nederland vanavond het belangrijke WK-kwalificatieduel tegen Noorwegen.  \n  \nAlles wijst erop dat Van Gaal zijn elftal in een 4-3-3-opstelling het veld instuurt. Dat wilde hij niet bevestigen om zijn Noorse collega Ståle Solbakken 'niet wijzer te maken dan hij al is'. \"Hij heeft de laatste maanden met drie systemen gespeeld, dus wij weten ook niet wat hij gaat doen. Ik moet zorgen dat mijn spelers al die informatie hebben. Dat is eigenlijk te veel gevraagd als je maar twee dagen hebt.\"  \n  \nBelangrijker nog dan de tactiek vindt Van Gaal de mentale instelling van zijn ploeg. Vooral daar hamerde hij dus op. De bereidheid om je op te offeren én om een collega te corrigeren, dat wil hij zien. Van Gaal noemde Chelsea en Liverpool, de laatste winnaars van de Champions League, als lichtende voorbeelden. \"Dat waren teams - en die winnen. Ik geloof niet in individuele kwaliteiten.\"  \n  \n\"Ik heb die spirit proberen op te roepen door mijn visie te verkondigen, míjn regime. Dat hebben de spelers te accepteren, of niet. In deze twee dagen heb ik vervolgens genoeg momenten dat ik ze daarop kan aanspreken. Als ik zie hoe ze ermee omgaan, dan krijg ik daar een warm gevoel van.\" Want: \"Ik vind dit een blije, betrokken groep, die verantwoordelijkheid durft te nemen en een eigen mening durft te geven. Ik heb niet veel groepen meegemaakt die zo waren. Maar dat zegt natuurlijk nog niets over de technische en tactische uitvoering.\"  \n  \nNaast Van Gaal zat Virgil van Dijk, hersteld van de zware kruisbandblessure die hem het EK had gekost. Ook onder Van Gaal is hij aanvoerder. Een jaar geleden had Van Dijk nog verteld dat de spelersgroep de lijn van Koeman wilde voortzetten; mede om die reden werd Van Gaal met zijn eigengereide, dominante aanpak niet aangesteld. Van Dijk, nu: \"Wij hebben toen aan de KNVB duidelijk gemaakt wat wij vonden, maar we hebben nooit namen genoemd. We hebben ook nooit gezegd wie het niet zou moeten worden. De KNVB koos voor Frank de Boer. Helaas is het niet gelopen zoals we voor ogen hadden. We slaan nu een nieuwe weg in. Daar is iedereen positief over.\"\n\nDoelpuntenmachine\n\nMet Van Gaal naast hem roemde Van Dijk de nieuwe bondscoach. \"Hij heeft een geweldige carrière gehad, heeft veel ervaring en brengt toch wel wat extra's. Dat merk je in de groep. Het leeft, iedereen heeft er zin in en is scherp.\"  \n  \nDe 30-jarige verdediger speelde tot nu toe alle drie de Premier League-duels met Liverpool volledig mee en lijkt weer helemaal fit. Naar verwachting zal hij vanavond in het Ullevaal-stadion samen met Stefan de Vrij de Noorse doelpuntenmachine Erling Braut Haaland moeten beteugelen. Haaland noemde Van Dijk de beste verdediger ter wereld. \"Zei hij dat? Dat is aardig van hem.\"  \n  \nDe snelle Haaland is uiteraard de angel bij Noorwegen. Van Gaal: \"Ik hoop dat we de pass naar Haaland kunnen voorkomen, dan is het probleem opgelost.\"","intensity":0,"negativity":0,"cluster_id":65,"similar_texts":"text554"},{"id":"72","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/17/1","title":"Jakobsen sprint naar derde etappezege","text":"### Vuelta\n\nFabio Jakobsen heeft voor de derde keer in deze editie van de Ronde van Spanje een etappe gewonnen. De sprinter van Deceuninck-Quick-Step, die gisteren zijn 25ste verjaardag vierde, schreef in Santa Cruz de Bezana met ruime marge de zestiende etappe op zijn naam. Jakobsen droeg zijn zege op aan drie artsen die belangrijk waren geweest bij zijn herstel na zijn zware val vorig jaar. De Noor Eiking behoudt de rode leiderstrui.","intensity":0,"negativity":1,"cluster_id":28,"similar_texts":"text226"},{"id":"73","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=5eed9e82d2c1a6ec28a3#/pages/34","title":"Jarige Jakobsen sprint frustraties van zich af","text":"Jarige Jakobsen sprint frustraties van zich af\n\nFabio Jakobsen boekt op zijn verjaardag zijn derde zege in de Ronde van Spanje.\n\n❮❯\n\nAMSTERDAM Hoewel Fabio Jakobsen al twee ritzeges binnen had, stormde hij vol frustraties af op zijn hattrick in deze Vuelta. In Santa Cruz de Bezana vierde hij zijn 25e verjaardag met een weergaloze sprint, waarmee de ietwat verstoorde verhoudingen binnen zijn ploeg Deceuninck-QuickStep in etappe zestien weer werden gladgetrokken. \n\n„Deze overwinning is volledig dankzij mijn ploeggenoten, die me hebben terug gebracht nadat ik moest lossen op dat klimmetje”, wees Jakobsen naar het colletje met nog dik vijftig kilometer te gaan. „Dit is typisch ’The Wolfpack’, ik heb eigenlijk alleen maar die laatste sprint hoeven doen.” \n\nVier etappes eerder was de stemming achter de streep een stuk grimmiger. De normaliter zo feilloze blauwe trein ontspoorde toen in de straten van Villanueva de la Serena. Florian Senechal kwam juichend over de streep, nadat Jakobsen had aangegeven dat hij er niet meer bij zat. \n\nJakobsen verweet zijn lead-out Senechal echter dat die hem uit het oog verloor. „Gefeliciteerd, maar als je niet achterom kijkt, ben je geen lead-out voor mij”, luidde de ongezouten mening van Jakobsen. „Pas toen er een gat viel, zei ik dat het aan jou was om te sprinten.” \n\nDuidelijke taal van de man die deze Ronde van Spanje laat zien dat hij weer helemaal terug aan de top is. Natuurlijk gunde hij Senechal uiteindelijk zijn feestje, vooral omdat die zich vorig jaar na de horrorcrash van de Nederlander als eerste bekommerde om zijn maatje. Maar nu terug in koers wordt Jakobsen weer afgerekend op zeges. \n\nTijdens de laatste sprintkans liet hij er dan ook geen enkele twijfel over bestaan wie er in Spanje de rapste benen van het peloton heeft. Jakobsen droeg zijn derde ritzege op aan verschillende medici. „Ik wil drie mensen die enorm belangrijk zijn geweest bij mijn herstel bedanken: dokter Meijer van het ziekenhuis in Nijmegen, teamdokter Yvan Vanmol en mijn osteopaat Cor van Wanrooij. Ik hou van jullie en deze is voor jullie.” \n\nDe laatste vijf lastige dagen zal Jakobsen nog keihard moeten werken voor het behoud van zijn groene trui, die hij eigenlijk alleen maar kan verliezen als hij zondag niet aankomt in finishplaats Santiago de Compostella.","intensity":0,"negativity":0,"cluster_id":39,"similar_texts":"text333"},{"id":"74","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/43/4","title":"Jumbo-Visma strikt Dennis","text":"Tweevoudig wereldkampioen tijdrijden Rohan Dennis stapt over naar wielerploeg Jumbo-Visma. De Nederlandse ploeg heeft de 31-jarige Australiër voor twee jaar vastgelegd. Dennis komt nu nog uit voor Ineos. In 2018 en 2019 was hij wereldkampioen, in de olympische tijdrit werd hij derde.","intensity":0,"negativity":0,"cluster_id":68,"similar_texts":"text583"},{"id":"75","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/20/4","title":"Jumbo-Visma strikt tijdrijder Dennis","text":"Tweevoudig wereldkampioen tijdrijden Rohan Dennis stapt over naar wielerploeg Jumbo-Visma. De Nederlandse ploeg heeft de 31-jarige Australiër voor twee jaar vastgelegd. Dennis komt nu nog uit voor Ineos. In 2018 en 2019 was hij wereldkampioen, in de olympische tijdrit van deze zomer werd hij derde. Sportief directeur Merijn Zeeman noemt Dennis een 'droomaanwinst': \"Met name voor onze klassementsrenners zal hij een geweldige ondersteuning bieden. Maar hij zal zelf ook nog wel regelmatig in de positie komen dat hij een eindoverwinning kan nastreven. Rohan is iemand met een heel grote motor, die lang op kop kan rijden, die het peloton bergop echt kan reduceren.\"","intensity":0,"negativity":0,"cluster_id":68,"similar_texts":"text786"},{"id":"76","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/kamagurka-a4056700#20210901-79782-102","title":"Kamagurka","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":43,"similar_texts":"text395"},{"id":"77","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/2/3","title":"Kamerzetel staatssecretaris is niet in strijd met de Grondwet","text":"Dat drie staatssecretarissen in het demissionaire kabinet zijn benoemd terwijl ze Kamerlid zijn gebleven, is niet in strijd met de Grondwet, heeft de Raad van State geoordeeld. Maar de belangrijkste adviseur van de regering is wel kritisch op de benoemingen en zegt dat 'de gang van zaken uit grondwettelijk oogpunt ongelukkig is.'  \n  \nVolgens de Grondwet mag iemand niet tegelijkertijd Kamerlid en bewindspersoon zijn. Er is een uitzondering: als een minister of staatssecretaris demissionair is in aanloop naar Kamerverkiezingen, en vervolgens wordt gekozen, is de dubbelfunctie tijdelijk toegestaan, tot er een nieuw kabinet is. Maar de Kamerleden Dennis Wiersma (VVD), Dilan Yesilgöz-Zegerius (VVD) en Steven van Weyenberg (D66) zijn na de verkiezingen benoemd. Toen had het kabinet in zijn geheel al ontslag aangeboden, maar deze personen zelf niet.  \n  \nVolgens de Raad van State is er 'onvoldoende grond' om te concluderen dat dit in strijd is met de Grondwet. Toch uit de raad kritiek op de manier waarop de benoemingen zijn verlopen. Er had meer ruchtbaarheid aan moeten worden gegeven wegens de gevoeligheid met de Grondwet, en het kabinet had de benoemingen beter moeten motiveren.","intensity":0,"negativity":1,"cluster_id":53,"similar_texts":"text471"},{"id":"78","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=6e8f20e47812059f0325#/pages/12","title":"Kelly de Vries gaat verder met ’Tanja Groen’","text":"Kelly de Vries gaat verder met ’Tanja Groen’\n\nFamilie van Tanja Groen met Kelly de Vries (l.) in een stille tocht ter nagedachtenis aan de verdwenen studente. \n\nfoto anp/hh\n\ndoor Claire van Dyck \n\nMaastricht Kelly de Vries neemt het voorzitterschap van Stichting De Gouden Tip over van haar vermoorde vader. „Ik heb mijn vader in het ziekenhuis beloofd dat ik me zal inzetten om zijn droom te verwezenlijken. Dat dit alsnog het jaar van Tanja Groen wordt, en niet alleen het jaar van Peter R. de Vries.” \n\nWaar de aanslag op Peter R. de Vries’ leven zijn strijd voor een oplossing in vastgelopen moord- en verdwijningszaken stopte, gaan zijn kinderen Kelly (34) en Royce (31) door. Kelly de Vries wordt het gezicht van Stichting De Gouden Tip. Royce de Vries zal vrijdag, als vertrouwenspersoon, de ouders van Nicky Verstappen bijstaan tijdens een pro-formazitting bij het hof. \n\n„Er komt meer op ons af dan het overlijden van onze vader”, zegt Kelly de Vries. „Wij willen zijn visie, zijn nalatenschap recht doen. Wij willen zorgen dat zijn inzet niet verloren gaat en zijn werk zo veel mogelijk voortzetten. Royce en ik kennen hem als geen ander. Wij delen zijn dna. Mijn broer zet ons rechtvaardigheidsgevoel op het juridische vlak in, ik op het sociale. We willen er kunnen zijn voor de mensen die hem nodig hebben, op onze manier, maar met zijn visie. We kunnen onmogelijk onze vader vervangen, maar Royce en ik zullen samen met een groep vertrouwelingen het gat dat hij achterlaat proberen op onze wijze in te vullen.” \n\nHet is, zo vertelt Kelly de Vries, voor hen een logisch vervolg van een gruwelijke gebeurtenis. Ze zijn beiden opgegroeid met de strijd voor rechtvaardigheid van hun vader. Ze kennen de zaken waar hij zich sterk voor maakte en de nabestaanden die hij ondersteunde. Ze hebben zijn gedrevenheid en passie gezien en gevoeld, ze delen zijn visie. Het zal wel in hun genen zitten. „In het ziekenhuis, toen ik wist dat het niet goed ging komen, heb ik hem beloofd dat ik zijn werk in de stichting met hulp van de overige bestuursleden zal overnemen. Dat dit alsnog het jaar van Tanja Groen wordt en niet alleen het jaar van Peter R. de Vries.” \n\nDat sprak zij dinsdagavond ook uit na afloop van de stille tocht in Maastricht, waar studentenvereniging Circumflex samen met Stichting De Gouden Tip aandacht vraagt voor de raadselachtige verdwijning van Tanja Groen, 28 jaar geleden. Het bedrag van een miljoen euro – de hoogste uitgeloofde beloning ooit – is binnen. De inzameling van het streefbedrag kreeg wrang genoeg een vlucht na de aanslag in Amsterdam op het leven van de onverschrokken misdaadjournalist. \n\nBelofte aan vader Peter in ziekenhuis","intensity":0,"negativity":0,"cluster_id":15,"similar_texts":"text172"},{"id":"79","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/een-onnatuurlijk-en-tegelijk-oprecht-gesprek-met-royce-de-vries-a4056717#20210901-79782-210","title":"Khalid & Sophie ging met gesprek met Royce de Vries buiten de grenzen van journalistiek","text":"Zap  De debuterende  talkshowhost  Khalid  Kasem nodigde  in Khalid & Sophie zijn vriend en ex-zakenpartner Royce de Vries uit. Daarmee bewoog de gastheer zich al bij zijn eerste optreden  buiten de grenzen van de journalistiek. ,„Toen belde jij. Op dat moment begreep ik ook dat het niet was om even bij te praten”, zei Royce de Vries tegen Khalid Kasem. Het ging over de minuten in de avond van 6 juli, toen hij net het gerucht had gehoord dat zijn vader op straat was neergeschoten. Inderdaad, dit was geen regulier vraaggesprek tussen een interviewer en een gast. De debuterende talkshowhost Kasem en de zoon van misdaadverslaggever Peter R. de Vries zijn vrienden en hadden samen een advocatenbureau, waar ook vader Peter bij betrokken was. Het leverde een gesprek op dat tegelijkertijd onnatuurlijk en oprecht aanvoelde.De Vries was eerder op deze dinsdagavond al geïnterviewd in RTL Boulevard, maar hij vertelde in Khalid & Sophie (BNNVARA) met meer detail over bijvoorbeeld het verblijf in het ziekenhuis in de uren na de aanslag: „Ik weet bij god niet meer hoe lang we daar hebben gezeten: een half uur, een uur of twee uur tot er een arts binnenkwam.” Niet je voetbalkwaliteitenKasem probeerde zijn vriend niet richting de tranen te jagen, al had De Vries het zwaar toen hij sprak over de afscheidsbrief van zijn vader. Die had deze al tien jaar geleden aan zijn intimi gegeven om te lezen in het geval er „iets” zou gebeuren. Saillant detail was dat De Vries – toegewijd in alles wat hij als zijn taak beschouwde – geregeld een update van de brief stuurde. De laatste versie was van december vorig jaar.Die toewijding was ook zichtbaar in een anekdote over de achttiende verjaardag van Royce, toen zijn vader hem vroeg de overeenkomst te raden tussen Patrick Kluivert, Jaap Stam, David Beckham en Royce zelf. „Dat waren niet je voetbalkwaliteiten”, grapte Kasem zoals alleen een vriend dat op zo’n moment durft. De overeenkomst bleek dat de zich eenmalig als ‘Peter R. de Vries, voetbaljournalist’ afficherende vader voor zijn zoon een ‘voetbalbiografie’ had geschreven, met daarin al hun gezamenlijke avonturen op en om het veld. Het ontroerendste was misschien wel de plichtsbetrachting waarmee de kinderen van Peter R. de Vries zes weken na diens dood proberen recht te doen aan het werk van hun vader. Terwijl Royce op televisie was, sprak zijn zus Kelly tijdens een stille tocht voor Tanja Groen. Woensdag gaat Royce met de familie van Nicky Verstappen mee naar het hoger beroep in die moordzaak. Eerder zetten ze minister Grapperhaus klem: de familie wilde alleen meewerken aan een onderzoek naar hun vaders beveiliging, als dat uitgebreid zou worden tot iedereen rondom kroongetuige Nabil B.. In RTL Boulevard oordeelde Royce de Vries hard over hoe de beveiliging rondom de kroongetuigedeal was aangepakt.Fijne vriend\n\nLees ook: NPO-voorzitter Shula Rijxman over affaire-Kelder: ‘Ik zal niet aarzelen om in te grijpen’\n\nAan het eind van Khalid & Sophie kreeg je stellig de indruk dat Royce de Vries een fijne vriend aan Khalid Kasem heeft, maar over de journalistieke kwaliteiten van de beginnende presentator valt nog niet veel te zeggen. Het gesprek dinsdag was persoonlijk en intiem, maar beroepsmatig gaat het vooral om de vraag of een interviewer in staat is een sfeer van vertrouwen te scheppen met een onbekende. Met het uitnodigen van een vriend en ex-zakenpartner van de gastheer bewoog Khalid & Sophie zich toch al buiten de grenzen van de journalistiek – toevallig een paar uur nadat NPO-baas Shula Rijxman in haar ‘seizoensopening’ het belang van onafhankelijkheid in haar organisatie had benadrukt.In het journalistieke eerste deel van de uitzending toonde Kasem zich een alerte gesprekspartner van schrijver Roxane van Iperen, al werd het interview (over Afghanistan en Rwanda) verkruimeld doordat er maar liefst vier filmpjes werden ingestart. Een debuterend presentator moet zich niet alleen van zenuwen bevrijden, maar ook van de knellende banden van het draaiboek.\n\nNieuwsbrief\n\nNRC Kijktips\n\nWat moet je deze week kijken? Tips voor boeiende programma’s, series en films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021","intensity":0,"negativity":0,"cluster_id":71,"similar_texts":"text635"},{"id":"80","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/kroongetuige-in-zaak-caloh-wagoh-justitie-geeft-mij-een-tweede-kans-a4056702#20210901-79782-112","title":"Kroongetuige in zaak-Caloh Wagoh: justitie geeft mij een tweede kans","text":"liquidatieproces ‘eris’ Tijdens zijn openbare verhoren in de strafzaak tegen motorclub Caloh Wagoh moet  kroongetuige De G. de rechter overtuigen.,Op 7 juli 2017, bij een liquidatie op het parkeerterrein van het NS-station in Breukelen, doet hij het onbestaanbare. De dan 32-jarige Rotterdammer Tony de G. bestuurt de auto waarmee hij en de schutter vluchten nadat het slachtoffer van dichtbij met een pistool is vermoord „Toen ben ik een grens over gegaan”, zegt Tony dinsdag tijdens het eerste openbare verhoor in de strafzaak ‘Eris’. Zijn stem is vervormd en het publiek kan hem niet zien. Hij is de kroongetuige in deze strafzaak tegen een groep verdachten die vrijwel allemaal lid waren van de inmiddels verboden motorclub Caloh Wagoh. De moord in Breukelen is de eerste keer dat hij betrokken raakt bij een liquidatie. Tony de G. is dan al een decennium actief in het criminele milieu, vertelt hij aan de rechtbank. Hij was betrokken bij handel in drugs en wapens, incasso’s bij criminelen, oplichting, wietteelt. „Bij een huurmoord gaat het niet om je eigen conflict”, vertelt hij op de vraag wat voor hem het verschil is tussen een liquidatie en de handel in drugs en wapens. „Ik heb nog nooit een wapen gebruikt.” Na de liquidatie, waarbij Tony onder invloed is van cocaïne, gaat van alles mis. Een getuige ziet hoe ze tevergeefs een vluchtauto in brand proberen te steken bij de overstap in een andere auto. In blinde paniek laten ze de auto staan met daarin de wapens. De G. weet dat de politie tal van sporen zal vinden, maar toch staat hij onder druk van zijn opdrachtgever nog een liquidatie uit te voeren. Hij wil niet meer. Hij probeert een andere liquidatie te vertragen en als dat niet meer lukt, vlucht hij naar Spanje. Hij vreest naar eigen zeggen voor zijn leven. „Ik was banger voor Caloh Wagoh dan voor de politie. Waarom? Omdat de politie je niet vermoordt.” Als hij daar najaar 2017 wordt gepakt is hij opgelucht en besluit hij om een verklaring af te leggen over zijn eigen rol bij de liquidatie. „Er lag veel bewijs en ik had spijt”, vertelt Tony. „Ik vond dat ik iets gedaan had wat niet kon en daarom op de blaren moest zitten.” Het idee om niet alleen over zijn eigen rol te verklaren krijgt De G. door een rechercheur die op een onbewaakt moment zegt dat hij denkt dat Tony veel meer weet. En na een tweede gesprek beslist De G. te willen zien waar praten met de politie toe kan leiden: „Ik kon op ieder moment stoppen met verklaren, dat vond ik wel belangrijk.” Daarna gaat het snel en besluit Tony alles te vertellen over moorden die door leden van Caloh Wagoh zijn gepleegd. Waarom nu, vraagt de rechtbankvoorzitter. De G. legt uit dat hij zonder de hulp van justitie nooit uit het criminele leven zou kunnen stappen. „Het ging om veiligheid. Ik zie dit als een tweede kans, op een leven buiten de criminele wereld.”Hervonden herinneringenAls kroongetuige moet Tony heel veel verklaringen afleggen. En soms leidt dat tot aanvullingen: hervonden herinneringen. Toch heeft hij niet het gevoel dat hij onder druk is gezet om te verklaren. De rechtbankvoorzitter wijst op verklaringen van getuigen die zeggen dat De G. het in het verleden niet altijd zo nauw met de waarheid heeft genomen. „Is dat geen gewoonte geworden”, wil de rechtbank weten. Nee, zegt Tony. „Als het gaat om geld verdienen, weet je dat je aan het liegen bent.” De vraag is waaruit blijkt dat hij nu niet liegt. „Ik vertel gewoon mijn verhaal, de politie moet dat verder uitzoeken en dan is het aan de rechtbank om het te beoordelen.” Er zijn rond een andere kroongetuige verschrikkelijke dingen gebeurd, zo verwijst de rechtbankvoorzitter naar de moorden op Reduan, de broer van kroongetuige Nabil B., zijn advocaat Derk Wiersum, en zijn vertrouwenspersoon Peter R. de Vries. Heeft dat invloed, wil de voorzitter weten „Ja”, antwoordt Tony. „Daarom twijfel ik er nog elke dag over. Ik ben vooral bang voor mensen die niet in de bescherming zitten. Maar ik ga er niet anders door verklaren.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":66,"similar_texts":"text550"},{"id":"81","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/10/3","title":"Kroongetuige strafproces Eris: 'Ik heb niemand ontzien'","text":"### Caloh Wagoh\n\nHij stak over naar justitie en legde talloze belastende verklaringen af over zijn voormalige bondgenoten. Gisteren werd de kroongetuige in liquidatieproces Eris voor het eerst in het openbaar verhoord.  \n  \nHet ging hem niet om strafvermindering. Tony de G., kroongetuige in strafzaak Eris, zei dat hij vanwege zijn veiligheid overstak naar justitie. Hij zag zijn deal als een kans uit de criminele wereld te stappen en zijn eigen leven te redden. \"De politie vermoordt je niet, als het goed is\", zo zei hij op dag twee van het omvangrijke proces dat draait om vijf liquidaties en elf moordopdrachten.  \n  \nVoor het eerst werd De G. aan de tand gevoeld in de zwaarbeveiligde rechtbank in Amsterdam Nieuw-West. De rechters, het Openbaar Ministerie en de advocaten van achttien van de andere verdachten die in Eris worden vervolgd, kregen de kans om de betrouwbaarheid te toetsen van de belastende verklaringen die de kroongetuige aflegde over zijn voormalige bondgenoten.  \n  \nDe kroongetuige, die uit Spijkenisse komt en een belangrijk lid was van de lokale afdeling van de inmiddels verboden motorclub Caloh Wagoh, gaf toe dat hij zich bezighield met drugs-, wapenhandel en oplichting. Ook was hij betrokken bij de moord op Jair Wessels. Na die liquidatie vluchtte De G. naar Spanje, waar hij eind 2017 werd opgepakt.  \n  \nEen wapen heeft hij naar eigen zeggen nooit ter hand genomen. \"Ik heb veel misdrijven gepleegd, maar geen huurmoorden\", bezwoer hij de rechter. \"Daar lag voor mij de grens.\" Caloh Wagoh voerde volgens hem wel 'moorden op bestelling' uit. Hij heeft open kaart gespeeld, bevestigde De G. meermaals, niemand ontzien. De kroongetuige legde ook verklaringen af tegen zijn vader en levenslange vriend Howard K.","intensity":0,"negativity":0,"cluster_id":16,"similar_texts":"text485"},{"id":"82","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/10/1","title":"Kroongetuige: 'Moorden voor klotegeld, dat gaat te ver'","text":"### Reportage - Eris-proces\n\nHet is dat een rechercheur vlak na zijn arrestatie de opmerking maakte 'Ik weet dat je meer weet', anders had Tony de G. (36) nooit overwogen kroongetuige te worden. En tot op de dag van vandaag twijfelt de Schiedammer over dit besluit. De crimineel groeide op in een wereld waarin nooit gesproken werd met de politie. Bovendien vindt hij het 'beangstigend' voor zijn naasten: in het aanpalende Marengo-proces werden de broer, de advocaat en de vertrouwenspersoon van kroongetuige Nabil B. vermoord.  \n  \nMaar twijfels over de inhoud van zijn verklaringen? Die heeft De G. niet. 'Ik doe eerlijk mijn verhaal', zegt hij dinsdag in de rechtbank in Osdorp. Voor het eerst wordt hij publiekelijk gehoord in het Eris-proces, een van de omvangrijkste processen ooit. De strafzaak gaat over een lange reeks liquidaties en opdrachten daartoe, een belangrijk deel van de verdachten was lid van de inmiddels verboden motorclub Caloh Wagoh.  \n  \nWegens veiligheidsredenen zit de vermomde De G. in een afgeschermde getuigenbox, en spreekt hij met vervormde stem. Als lid van een van de moordcommando's was Tony de G. onder meer betrokken bij de liquidatie van Jaïr Wessels in 2017. Volgens het OM sluiten zijn verklaringen 'naadloos' aan bij berichten die justitie aantrof op in beslag genomen telefoons en laptops.\n\nLiegen met een glimlach\n\nMaar de advocaten hebben hier twijfels bij. 'Nogal wat mensen hebben verklaard: Tony liegt alles bij elkaar, en dat doet hij met een glimlach', zegt raadsman Christiaan Flokstra van verdachte Greg R. Maar volgens de kroongetuige loog hij vroeger 'alleen als het om geld ging'. Bovendien, voegt De G. toe, 'ken ik geen crimineel die eerlijk is.'  \n  \nAl op jonge leeftijd raakte De G. verzeild in het criminele milieu. Zo had hij 'wiethokken', deed hij 'incasso's', perste hij af en lichtte hij op. Daarnaast heeft hij 'altijd wapens en drugs verkocht'. Zijn veiligheid was meerdere keren een 'dingetje'. In 2008 en 2014 stond hij op een dodenlijst.  \n  \nHet idee om over te stappen naar justitie ontstond in 2017, kort nadat hij in Spanje was gearresteerd voor de liquidatie van Wessels. Aanvankelijk wilde De G. zwijgen. Maar er lag zoveel bewijs tegen hem, dat het hem beter leek om antwoord te geven op vragen, in de hoop op een lagere straf. De G. had bovendien spijt. Naar eigen zeggen was hij nooit eerder betrokken geweest bij een moord, laat staan een huurmoord. 'Een conflict uitvechten voor een ander voor wat klotegeld, dat ging te ver.'Aanvankelijk sprak De G. alleen over zijn eigen rol. 'Maar in mijn cel ging ik nadenken: wat heb ik bereikt in mijn leven?' Bovendien stond hij inmiddels voor de derde keer op een dodenlijst. Hij verwachtte represailles vanuit Caloh Wagoh, onder meer omdat hij fouten had gemaakt bij de liquidatie van Wessels.  \n  \nNiet lang daarna werd De G. in de gevangenis opgeroepen om naar de medische dienst te gaan, maar de bewaarders brachten hem ergens anders naar toe. Naar een plek waar dezelfde rechercheur zat die eerder had gezegd: 'Ik weet dat je meer weet.' 'Hij vroeg of ik veel wist. Ik zei: ik denk het wel. Daarna hebben we besproken wat we voor elkaar konden betekenen.' De gesprekken leidden in november 2018 tot een deal.\n\n'Niemand ontzien'\n\nVolgens de kroongetuige heeft hij in zijn verklaringen 'niemand ontzien'. Zo heeft hij belastend verklaard over zijn vader, die eveneens lid was van Caloh Wagoh, en over een goede vriend. 'Dat is nog steeds heel moeilijk.' Alleen zijn verklaringen over hoofdverdachte Delano R. gingen hem makkelijk af, want De G. was boos op de 'patron' van de club. Delano R. zou hem hebben belazerd, en onder druk hebben gezet om liquidaties te plegen. 'Waarom zou ik nog loyaal zijn aan die man?  \n  \nMaar wraak was geen motief om de kroongetuigedeal te sluiten, verzekert De G. dinsdag aan de rechter. De belangrijkste reden om belastend te verklaren, is de hoop dat justitie hem - nadat hij zijn straf heeft uitgezeten - kan helpen bij het opbouwen van een nieuw leven, in veiligheid en uit de criminaliteit.  \n  \nToch houdt advocaat Flokstra zijn bedenkingen bij geloofwaardigheid van de kroongetuige. Zo gebruikte De G. vroeger geregeld cocaïne om 'door te kunnen drinken op een feestje'. 'Heeft dat geen gevolgen voor uw geheugen? Uit het dossier blijkt dat u een oplichter bent, maar ook dat u dingen lastig kunt plaatsen in de tijd en dat u het lastig vindt om onderscheid te maken wie wat heeft gezegd tijdens gesprekken. Hoe moet ik nou in vredesnaam vaststellen of het klopt wat u zegt?'  \n  \nMaar volgens Tony de G. is het simpel. 'Ik vertel gewoon wat ik weet, meer niet. Het is aan de politie om daar onderzoek naar toe doen, en aan de rechtbank om erover te oordelen.'  \n  \nTony de G.  \n  \nkroongetuige in het Eris-proces","intensity":1,"negativity":0,"cluster_id":66,"similar_texts":"text565"},{"id":"83","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/8/3","title":"Lichte stijging coronazieken","text":"Iets meer mensen zijn in de afgelopen zeven dagen positief getest op het coronavirus dan in de week ervoor. Het Rijksinstituut voor Volksgezondheid en Milieu kreeg 17.575 meldingen: een toename van 1,5 procent in een week tijd. Eind vorige week liep het aantal nieuwe gevallen op. Er waren twee dagen met meer dan 2800 positieve tests, het hoogste niveau in bijna drie weken tijd. De afgelopen dagen daalde het aantal nieuwe gevallen weer iets, waardoor de groei uiteindelijk beperkt bleef.","intensity":0,"negativity":0,"cluster_id":62,"similar_texts":"text68"},{"id":"84","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/7/5","title":"Madurodam mag voorlopig nog niet uitbreiden","text":"### Parkeren\n\nAttractiepark Madurodam mag pas uitbreiden als de parkeerplannen verbeterd worden. Daarvoor krijgt het park twintig weken de tijd, bepaalde de Raad van State gisteren. De Raad vindt de vrees van omwonenden en de Bomenstichting Den Haag gegrond dat de uitbreiding kan leiden tot een onaanvaardbare toename van de parkeerdruk in de omgeving. Andere bezwaren, onder meer over geluidsoverlast en aantasting van het stedelijk groen, overtuigden niet. Madurodam hoopt 0,6 hectare te groeien.","intensity":0,"negativity":0,"cluster_id":52,"similar_texts":"text446"},{"id":"85","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/13/2","title":"Man (18) bekent betrokkenheid bij aanslagen fruitbedrijf Hedel","text":"Een van de verdachten die is opgepakt voor het plegen van een aanslag bij een woning in Tiel, heeft bekend ook betrokken te zijn bij twee schietincidenten. Dit bleek gisteren bij een zitting in de rechtbank in Arnhem. Alle aanslagen draaien om de afpersingszaak rondom fruitbedrijf De Groot in Hedel.  \n  \n(Oud-)medewerkers van de fruithandel en hun familieleden worden sinds mei 2019 belaagd en bedreigd nadat een lading coke tussen het fruit was gevonden. Criminelen willen dat de door de politie in beslag genomen partij door het fruitbedrijf vergoed wordt.  \n  \nDe net volwassen geworden Kevin D. stond met drie andere jonge mannen, van wie er een minderjarig is, terecht voor brandstichting bij het huis in Tiel. Ze worden vervolgd voor poging tot moord op de man, vrouw en twee kinderen in de woning.  \n  \nHet OM zegt onder meer over een Snapchat-gesprek te beschikken waaruit blijkt dat de vier verdachten werden aangestuurd door een tussenpersoon en/of een opdrachtgever. D. heeft verklaringen afgelegd waarin hij niet alleen over zijn rol bij de brandstichting, maar ook over zijn betrokkenheid bij het beschieten van woningen in Waardenburg en Velddriel praat. Wie het brein achter de aanslagen is, wil hij echter niet zeggen. \"U kunt zelf ook wel bedenken waarom\", zo betoogde zijn advocaat bij de rechtbank.  \n  \nDe advocaten van de medeverdachten van D. trachtten tevergeefs hun cliënten op vrije voeten te krijgen. De rechter ging mee met het betoog van de officier van justitie, die stelde dat honderden gezinnen al een tijd in doodsangst leven. \"Als jongens zoals deze zich lenen voor aanslagen, moet de samenleving weten dat ze niet zomaar op vrije voeten komen. Als je hieraan begint zijn er grote gevolgen, ook voor je persoonlijke leven.\"  \n  \nDe volgende zitting in de zaak vindt op 4 november plaats. Ondertussen blijft de omgeving van het fruitbedrijf tot zeker 1 december van dit jaar een veiligheidsrisicogebied, meldde de gemeente dinsdag. In zo'n gebied mag de politie mensen preventief fouilleren. Bij zulke controles zijn al meerdere illegale (vuur)wapens aangetroffen.","intensity":0,"negativity":0,"cluster_id":35,"similar_texts":"text295"},{"id":"86","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=2562906d85b609209c02#/pages/40-41","title":"Media in beklaagdenbank","text":"Media in beklaagdenbank\n\nErnest Louwes (Mark Kraan) voor de rechter in ’De veroordeling’. \n\n’De veroordeling’\n\nWat: drama\n\nRegie: Sander Burger\n\nMet: Fedja van Huêt, \n\nYorick van Wageningen, Mark Kraan\n\nIn zijn jacht op spraakmakende reportages laat Netwerk-reporter Bas Haan (Fedja van Huêt) zich meeslepen. Hij stelt niet alleen fouten in de Deventer Moordzaak aan de kaak - waarvoor fiscaal jurist Ernest Louwes (Mark Kraan) dan al is veroordeeld - maar biedt later ook mediapersoonlijkheid Maurice de Hond een podium wanneer deze ’klusjesman’ Michaël de Jong (Yorick van Wageningen) als ’de echte dader’ neerzet. Daar krijgt Haan eeuwig spijt van.\n\nDe moord op de weduwe Wittenberg in september 1999 leidde tot een van de meest spraakmakende strafzaken uit de Nederlandse geschiedenis. Bas Haan zat er met zijn neus bovenop en schreef er later een boek over, waarin hij ook zijn eigen rol kritisch onder de loep nam. Zijn boek was een van de aanleidingen voor de veelbeluisterde podcast De Deventer Mediazaak en vormde ook het uitgangspunt van de op feiten gebaseerde speelfilm De veroordeling. \n\nArchiefbeelden\n\nVoor het aandeel van Maurice de Hond is in De veroordeling gebruik gemaakt van diens eigen media-optredens, met een beroep op het citaatrecht. Regisseur Sander Burger, vooral ook een ervaren documentaire-maker, laat dit soort archiefbeelden vrijwel naadloos versmelten met de rest van zijn vertelling. \n\nBurgers film kaart vooral op een schurende manier de valse beeldvorming rond Michaël de Jong aan, die aanvankelijk als familievriend een betrokken toeschouwer is bij het proces tegen Louwes. Tot hij zelf het mikpunt wordt van beschuldigingen, die zijn leven en dat van zijn vrouw tot een hel maken. Yorick van Wageningen en Lies Visschedijk geven het echtpaar mooi ingehouden gestalte. Zonder opsmuk, vanuit een soort stille verbijstering. Een verbijstering die je als kijker naar De veroordeling steeds meer gaat delen.\n\nM.W.","intensity":0,"negativity":0,"cluster_id":56,"similar_texts":"text563"},{"id":"87","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/45/2","title":"Meer wolken dan zon","text":"### Weer\n\nVanochtend is het grijs met uitgestrekte wolkenvelden. Misschien valt in het westen lokaal wat motregen, maar op de meeste plaatsen blijft het droog. In de middag komt de zon geleidelijk tevoorschijn. In het westen en met name het zuidwesten blijft het mogelijk nog een flink deel van de middag bewolkt. Het wordt circa 20 graden. De wind is zwak tot matig en waait uit het noorden tot noordwesten. In de avond zijn er brede opklaringen en in de nacht koelt het af tot een graad of 10. In de loop van de nacht kan landinwaarts mist ontstaan. Donderdag begint regionaal grijs met mist of lage bewolking. Vooral in het oosten kan het lange tijd grijs blijven. In de middag is er een mix van wolken en zon, waarbij het in Zuid-Nederland waarschijnlijk zonniger is dan in de noordelijke helft. Het wordt 18 graden op de Wadden en ruim 20 graden in de zuidelijke helft van het land. Ook op vrijdag blijft het droog, met meer wolken in het noorden dan in het zuiden. In Limburg kan het kwik oplopen naar 24 graden. Zaterdag wordt een zonnige nazomerdag, met 22 tot 24 graden. Ook zondag wordt een warme dag. In de ochtend is het droog en zonnig, maar in de loop van de dag neemt vanuit het zuiden de kans op (onweers)buien toe.","intensity":0,"negativity":0,"cluster_id":24,"similar_texts":"text205"},{"id":"88","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/38/6","title":"Mendy blijft nog vastzitten","text":"Manchester City-verdediger Mendy blijft in voorlopige hechtenis, dat heeft de rechtbank in Chester gisteren bepaald. De 27-jarige Fransman zit in voorlopige hechtenis op verdenking van vier gevallen van verkrachting en of aanranding in het afgelopen jaar. Hij zit sinds vrijdag vast.","intensity":0,"negativity":0,"cluster_id":7,"similar_texts":"text221"},{"id":"89","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=a1bc2dd3ca6fbd47be0b#/pages/4-5","title":"Met minderheid verder?","text":"Met minderheid verder?\n\nAan tafel bij informateur Hamer kreeg niemand zijn zin. Het is bovendien de vraag of de opvolger van Hamer wel beweging krijgt in de formatie.\n\nfoto’s anp/hh\n\nD66-leider Kaag: „Het is nu aan de VVD.” \n\n❮❯\n\nHaagse deuren tot nieuw kabinet met harde klap dichtgesmeten\n\nVan onze parlementaire redactie\n\nDen Haag Niemand krijgt zijn zin. Dat is de afdronk van een dag waarop in Den Haag deuren tot een nieuw kabinet met een harde klap zijn dichtgesmeten bij informateur Mariëtte Hamer. D66 wil echt niet met CU, VVD en CDA niet met twee keer links en PvdA en GL willen niet zonder elkaar. \n\nEen minderheidskabinet doemt daardoor steeds nadrukkelijker op, met CU-leider Gert-Jan Segers als grootste pleitbezorger. „We moeten even alle politiek met een kleine p achter ons laten”, vindt hij.\n\nUitsluiten\n\nDaarmee doelt hij op het uitsluiten van andere partijen, wat dinsdag opnieuw volop gebeurt. Zo zeggen VVD en CDA nu expliciet niet met PvdA én GL te willen regeren. Dan ontstaat er volgens VVD-leider Mark Rutte een situatie waarin een van die twee partijen zijn handen van een plan af kan trekken. Bovendien vindt Rutte de inhoudelijke verschillen tussen zijn partij en ’de optelsom van GL en PvdA’ te groot. Eenzelfde geluid valt te horen bij CDA-leider Hoekstra, die ook stelt te kijken naar hoe hij zijn ’eigen programma kan realiseren’: „Wij vinden een vijfpartijenkabinet dan niet voor de hand liggen.”\n\nHet leidt tot gemok bij links. „Ze willen niet met ons praten over de inhoud van een mogelijk regeerakkoord”, zegt PvdA-leider Lilianne Ploumen. „Ik vind het spijtig, vooral omdat Nederland zit te wachten op oplossingen. Die raken nu wel een beetje uit het zicht.” GL-leider Jesse Klaver vindt zelfs dat ’de democratie vandaag de verliezer is’.\n\nNaast de ’Kaag-coalitie’ bleef het voortzetten van de huidige regering met VVD, CDA, D66 en CU ook als optie over. Die partijen hadden na de verkiezingen zelfs meer zetels dan ervoor. Maar D66-leider Sigrid Kaag ziet een nieuwe samenwerking met de CU niet zitten. De partijen verschillen volgens haar bijvoorbeeld op het gebied van ’emancipatie en drugs’. „Het is nu aan de VVD om een weg uit deze impasse te vinden.”\n\nHet eindrapport van Hamer wordt deze week nog verwacht. De Tweede Kamer zal dan snel een debat willen, maar Kaag is de hort op. Ze zit in het Midden-Oosten om een plan B te bedenken voor evacués die in Afghanistan zijn achtergebleven. \n\nOpvolger\n\nDe vraag is of de opvolger van Hamer wel beweging krijgt in de formatie. Want achter de schermen kissebissen VVD en D66 nu alweer over hoe een minderheidskabinet eruit zou moeten zien. VVD ziet dat niet zitten zonder CDA. D66 oppert, nu de Kaag-coalitie er echt niet lijkt in te zitten, dan maar dat VVD en CDA samen op zoek moeten naar een minderheidskabinet. Een einde aan het getouwtrek lijkt daarmee nog steeds niet in zicht.\n\nDe vraag is of onder een nieuwe informateur niet toch nog een ultieme poging gedaan zal worden om GL-leider Jesse Klaver los te weken van de PvdA van Lilianne Ploumen, nu hij zijn baantje als minister toch echt uit zicht ziet verdwijnen. En vindt D66 het wel te verkopen dat de partij meer dan vier jaar zonder al te grote schermutselingen met CU heeft samengewerkt, maar die partij onder het mom van ’niet progressief genoeg’ deze formatie bij het grofvuil zet?\n\nPVV-leider Geert Wilders is helemaal klaar met het formatiegestuntel. „Nieuwe verkiezingen!”, oppert hij. Maar dat is een afslag die maar weinig politieke partijen nu durven nemen. \n\nIn de peilingen is de VVD weliswaar flink geklommen van 34 naar 39 zetels, D66 kachelt alweer achteruit van 24 naar 21. Meerdere partijen waaronder het CDA zitten met voormalig CDA’er Pieter Omtzigt in het achterhoofd. Het vermoeden bestaat dat hij zich bij nieuwe verkiezingen met een eigen partij zal melden. \n\nD66: aan VVD om uitweg te vinden \n\nLinks mokt: ’Democratie de verliezer’","intensity":0,"negativity":0,"cluster_id":18,"similar_texts":"text65"},{"id":"90","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/19/1","title":"Minder autoverkopen door chiptekorten","text":"Het herstel van de autoverkopen in Nederland verloopt nog steeds moeizaam. In augustus lagen de verkopen bijna 17 procent lager dan een jaar eerder. Volgens brancheorganisatie Rai Vereniging willen zowel bedrijven als particulieren nu vaak wel weer een nieuwe auto kopen, maar zijn de voertuigen vooral door wereldwijde chiptekorten niet snel beschikbaar.  \n  \nZo staat vanaf vandaag een fabriek in Keulen waar de Ford Fiesta wordt gebouwd twee weken stil door een chiptekort. Vorige week lag de productie daar ook al stil, net als eerder dit jaar. Er werken ter plekke zo'n vijfduizend werknemers aan de productie van de Fiesta. Ook de autofabriek van het Zweedse Volvo Cars in het Belgische Gent ligt deze week helemaal stil.  \n  \nMaruti Suzuki India, de grootste autofabrikant van India, gaf deze week aan dat de productie volgende maand met wel 40 procent kan krimpen vergeleken met het gebruikelijke niveau, vanwege de wereldwijde tekorten aan computerchips in de auto-industrie. Eerder hebben al autobouwers als Volkswagen, Toyota, General Motors (GM), Daimler en Jaguar Land Rover de productie moeten stilleggen, net als truckbouwer Scania.  \n  \n\"De showrooms worden goed bezocht, ook door leasemaatschappijen\", zegt een woordvoerder van de Rai Vereniging. Daar horen zij echter dat de levertijd van auto's, die normaal gesproken drie of vier maanden is, nu soms oploopt tot een half jaar. Dat verschilt wel sterk per model en merk, maar in de hele autosector kunnen leveringen maanden langer duren door het chiptekort.  \n  \nTijdens de coronapandemie nam de vraag naar chips vanuit de autosector sterk af, terwijl die juist sterk toenam vanuit de techsector, bijvoorbeeld voor smartphones en laptops voor thuiswerken. Nu de vraag vanuit de autosector weer sterk stijgt, hebben chipbedrijven moeite om daaraan te voldoen. Dat heeft dus tekorten tot gevolg.\n\nTweedehands auto's\n\nOndanks de leveringsproblemen werden in de eerste acht maanden van dit jaar ruim 211.000 nieuwe auto's op kenteken gezet. Dat is wel 3,4 procent minder dan tijdens dezelfde periode in 2020, blijkt uit de verkoopcijfers van Rai en brancheorganisatie Bovag. De Rai Vereniging ziet tegelijkertijd dat de markt voor tweedehands auto's groeit.  \n  \nWaar in 2020 de beperkende maatregelen en de economische onzekerheid door de coronacrisis een slecht jaar opleverden, is nu aan vraag geen gebrek. Rai Vereniging rekent er nog op dat de achterstand voor het einde van het jaar is ingelopen. De verwachting is een totale verkoop van 400.000 nieuwe auto's, tegenover ruim 356.000 vorig jaar. \"We zien licht aan het einde van de tunnel, maar de tunnel is wel donker.\"","intensity":0,"negativity":1,"cluster_id":36,"similar_texts":"text312"},{"id":"91","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/1/1","title":"Minderheidskabinet inzet formatieruzie","text":"### Samenwerking VVD en D66 lijkt ten einde\n\n168 dagen na de verkiezingen kan informateur Mariëtte Hamer slechts concluderen dat het niet is gelukt een coalitie te vormen die kan rekenen op een Kamermeerderheid. Verkiezingswinnaars VVD en D66 blokkeren elkaars voorkeurscoalities. VVD en CDA wezen gisteren de tandem van GroenLinks en PvdA af, D66 streepte doorregeren met ChristenUnie weg.  \n  \nDe samenwerking tussen VVD en D66 lijkt gisteren ten einde te zijn gekomen. Tot nu toe trokken zij als de twee grootste partijen samen op in de formatie. Maar inmiddels is de verhouding tussen beide partijen grondig verziekt. Als uitweg in de formatie-impasse ziet VVD-leider Mark Rutte brood in een minderheidskabinet, net als CDA-leider Wopke Hoekstra, zo bevestigen bronnen rond de formatie. Maar D66 wil daar nu niet aan meewerken. Desnoods vormen VVD en CDA maar samen een minderheidskabinet, dreigen ze bij de democraten. Samen hebben VVD en CDA slechts 48 van de 150 zetels. Al voor de zomer is in de formatie besproken dat een minderheidskabinet de enig overgebleven optie is als iedereen een werkbare meerderheid blijft blokkeren, zeggen ingewijden. Rutte leek er gisteren ook op voor te sorteren. Hoewel hij niet in een kabinet wil met PvdA en GroenLinks, zei hij wel 'de hand te willen uitsteken' en 'inhoudelijke samenwerking' te willen zoeken.  \n  \nVerwacht wordt dat de informateur vandaag of morgen haar opdracht teruggeeft aan de Kamer. Inmiddels vindt D66 dat de VVD nu aan zet is om in zijn eentje een oplossing te vinden voor de vastgelopen formatie.  \n  \nHoe groot de weerstand is van D66 tegen een minderheidskabinet, is nog lastig te zeggen. Volgens een betrokkene moet de partij 'nog wennen aan dat idee'. Samen hebben VVD, D66 en CDA 72 zetels in de Tweede Kamer. Dat maakt dat er met de steun van één oppositiepartij al een meerderheid in de Tweede Kamer kan worden gevonden. In de senaat komen de drie 7 zetels tekort voor een meerderheid.  \n  \nP3","intensity":0,"negativity":0,"cluster_id":38,"similar_texts":"text629"},{"id":"92","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/5/1","title":"Minister wordt lobbyist en ontspringt het lobbyverbod","text":"In haar nieuwe baan als voorzitter van Energie-Nederland mag oud-minister Cora van Nieuwenhuizen (VVD) gewoon contact onderhouden met haar voormalige ministerie van infrastructuur en waterstaat. Het lobbyverbod voor oud-bewindspersonen is in haar geval niet van toepassing, zegt een woordvoerder van het ministerie.  \n  \nIn 2017 werd door het kabinet-Rutte II nog een contactverbod voor oud-bewindspersonen ingesteld. Twee jaar lang mogen ze geen contact hebben met ambtenaren van het ministerie waar zij eerder leiding aan gaven. Volgens het toenmalige kabinet beoogde dat verbod 'te voorkomen dat aftredende of afgetreden bewindslieden kennis en positie uit de eerdere hoedanigheid als bewindspersoon op onwenselijke wijze benutten voor de belangen van een organisatie waar zij na het aftreden in dienst zijn getreden'. Hoewel het lobbyverbod per 1 januari 2020 stilletjes werd ingetrokken, is het nog wel van kracht, bevestigde demissionair minister Kajsa Ollongren van binnenlandse zaken vorige maand aan de Tweede Kamer.  \n  \nVolgens een woordvoerder van Infrastructuur en Waterstaat geldt dat verbod echter niet voor Van Nieuwenhuizen. Haar nieuwe baan als voorzitter van Energie-Nederland zou liggen op een ander beleidsterrein dan haar ministerschap. \"Energie is de verantwoordelijkheid van het ministerie van economische zaken, dus zij mag gewoon contact hebben met ambtenaren van infrastructuur en waterstaat.\" Ook contact met het ministerie van economische zaken zou volgens de woordvoerder gewoon mogen. Van Nieuwenhuizen was echter na het aftreden van het kabinet in januari wel enkele dagen formeel de vervanger van de opgestapte Eric Wiebes als minister van economische zaken.  \n  \nEnergie-Nederland behartigt de belangen van grote energiebedrijven als Essent en RWE, maar ook oliebedrijven Shell en BP en bouwbedrijf Bam staan op de ledenlijst. Europarlementariër Esther de Lange (CDA) reageert dan ook kritisch op de overstap van Van Nieuwenhuizen. \"Sorry, ik vind dit dus niet kunnen. Een overstap naar een sector waar je als minister mee bezig was, roept vragen op\", schrijft zij op Twitter.  \n  \nDat er de nodige raakvlakken zijn met haar voormalige ministerie, erkent de woordvoerder. \"Maar als je zo redeneert zou je niets meer kunnen doen.\" Het ministerie van infrastructuur en milieu is onder andere verantwoordelijk voor de vergunningverlening voor windmolenparken op zee en op land.  \n  \nDat Van Nieuwenhuizen nu per direct opstapt, is volgens de woordvoerder omdat binnen het kabinet nu gesproken wordt over energiebeleid. Over die besluitvorming mag zij niet meepraten nu duidelijk is dat zij als lobbyist aan de slag gaat. Volgens de woordvoerder houdt zij zich al langer afzijdig in discussies binnen het kabinet als het over energie gaat. \"Daarover zijn afspraken gemaakt met het ministerie van economische zaken.\"  \n  \nNederland heeft een slechte reputatie als het gaat om het naleven van integriteitsregels, oordeelde anti-corruptiewaakhond Greco van de Raad van Europa vorige maand nog. Aanbevelingen uit 2019 voor heldere regels omtrent lobbyen en het instellen van een afkoelingsperiode voor oud-bewindspersonen zijn niet geïmplementeerd. Greco heeft het kabinet opnieuw aangespoord daar werk van te maken.  \n  \nVan Nieuwenhuizen is bepaald niet de eerste oud-bewindspersoon die in een omstreden nieuwe functie gaat werken. Voormalig staatssecretaris Menno Snel van financiën werd voorzitter van de lobbyorganisatie voor olie- en gasbedrijven, en raakte daardoor zijn bestuursfunctie bij pensioenfonds ABP kwijt. Eerder zorgde de overstap van voormalig minister Camiel Eurlings naar luchtvaartbedrijf KLM voor gefronste wenkbrauwen. Die overstap was mede aanleiding voor het uiteindelijk instellen van het lobbyverbod voor oud-bewindspersonen, dat volgens het ministerie dus niet geldt voor Van Nieuwenhuizen.\n\nHet kabinet loopt langzaam leeg\n\nCora van Nieuwenhuizen is niet de eerste bewindspersoon die vroegtijdig vertrekt uit het demissionaire kabinet. Staatssecretaris Stientje van Veldhoven van hetzelfde ministerie stapte bijna twee maanden geleden al op om directeur te worden van het World Resources Institute.  \n  \nOok voormalige minister van economische zaken Bas van 't Wout vertrok vroegtijdig. Hij liet zich in eerste instantie nog vervangen vanwege een burn-out, maar meldde vorige maand niet meer terug te keren. Ook demissionair minister Tamara van Ark is tijdelijk afwezig, vanwege nekklachten. Zij hoopt in september terug te komen.  \n  \nVanwege de lange formatie, de vele wisselingen in het kabinet en het vertrek van meerdere bewindspersonen werden onlangs nog drie nieuwe bewindspersonen aangesteld.","intensity":0,"negativity":0,"cluster_id":32,"similar_texts":"text238"},{"id":"93","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/6/1","title":"Na wie blokkeert wie komt nu wie heeft wie nodig?","text":"### Analyse - Kabinetsformatie - Verder met de formatie\n\n1\n\nHet kemphanenkabinet\n\nVVD, D66 en CDA (72 zetels)  \n  \nEen combinatie die dicht in de buurt van een meerderheid komt is die van de geharnaste tegenstanders in de formatie: VVD-D66-CDA. Samen hebben zij 73 zetels nu, en 72 zodra de afgesplitste CDA'er Pieter Omtzigt zijn zetel komt ophalen. Om de kabinetsplannen langs de Kamer te krijgen en niet direct bij het eerste debat een motie van wantrouwen aan de broek te krijgen, is steun nodig van een klein aantal oppositiepartijen. Met de gezagsgetrouwe SGP heeft Mark Rutte vaker succesvol zaken kunnen doen en ChristenUnieleider Gert-Jan Segers ziet deze variant helemaal zitten, als de coalitie maar 'niet te smal is'.  \n  \nSegers ziet de minderheidsvariant als een manier om de rol van de Kamer tegenover het kabinet te versterken, maar ook om zijn eigen partij in het centrum van de macht te houden. Een vaste gedoogpartner is hij niet van plan te worden, maar hij wil zich wel constructief opstellen.  \n  \nOp steun van de PvdA en GroenLinks hoeft dit kemphanenkabinet niet te rekenen. Als het waar is wat VVD en CDA zeggen - dat de verschillen tussen rechts en links zo onoverbrugbaar zijn dat zij niet samen in een kabinet horen - dan ziet het linkse duo niet in waarom ze als minderheidskabinet wel met plannen zouden komen die links zouden aanspreken.  \n  \nMaar bij D66 stuit het kemphanenkabinet nog op de meeste bezwaren. Kaag heeft haar achterban een progressieve coalitie beloofd en is duidelijk geweest over de samenwerking met Segers: die houdt op. D66 is beducht voor een variant waarin de ChristenUnie via de achterdeur alsnog aan de coalitietafel belandt. Bovendien wil D66 de rechtse blokkade op inhoudelijke gesprekken met PvdA-GroenLinks niet zomaar belonen met een plek voor het CDA in de Trêveszaal.\n\n2\n\nHet liberale motorblok\n\nVVD en D66 (58 zetels)  \n  \nDit is de voorkeursvariant van D66. Voor een minderheidskabinet leveren wat D66 betreft alleen de Democraten en de VVD de ministers. Samen komen de twee liberale partijen uit op 58 zetels. Het CDA hoeft er voor de Democraten niet bij. In het kamp-Kaag overheerst chagrijn over de houding van met name CDA-leider Hoekstra. Hij zou de grote blokkerende factor zijn om links te laten deelnemen aan een kabinet. Hem belonen met een plek in het kabinet is dan ook geen uitgemaakte zaak.  \n  \nD66-leider Kaag werkt liever het formatiedocument dat zij deze zomer samen met de VVD-leider Rutte schreef uit tot een regeerakkoord. Steun bij de oppositie zoeken wordt wel een klus. Wat doet het CDA als dat niet mee mag doen in het kabinet?  \n  \nDe leiders Ploumen en Klaver van PvdA en GroenLinks zien het voorlopig zeker niet zitten om dit liberale motorblok te steunen. Zij zetten zich de laatste vijf maanden over hun weerzin heen door zelfs na een motie van wantrouwen tegen Rutte het gesprek aan te gaan. Ook toonden zij zich enthousiast over het VVD-D66-document over de toekomst van Nederland. De linkse partijen gingen voor hun gevoel heel ver, door een intensieve linkse samenwerking in de formatie te beloven, deels op verzoek van Rutte. Toch werd het nee. Pijnlijk. Pijnlijk genoeg om vol in de oppositiemodus te schieten? De linkse partijen zijn er nog niet uit.\n\n3\n\nZoeken naar rechtse meerderheden\n\nVVD en CDA (48 zetels)  \n  \nAls PvdA en GroenLinks inhoudelijk dan zover af staan van VVD en CDA dat Rutte en Hoekstra niet eens met hen in gesprek willen, moeten de twee het maar eens samen over rechts proberen, klinkt het nu bij D66. Het is geen gekke gedachte. De rechtse partijen hebben nooit een voorkeur gehad voor een 'linkse wolk'. Vooral de christen-democraten vrezen dat zij zich niet goed kunnen profileren in een kabinet met twee liberale partijen (VVD en D66) en twee linkse partijen (PvdA en GroenLinks). In de minderheidsvariant VVD-CDA kunnen Rutte en Hoekstra een coalitie bouwen waar rechts Nederland 'weer de vingers bij kan aflikken', zoals Rutte zei ten tijde van zijn eerste kabinet in 2010.  \n  \nVVD en CDA kunnen voor veel van hun cultureel-conservatieve plannen voldoende steun krijgen van een overwegend rechtse Tweede Kamer. Die steun moet dan wel komen van partijen die VVD en CDA eerder hebben uitgesloten. De PVV werd aan de kant gezet vanwege radicale opvattingen over godsdienstvrijheid en de rechtsstaat en FVD ging in de ban na het verschijnen van racistische en homofobe berichten in appgroepen van de jongerenbeweging. Maar de uitsluiting gold voor kabinetsdeelname. Steun in de Kamer stuit bij VVD en CDA waarschijnlijk op minder weerstand. Met PVV, FVD, Groep-Van Haga, SGP, JA21 en BBB komt rechts op 81 zetels uit.  \n  \nIn de praktijk zal het zo simpel niet zijn. Ook een VVD-CDA-kabinet is door een vonnis gedwongen de stikstofuitstoot te verminderen. En ook Rutte en Hoekstra willen een klimaatbeleid voeren en als de crisis voortduurt het coronabeleid overeind houden. Dan haken veel van de rechtse splinterpartijen af en zal dus toch steun van het midden en links nodig zijn. PvdA, D66 en GroenLinks zullen daar niet toe geneigd zijn als het kabinet zich verder niets van hun wensen en verlangens aantrekt. Dan dreigt een politieke patstelling.\n\n4\n\nDe Dassenvariant\n\nVVD, CDA, D66 en Volt (75 zetels)  \n  \nHoewel nieuwkomer Volt eerder liet weten dat de partij niet klaar is voor regeringsdeelname en die ambitie ook niet heeft, aldus voorman Laurens Dassen, kan de jongehondenclub in beeld komen. De Europees georiënteerde partij profileert zich als progressieve nieuweling en kan D66 steunen in een kabinet met verder alleen rechtse partijen.  \n  \nProbleem is dat deze variant nu 76 zetels heeft en net geen meerderheid haalt als Pieter Omtzigt besluit zijn CDA-zetel mee te nemen. Al zijn 75 zetels net genoeg om te overleven als een oppositiepartij een motie van wantrouwen zou indienen.  \n  \nKaag zal de Dassenvariant de komende dagen op zijn minst overwegen. Zij zou kunnen aanvoeren dat ook het vorige kabinet, na het vertrek van Van Haga uit de VVD, enige tijd met 75 zetels heeft geregeerd.\n\n5\n\nHet Hoekstraloze meerderheidskabinet\n\nVVD, D66, PvdA, GroenLinks en ChristenUnie (80 zetels)  \n  \nHoewel een minderheidsvariant logisch is, zijn er andere varianten denkbaar. Bijvoorbeeld een zonder CDA'er Hoekstra, de man die in de ogen van D66, GroenLinks en de PvdA de grootste sta-in-de-weg is. Het CDA is niet per se nodig voor een meerderheidskabinet. Wissel de christen-democraten in voor de ChristenUnie en het totaal is 80 zetels. Rutte krijgt zijn voorkeurspartner erbij, Kaag haar progressieve partners. En zowel Rutte als Kaag moet dealen met een eerder uitgesloten partner.  \n  \nToch is dit geen waarschijnlijke optie. Zo stevig als de PvdA en GroenLinks elkaar vasthouden, zo onafscheidelijk lijken ook VVD en CDA in de formatie. Rutte is vastbesloten Hoekstra erbij te houden.  \n  \nVoor D66 is dit geen aantrekkelijke optie. Al is de ChristenUnie tamelijk links bij thema's als ongelijkheid, dat weegt voor D66 niet op tegen de conservatieve ideeën over bijvoorbeeld homo-emancipatie en medisch-ethische kwesties. De Democraten hebben zich al zo diep ingegraven met bezwaren tegen de samenwerking met de ChristenUnie, dat het moeilijk wordt nog geloofwaardig in een kabinet met Segers te stappen.\n\n'Dassenroute'75 zetels\n\n'Kemphanenkabinet' 72 zetels\n\nInteressante uitweg. Nieuwkomer Volt ambieert geen regeringsrol, maar kan D66 progressieve steun geven in verder rechts kabinet. Probleem: net geen meerderheid.  \n  \nOnwaarschijnlijke optie. Tot nu is Rutte voornemens zijn rechtse partner Hoekstra erbij te houden. Kaag zal CU vrijwel zeker niet omarmen, na al het hameren op de nadelen.\n\n'Over rechts'48 zetels\n\n'Liberaal motorblok'58 zetels\n\n'Zonder Hoekstra' 80 zetels\n\nKabinet dat rechts Nederland verheugt. Steun nodig in Kamer van afgewezen partijen als PVV en FVD. Probleem: links zal dit kabinet niet helpen, ook niet bij klimaatzaken.  \n  \nVoorkeur D66. Partij acht Hoekstra's CDA blokkerende factor tegen regeren met links. Wil dat niet belonen. Probleem: soms steun nodig van afgewezen CDA, PvdA en GL.  \n  \nLogische optie: bijna-meerderheid van opponenten in de formatie. Stuit op bezwaar D66, dat zo alsnog in rechts kabinet belandt en invloed vreest van een gedogende CU.","intensity":0,"negativity":0,"cluster_id":38,"similar_texts":"text379"},{"id":"94","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/volleybal-nederland-naar-halve-finale-ek-a4056722#20210901-79782-310","title":"Nederland naar halve finale EK","text":"De Nederlandse volleybalsters hebben zich bij het EK geplaatst voor de halve finale. De ploeg van bondscoach Avital Selinger was dinsdag in Bulgarije opnieuw te sterk voor Zweden: 3-0 (27-25, 25-16, 25-19). Nederland won in de groepsfase ook met 3-0 van Zweden, de nummer 43 van de wereldranglijst. Nederland staat negende. In de halve finale, vrijdag in Belgrado, is de winnaar van het duel tussen Italië en Rusland de tegenstander. Aanvoerder Anne Buijs sprak na afloop van de gewonnen kwartfinale bij Ziggo geen voorkeur uit voor een van beide landen. „We zitten nu bij de beste vier ploegen van Europa. Dat was met alle verjonging erbij niet per se verwacht.” (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021","intensity":0,"negativity":1,"cluster_id":4,"similar_texts":"text86"},{"id":"95","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/3/2","title":"Niets staat Formule 1 in Zandvoort in de weg - althans, dit jaar niet","text":"### Rechtbank\n\nDe Grand Prix van Zandvoort is vooralsnog niet het strijdtoneel geworden waar milieuorganisatie Mobilisation for the Environment (MOB) een volgend succes heeft gehaald. De rechtbank in Haarlem besloot gistermiddag dat de provinciale vergunning voor het circuit in Zandvoort in stand blijft. Zo komt de organisatie van de Dutch Grand Prix komend weekend niet in gevaar.  \n  \nDat het circuit door een rechterlijk verbod op de race wegens ongeoorloofde stikstofuitstoot anders een faillissement boven het hoofd had gehangen, heeft de rechter meegenomen in de belangenafweging.  \n  \nMOB, dat onder leiding van Johan Vollenbroek in 2019 het Nederlandse Programma Aanpak Stikstof succesvol aanvocht en zo de stikstofcrisis op de agenda zette, stelde dat de vergunning voor de Formule 1-race op een verkeerde berekening van de stikstofuitstoot berust. Of dit klopt, moet de rechtbank in een bodemprocedure uitmaken, maar dat wilde de MOB niet afwachten en spande daarom een kort geding aan. De voorzieningenrechter durft nu echter een beoordeling niet aan. \"Met zo'n beoordeling zou namelijk in belangrijke mate worden vooruitgelopen op beantwoording van de vraag wie van de partijen gelijk heeft, terwijl juist de rechter in de bodemprocedure daarvoor nadere advisering (...) nodig acht\", aldus de rechtbank.  \n  \nHoopgevend, vindt de MOB, is dat 'alles nog mogelijk is in de hoofdzaak'. \"De uitspraak van de rechter gaat enkel over de Formule 1-race van 2021. Of de race ook de volgende jaren gehouden kan worden blijft onzeker\".  \n  \nEen voorstel van de MOB was om de race desnoods zonder publiek te houden, omdat dit veel stikstofuitstoot zou schelen van de auto's van bezoekers. \"Waarom is niet overwogen om het evenement uit te kleden, net als de Olympische Spelen in Tokio?\", vroeg hun jurist. De organisatoren en de provincie vonden dit voorstel 'onacceptabel'.  \n  \nIn plaats van de verwachte ruim honderdduizend, is het aantal bezoekers vanwege corona teruggebracht tot zeventigduizend per dag. De organisatie verliest hierdoor al een groot deel van de inkomsten. De rechtbank weegt dit af: \"MOB hecht aan het natuurbelang en zet zich in om ecologische schade aan het naastgelegen Natura 2000-gebied te voorkomen. Circuit Zandvoort daarentegen heeft inmiddels de F1 vrijwel volledig georganiseerd en heeft hier fors in geïnvesteerd. Het niet doorgaan van de F1 zou direct leiden tot zeer grote schade en mogelijk faillissement voor Circuit Zandvoort.\"  \n  \nWederom vangen de milieuorganisaties bot bij de rechter. Claims dat de Dutch Grand Prix het leefgebied van de rugstreeppad en de zandhagedis zou aantasten, werden eerder al afgewezen.","intensity":0,"negativity":0,"cluster_id":59,"similar_texts":"text484"},{"id":"96","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=08a8419703bdf97ebc47#/pages/6","title":"Nieuwe munitie tegen spaartaks","text":"Nieuwe munitie tegen spaartaks\n\nBelasting over een niet werkelijk behaald rendement over spaargeld is veel Nederlanders een doorn in het oog. \n\nFoto ANP/HH\n\n’Eerlijker belasting is snel uitvoerbaar’\n\ndoor Dave Krajenbrink\n\nAmsterdam De gehate spaartaks moet overboord en zo snel mogelijk vervangen door een vermogenswinstbelasting over het werkelijk gemaakte rendement. Niet over een fictief rendement, zoals nu gebeurt. Die oproep doet het Verbond van Financiële Beroepsorganisaties (VFBO) aan demissionair staatssecretaris Vijlbrief van Financiën. \n\nBij het VFBO zijn tienduizend financieel adviseurs en financiële planners aangesloten. Driekwart van hen denkt dat op korte termijn zo’n winstbelasting praktisch is uit te voeren, zo blijkt uit een enquête van het verbond onder haar leden.\n\nDe huidige vermogensrendementsheffing – de spaartaks – is veel Nederlanders een doorn in het oog, omdat er in box 3 belasting wordt geheven over een fictief rendement, terwijl de rente op spaargeld zo goed als nul is. Boven de 100.000 euro is de rente zelfs negatief. \n\nRisicoarm\n\nOnlangs oordeelde een rechter dat de spaartaks in strijd is met het Europees Verdrag voor de Rechten van de Mens. Volgens de Groningse rechter worden kleine spaarders, die hun vermogen op risicoarme spaarrekeningen stallen, ten onrechte over één kam geschoren met beleggers die dankzij risicovollere investeringen op de beurs of in vastgoed rendement maken. En dat is volgens de rechter discriminatie. \n\nRendement\n\nMet een vermogenswinstbelasting wordt met de fiscus afgerekend op basis van het werkelijk behaalde rendement. Uit eerder onderzoek van PwC bleek dat dit praktisch goed uitvoerbaar is. Wel zijn gegevens over het rendement uit onroerende zaken en overige bezittingen lastiger te verzamelen dan data over spaartegoeden en beleggingen. Heffing over het werkelijke rendement is ook moeilijker uit te voeren als het vermogen in het buitenland is gestald en die informatie niet of niet tijdig beschikbaar is. \n\nVoor die vermogensbestandsdelen zou dan voorlopig wel de huidige spaartaks met fictieve rendement kunnen blijven gelden. Maar voor vermogen dat bij Nederlandse financiële instellingen is ondergebracht, is het vervangen van de spaartaks door de vermogenswinstbelasting dus wel degelijk op korte termijn mogelijk, zo stelt het VFBO.\n\nDe Bond voor Belastingbetalers voert al verschillende rechtszaken tegen de spaartaks, met wisselend succes. Want waar de rechter in Groningen vorige week de spaartaks discriminerend vond, oordeelden rechtbanken Gelderland en Noord-Holland eerder nog anders. Wel ligt er een uitspraak van de Hoge Raad in het voordeel van de spaarders, maar die uitspraak betreft belastingjaren 2013 en 2014. Over andere jaren worden nog rechtszaken gevoerd.\n\nDe Tweede Kamer wil al jaren af van het rekenen met die fictieve rendementen, maar die wens werd door het kabinet onder de noemer onuitvoerbaar telkens terzijde geschoven. Maar aan de hand van een nieuw onderzoek zette staatssecretaris Vijlbrief (Financiën) vlak voor de zomer toch de deur open voor een spaartaks op basis van daadwerkelijk gehaald rendement. \n\nDat is wel een klus voor het komende kabinet, gaf Vijlbrief daarbij aan.\n\nRechter: taks is discriminerend","intensity":0,"negativity":0,"cluster_id":23,"similar_texts":"text204"},{"id":"97","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/24/1","title":"Noor Odd Christian Eiking heeft wonderwel week lang de leiderstrui om zijn schouders","text":"### Odd Christian Eiking\n\nHij rijdt er al zes etappes in rond, maar woensdag na de zeventiende rit zal hij hem aan Primoz Roglic moeten geven boven op de Lagos de Covadonga, daarvan is de eigenaar zo goed als zeker. Het gaat over het object dat het onverwachte en grootste succes uit de wielercarrière van Odd Christian Eiking representeert: de rode leiderstrui van de Ronde van Spanje.  \n  \nDe Noorse renner van de bescheiden Belgische ploeg Intermarché-Wanty-Gobert zat in de tiende etappe van de Vuelta mee in een grote kopgroep van 31 man. Bijna alle ploegen waren in die groep vertegenwoordigd, waardoor er weinig animo was om ze bij te halen, met een voorsprong van bijna twaalf minuten tot gevolg.  \n  \nDoordat Eiking de best geklasseerde renner van de groep was, met een achterstand van ruim negen minuten op toenmalig klassementsleider Roglic, mocht de 26-jarige man uit Stord zowaar de rode leiderstrui aantrekken. 'Er was een mirakel voor nodig.'  \n  \nZijn collega's kennen Eiking, die ze inderdaad een beetje 'odd' vinden, vooral vanwege een voorval in de Vuelta van 2017. Na de voorlaatste etappe verdween hij in de Madrileense nacht om te vieren dat hij zijn tweede Ronde van Spanje tot een goed einde had gebracht. In de avondlijke slotetappe zou de volgende dag toch niets meer op het spel staan.  \n  \nDaarover dacht zijn ploegleiding van destijds, FDJ, anders toen Eiking stomdronken het hotel in kwam stommelen. 'Een professioneel atleet dient zich te allen tijde voorbeeldig te gedragen', was de tweet waarmee hij uit de Vuelta werd gezet.  \n  \nEiking ging daarna een niveau lager fietsen bij het Belgische Wanty. Twee kleine overwinningen boekte hij voor de ploeg, die dit jaar voor het eerst op het hoogste WorldTour-niveau uitkomt, zodat ze konden meedoen aan de Tour. De ploeg, die dit jaar nog maar vier keer won, beschouwt zichzelf als 'een van de kleine broertjes in de WorldTour'.  \n  \nPeloton en volgers waren ervan overtuigd dat de Noor in de bergen snel zou capituleren. Maar Eiking, die na weer een bloedhete etappe bij de voor de klassementsleider verplichte dopingcontrole een uur en vier liter water nodig had om een plasje te doen, hield het rood. In de zware bergetappe van zondag legde zijn ploeg op de zware beklimmingen het peloton zelfs een stevig tempo op, waardoor Eiking in die rit zelfs zesde werd. 'Ik heb mijn ploeggenoten nooit in zo'n situatie aan het werk gezien.'  \n  \n'Zijn hele ploeg was supergoed', complimenteerde Jumbo-Visma-kopman Roglic Intermarché-Wanty-Gobert. 'Dat ze de rode trui houden is meer dan verdiend.' Movistar-renner Miguel Ángel López, vijfde in het algemeen klassement, zag een 'zeer solide ploeg'. 'Ze wisten hoe ze het moesten aanpakken. Zo hebben we die ploeg nog nooit gezien.'  \n  \nDe ploegleider van Intermarché in Spanje, Valerio Piva, kijkt ook verbaasd zijn ogen uit. 'De ploeg stijgt boven zichzelf uit, maar we kunnen de trui ook zomaar door pech verliezen.'  \n  \nDaarmee refereert Piva aan het eerste succes in deze Vuelta. De Est Rein Taaramäe won de derde etappe en daarmee, al even onverwacht als later Eiking, de leiderstrui. Twee dagen later was de droom van Taaramäe voorbij, nadat hij door een val op achterstand was binnengekomen.  \n  \nEiking zal na woensdag, na zijn door hemzelf aangekondigde onttroning weer doen waarvoor hij naar de Vuelta is gekomen: zorgen dat de Zuid-Afrikaanse kopman van de ploeg, Louis Meintjes, in de top-10 eindigt.  \n  \nHet zou wat ploegleider Piva betreft een bonus zijn. 'We hebben twee keer de leiding gehad. We hebben een etappe gewonnen. Wat er ook nog gebeurt: het is een droomronde voor ons.'  \n  \nJakobsen wint zijn derde rit  \n  \nFabio Jakobsen heeft zijn 25ste verjaardag luister bij gezet door dinsdag zijn derde etappe deze Vuelta te winnen. De Nederlandse sprinter van het Belgische Dekeuninck-QuickStep verstevigde met de zege na een massasprint in de straten van Santa Cruz de Bezana in rit 16 ook zijn leidende positie in het puntenklassement. Jakobsen verbetert met zijn derde ritwinst het resultaat van de vorige Vuelta die hij in 2019 reed waarin hij twee etappes won. In augustus vorig jaar kwam de sprinter zeer ernstig ten val in de Ronde van Polen. Na een revalidatie van acht maanden kwam Jakobsen terug en was de grote vraag of hij zijn oude niveau ooit weer zou kunnen benaderen. Die vraag heeft hij deze Vuelta ruimschoots bevestigend beantwoord.","intensity":0,"negativity":1,"cluster_id":28,"similar_texts":"text342"},{"id":"98","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/40/1","title":"Onoda - 10,000 Nights in the Jungle laat zien wat er kan gebeuren als hardnekkig geloof in de eigen waarheid te lang onweersproken blijft.","text":"Onoda - 10,000 Nights in the Jungle\n\nDrama  \n★★★★  \nRegie  \n  \nArthur Harari  \n  \nMet  \n  \nKanji Tsuda, Yûya Endô, Yûya Matsuura, Tetsuya Chiba, Shinsuke Kato.  \n  \n167 min., in 32 zalen.  \n  \n'Je lichaam is het vaderland', leert de Japanse soldaat Hiroo Onoda van de commandant die hem de Tweede Wereldoorlog in stuurt, naar het kleine Filipijnse eiland Lubang, waar de oprukkende Amerikanen een halt moet worden toegeroepen. 'De vijand mag je lichaam nooit in handen krijgen.' De filmtitel verklapt dat Onoda zijn missie bijzonder letterlijk nam: na de overgave van Japan zwierf hij bijna drie decennia met een slinkend groepje gelijkgestemden over het eiland, in de volledige overtuiging dat de oorlog nooit was beëindigd.  \n  \nDe Franse regisseur Arthur Harari neemt in Onoda - 10,000 Nights in the Jungle met een speelduur van haast drie uur uitvoerig de tijd om dit waargebeurde verhaal na te vertellen. Na een wat rommelig begin, waarin de kijker met een handvol flashforwards en flashbacks zelf ook het bos wordt ingestuurd, gebruikt Harari de tijd zorgvuldig om een opzichzelfstaande realiteit op te bouwen.  \n  \nWanneer Onoda zich met wat energieke collega's afsplitst van de zieke, gewonde of anderszins ingestorte legereenheden, borrelt gaandeweg een niet te missen allegorie naar boven. Of een vorm van politieke satire: Onoda - 10,000 Nights in the Jungle laat zien wat er kan gebeuren als een hardnekkig geloof in de eigen waarheid te lang onweersproken blijft.  \n  \nHarari maakt de interessante keuze om het wat onwerkelijke verhaal vrij mild en zakelijk in beeld te brengen. Vergeleken met de grote filmklassiekers waarin mannen in de jungle hun grip op de werkelijkheid verliezen, van Apocalypse Now tot Fitzcarraldo, is het relaas van Onoda soms ronduit aandoenlijk. Zie hoe keurig de mannen een topografische kaart van het eiland voltekenen waarop de bossen, vlaktes en kunstlijnen stuk voor stuk hun eigen naam krijgen.  \n  \nSterk is de droogkomisch geserveerde scène waarin Onoda en wat kompanen in de eerste jaren na de oorlog zin hebben in vlees, een koe doodschieten en in een vuurgevecht verzeild raken met Filipijnse boeren. Oorlog gedegradeerd tot levensgevaarlijk gedoe om een koe: Harari maakte de juiste beslissing door de gebeurtenissen zo min mogelijk uit te vergroten.  \n  \nOok wanneer de film wat kluchtiger terrein dreigt te bewandelen - een radioverslag van de maanlanding brengt Onoda en consorten allesbehalve dichter bij de realiteit - kost het geen moeite met de hoofdpersonen te blijven sympathiseren. De werkelijkheid is soms tenslotte minstens even surrealistisch.","intensity":1,"negativity":1,"cluster_id":72,"similar_texts":"text7"},{"id":"99","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/13/1","title":"Ook het bloed van Tomas is nu van harte welkom","text":"Een historisch moment wil Tomas Sillekens (29) het niet noemen. Een stap in de emancipatie van homoseksuele mannen dan? Die woorden zijn te groot, naar zijn smaak. Maar dat hij voor het eerst in zijn leven bloed mocht doneren, maakte gisteren voor hem 'een mooie en bijzondere dag'. \"Mooi dat ik dat mag doen, en dat ik nu mag uitdragen dat dit kan.\"  \n  \nSillekens heeft net een roze koek op in de wachtkamer van Sanquin in Amsterdam, waar iedere donor na het afstaan van bloed even op krachten mag komen met wat te eten en te drinken. \"Het viel me mee\", zegt hij over zijn donatie. \"Ik merk er nog niets van.\"\n\nRisicogroep\n\nTot gisteren was het voor mannen die in vier maanden voor donatie seks hadden gehad met mannen onmogelijk om bloed te doneren. Sanquin beschouwde hen als risicogroep. Volgens Sanquin komen ziektes die via het bloed overdraagbaar zijn, zoals hiv, hepatitis B en syfilis, vaker voor bij mannen die in de afgelopen vier maanden seks hadden met een man.  \n  \nSanquin past dit beleid nu aan: mannen die gedurende twaalf maanden een vaste, monogame relatie met een andere man hebben, mogen sinds gisteren ook doneren. Volgens de bloedbank is donorbloed ook met dit selectiecriterium veilig, en wordt er zo een meer individuele risico-inschatting gemaakt. Sanquin stelt dat het nu zowel patiëntveiligheid als gelijke behandeling als uitgangspunt neemt.  \n  \n\"Ik begrijp dat de veiligheid van bloed topprioriteit is van de bloedbank\", zegt Sillekens. \"Maar het oude beleid was vrij generaliserend. Het deed tekort aan de individuele situatie. Vrienden die een relatie hebben met een vrouw mochten wel doneren, en ik niet. Terwijl ik niet het idee heb dat ik meer risico loop op hiv.\"  \n  \nSillekens kwam er aan het begin van zijn geneeskundestudie achter dat hij geen bloed mocht doneren. \"Dat vond ik pijnlijk. Het lijkt alsof er een oordeel geveld wordt over je relatie.\" Toen in maart bekend werd dat homoseksuele mannen zouden worden toegelaten als donor, maakte Sillekens meteen een afspraak. \"Ik had zoveel afgegeven op het oude beleid, dat ik vond: nu moet ik ook de daad bij het woord voegen.\"\n\nVragenlijst\n\nToch is Sanquin er nog niet, wat hem betreft. Want aan homoseksuele mannen wordt voor het doneren wél gevraagd of ze een vaste relatie hebben en of die monogaam is. Aan hetero's niet. \"Ik vind dat de vragenlijst voor iedereen hetzelfde zou moeten zijn\", zegt Sillekens. \"Het klinkt alsof nog steeds de gedachte is dat mannen die seks hebben met mannen vrijer seksueel gedrag hebben. Terwijl je naar dat gedrag zelf zou moeten vragen om duidelijkheid te hebben.\"  \n  \nVolgens Sanquin behoren hetero's niet tot een risicogroep, ook niet als ze wisselende seksuele contacten hebben. Als ze recent betaalde seks hadden, worden ze wel geweerd.  \n  \nSanquin verwacht dat de nieuwe regels zorgen voor enkele honderden bloeddonoren. De bloedbank wil doneren in 2022 ook mogelijk maken voor homo's zonder vaste partner. Sanquin werkt aan een set extra vragen die een individuele risicoafweging mogelijk maken voor die groep.","intensity":0,"negativity":0,"cluster_id":19,"similar_texts":"text19"},{"id":"100","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/34/1","title":"Ook onder Louis III geen overtuiging","text":"### Oranje heeft na 1-1 gelijkspel in Noorwegen het geluk dat Turkije evenmin wint en daarom is nog niks verloren\n\nHet gezicht van Memphis Depay in de slotfase vertelde het verhaal van een teleurstellende avond in Oslo. Het was de slotfase van de wedstrijd, en weer strandde een aanval nog voordat de bal überhaupt de spits van Oranje in de doelmond had bereikt. Zelfs een slotoffensief zat er op de eerste avond van het tijdperk Louis III niet echt in - al kreeg Denzel Dumfries nog wel een unieke kans. Met 1-1 leed Oranje alweer het tweede puntenverlies in vier duels in de WK-kwalificatie.  \n  \nDe Noren vierden het punt als een zege. En geef ze ongelijk. Oranje had 90 minuten het initiatief, maar op de eindbalans waren ze net zo bedeeld met goede kansen, inclusief een goal en een schot op de paal van uitblinker Erling Haaland.  \n  \nEr waren bij de start van Louis van Gaal als bondscoach veel dingen om benieuwd naar te zijn. Terug naar 4-3-3 als speelwijze, zou dat meer houvast bieden dan 5-3-2? Er was de vuurdoop voor Justin Bijlow, die al vroeg een belangrijke redding verrichtte. Cody Gakpo, dodelijk schutter bij PSV, nu ook op dit podium? Maar ook gewoon het totaalbeeld: wat straal je uit als team? Is er veerkracht na tegenslag? ,,Tegen Tsjechië gingen we niet als team op zoek naar de oplossing, maar als individuen'', zei vice-aanvoerder Wijnaldum deze week over de laatste interland, het misbaksel tegen Tsjechië op het EK.  \n  \nTegenslag kwam er gisteren al weer binnen 20 minuten. In die toch beperkte periode was Erling Haaland al bij drie grote kansen betrokken. Het zal ook voor Van Gaal de grootste uitdaging blijven: hoe ban je de defensieve kwetsbaarheid uit tegen ploegen die jou met alle liefde 60 tot 70 procent van het balbezit gunnen en dan dodelijk counteren? Of het nou tegen pak 'm beet Mexico is. Of Wit-Rusland, Turkije of de Noren; het ligt elke wedstrijd wel een paar keer wagenwijd open bij Oranje. Elke tegenstander ruikt zijn kans.  \n  \nNou moet wel gezegd: de 1-0 van Haaland was puur het gevolg van een persoonlijke fout. Na een afgeslagen corner van de Noren bleef Gakpo te lang hangen. Hij hief buitenspel op en met dat cadeautje wist Haaland wel raak: 1-0  \n  \nAan de overkant kwam Oranje zelf ook tot kansen. In de 4-3-3 probeerde Van Gaal de condities voor zijn sleutelspelers zo gunstig mogelijk te krijgen. Dat betekent bij hem: Frenkie de Jong vanaf nu altijd centraal op het middenveld, kort voor de verdediging. En Wijnaldum en Davy Klaassen als lopende mensen rond spits Depay. ,,Want dat heeft Memphis nodig'', zei hij.  \n  \nKlaassen zorgde na 36 minuten voor de gelijkmaker. De Ajacied prikte in de doelmond raak bij zo'n moment dat hij was bijgesloten tijdens een aanval over de rechterflank. Ook betrokken bij de goal was Steven Berghuis. In 4-3-3 kreeg hij gisteren als eerste rechtsbuiten de kans, maar overtuigend? Nee, daarvoor was het te slordig aan de bal. Meeverdedigen deed hij gediscplineerd. Meteen na rust zette Van Gaal het om. Gakpo verhuisde van links naar rechts, Donyell Malen kwam erin op links en Berghuis kon douchen.  \n  \nHoe langer de 1-1 op het bord bleef, hoe meer de vraag opborrelde hoe Van Gaal zou wisselen. Ook hij mag dat voor het eerst in zijn loopbaan elke interland vijf keer doen. Maar hij bracht pas in de slotfase nog verse troepen in. Eén geluk was er wel: de 1-1 was pas echt een probleem geweest als Turkije gisteravond wél gewonnen had. Maar ook de koploper in de poule van Oranje morste punten. Daardoor blijft alles nog open op de hobbelige route naar het WK, die Oranje zaterdag vervolgt thuis tegen Montenegro.","intensity":0,"negativity":0,"cluster_id":55,"similar_texts":"text473"},{"id":"101","publisher":"NRC Handelsblad","date":"2021-09-01","url":"https://www.nrc.nl/nieuws/2021/09/01/ook-uitgekomen-a4056644#20210901-79782-206","title":"Ook uitgekomen","text":"ook uitgekomenMalignant in 71 biscopen. Nature on Tour: Madagascar in 43 bioscopen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":43,"similar_texts":["text394","text729"]},{"id":"102","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/12/4","title":"Paus Franciscus gaat naar Cyprus","text":"### Vaticaan\n\nPaus Franciscus zal in december het eiland Cyprus bezoeken, zo maakte een Cypriotische functionaris gisteren bekend. Franciscus zal met dit bezoek de tweede paus zijn die het eiland in de Middellandse Zee aandoet. Zijn voorganger Paus Benedictus XVI was de eerste, hij reisde in 2010 naar Cyprus. Het bezoek van Franciscus stond eigenlijk al eerder op de rol, maar de coronapandemie gooide roet in het eten en de plannen werden uitgesteld. Cyprus heeft een kleine katholieke gemeenschap van ongeveer een paar duizend mensen.","intensity":0,"negativity":1,"cluster_id":75,"similar_texts":"text748"},{"id":"103","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=3aa8230381507846af06#/pages/8","title":"Periode met zonnig en droog weer in aantocht","text":"Periode met zonnig en droog weer in aantocht\n\nEen lange, zachte nazomer lonkt dit jaar. \n\nAmsterdam Vanaf vrijdag wordt het mooi nazomerweer in Nederland. Volgens Weer.nl kunnen we een langere periode met droog, zonnig en warm weer verwachten.\n\nWoensdag begon de start van de meteorologische herfst zeker in de ochtend op veel plekken grijs. Met uitzondering van wat motregen aan de kust bleef het droog en het werd 18 tot 20 graden. In de nacht naar donderdag kan er sprake zijn van een mistbank.\n\nWind draait\n\nDonderdag krijgen we te maken met een wind die naar het noordoosten tot oosten draait en droge lucht met zich meebrengt. De rest van het land volgt vrijdag.\n\nHet klaart in de loop van de dag op en het wordt 18 graden in het noorden tot 22 graden in het zuiden.\n\nVrijdag zet de nazomer goed door en laat de zon zich regelmatig zien. Het blijft droog en het kwik gaat omhoog: zo kan het vanaf zondag dagenlang 22 tot 26 graden worden.","intensity":0,"negativity":1,"cluster_id":24,"similar_texts":"text561"},{"id":"104","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=6f7e552f8099132e71c8#/pages/22-23","title":"Personeel Japanse bank mag niet thuis roken","text":"Personeel Japanse bank mag niet thuis roken\n\nNomura \n\nMedewerkers van de grote Japanse zakenbank Nomura mogen tijdens werktijd niet roken. Die regel geldt vanaf oktober ook als ze vanuit huis werken. Nomura laat weten uit te gaan van wederzijds vertrouwen en gaat niet controleren of het personeel zich aan het voorschrift houdt. „Er moet een werkomgeving zijn waarin iedereen gezond is en levendig, zodat medewerkers het beste uit zichzelf kunnen halen”, zo heeft Bloomberg in een verklaring van het bedrijf gelezen. Japan heeft een grote tabaksindustrie.","intensity":0,"negativity":1,"cluster_id":45,"similar_texts":"text40"},{"id":"105","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/2/7","title":"Poetin deelt cadeautjes uit","text":"### Verkiezingen\n\nDe Russische president Poetin heeft een extraatje van 170 euro toegekend aan alle politiemensen en militairen. Er zijn binnenkort parlementsverkiezingen en zijn partij staat in de peilingen op verlies.","intensity":0,"negativity":0,"cluster_id":30,"similar_texts":"text82"},{"id":"106","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/3/3","title":"Poetin doet agenten 170 euro cadeau","text":"De Russische president Vladimir Poetin heeft een extraatje van omgerekend 170 euro toegekend aan alle politiemensen en militairen. Die hebben, net als een groot deel van de bevolking, te kampen met prijsstijgingen en lage lonen en dat is volgens critici aanleiding voor veel corruptie. Eerder verblijdde Poetin gepensioneerden met 115 euro. In september zijn er parlementsverkiezingen in Rusland, Poetins partij staat momenteel op verlies.","intensity":0,"negativity":0,"cluster_id":30,"similar_texts":"text236"},{"id":"107","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/7/3","title":"Politie krijgt honderd tips in cold case Wies Hensen","text":"### Kermis\n\nBij de politie zijn bijna honderd tips binnengekomen in de cold case Wies Hensen. Enkele daarvan zijn volgens de politie 'zeer interessant'. De 32-jarige vrouw uit Budel verdween op 29 augustus 1989 nadat ze op de kermis in haar woonplaats was geweest. Ze werd een dag later dood aangetroffen, maar een dader is nooit gevonden. Vorige week startte de politie een grote publiciteitscampagne over de zaak, onder meer op de kermis waar Wies 32 jaar geleden verdween. Het coldcaseteam gaat de tips de komende tijd natrekken.","intensity":0,"negativity":1,"cluster_id":33,"similar_texts":"text292"},{"id":"108","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=e7d4d723063e3b322ea4#/pages/10-11","title":"Positieve tests weer wat omhoog","text":"Positieve tests weer wat omhoog\n\nBILTHOVEN In de afgelopen week zijn iets meer mensen positief getest op het coronavirus. Het aantal nieuwe gevallen stijgt waarschijnlijk naar ongeveer 18.000. Dat zou zo’n vier procent meer zijn dan de week ervoor.\n\nOp zondag en maandag waren er naar verhouding wat minder positieve tests. Die remmen de groei iets. Eind vorige week waren er juist twee dagen met meer dan 2800 nieuwe gevallen: het hoogste niveau in bijna drie weken. Vorige week meldde het Rijksinstituut voor Volksgezondheid en Milieu (RIVM) 17.315 positieve tests in de zeven dagen ervoor. Dat was 4,5 procent meer dan de week daarvoor.\n\nIn de zes dagen na de laatste update zijn 15.259 positieve tests geregistreerd, gemiddeld ongeveer 2543 per dag. Daarmee zou het weekcijfer net onder de 18.000 kunnen uitkomen.\n\nHet aantal positieve tests stijgt vooral in de regio’s Zaanstreek-Waterland, Gelderland-Midden en Utrecht. De afname is het grootst in Brabant-Noord, Limburg-Noord, Gelderland-Zuid en Zeeland.\n\nHet RIVM meldt ook hoeveel coronapatiënten zijn opgenomen in ziekenhuizen. Dat aantal zal uitkomen op iets meer dan 400, net als in de voorgaande weken.","intensity":0,"negativity":0,"cluster_id":62,"similar_texts":"text505"},{"id":"109","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=7e8d2e555a8614cc72de#/pages/30-31","title":"PSV vervult wensen Schmidt","text":"PSV vervult wensen Schmidt\n\nCarlos Vinicius van Benfica wordt door PSV voor twee seizoenen gehuurd. \n\nEINDHOVEN Roger Schmidt mag zich niet beklagen over de technische leiding van PSV. Sinds hij trainer is van de Eindhovense club krijgt hij zowat alles wat hij wil voor elkaar. Aan het slot van de zomerse transferperiode gingen twee grote wensen van de Duitser in vervulling. Met Carlos Vinicius (voor twee jaar gehuurd van Benfica met koopoptie) kreeg hij een tweede diepe spits. Bovendien is hij verlost van Mo Ihattaren, die is verkocht aan Juventus en verhuurd wordt aan Sampdoria.\n\nPSV nam afscheid van het 19-jarige talent, dat voortdurend met de trainer overhoop lag, met een video met hoogtepunten van Ihattaren in het shirt van de Eindhovenaren. Technisch directeur John de Jong zei te hopen dat de overstap voor Ihattaren persoonlijk en voor diens carrière goed uitpakt. ,,Ihattaren heeft als speler van PSV veel ups en downs gekend. Het is niet gelukt zijn potentieel waar te maken. Dat is jammer, vooral voor Ihattaren zelf.”\n\nAnderhalf jaar geleden droomde PSV er nog van om voor Ihattaren een mega-transfersom te incasseren. Het ontbreken van een klik tussen ’Mo’ en Schmidt kost de club dus vele miljoenen. Ihattaren werd in Italië meteen weer op het paard gezet waar hij bij PSV van af tuimelde en de nieuwe Memphis Depay genoemd. Samen met de jeugdige Braziliaanse spits Kaio Jorge en Manuel Locatelli moet hij het nieuwe Juventus in de toekomst gaan dragen. Bij Sampdoria mag hij in de luwte een jaar aan Italië wennen. Op 12 september kan hij debuteren tegen het Inter van Denzel Dumfries.\n\nNick Viergever zet zijn carrière voort bij Greuther Fürth, waar hij ploeggenoot wordt van Jetro Willems.","intensity":0,"negativity":0,"cluster_id":1,"similar_texts":"text102"},{"id":"110","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/5/3","title":"Raad van State vindt tijdelijke dubbelfunctie verdedigbaar","text":"De Raad van State vindt onvoldoende juridische grond om te oordelen dat de bewindslieden die recent tot het demissionaire kabinet van Rutte zijn toegetreden hun Kamerlidmaatschap direct moeten opgeven.  \n  \nEr zijn verschillende interpretaties mogelijk van Grondwetsartikel 57, en daarom is de dubbelfunctie niet 'ongrondwettelijk' te noemen, stelt het hoogste adviesorgaan.  \n  \nHet gaat over de Kamerleden Dilan Yeşilgöz-Zegerius, Dennis Wiersma (beiden VVD) en Steven van Weyenberg (D66) die recent zijn benoemd in het demissionare kabinet. Staatsrechtgeleerden en verschillende fracties in de Tweede Kamer stelden dat zij geen Kamerlid kunnen blijven. Het kabinet vindt van wel. Kamervoorzitter Vera Bergkamp liet deze week aan de Kamer weten dat ook zij geen probleem ziet.  \n  \nDe discussie gaat over artikel 57 van de Grondwet, waarin staat dat demissionaire bewindspersonen in afwachting van een nieuw kabinet tijdelijk in de Kamer mogen zitten. De juridische vraag is of Kamerleden die tot een demissionair kabinet toetreden ook deze demissionaire status hebben.  \n  \nVolgens de Raad van State is dat niet glashelder. Wel bekritiseert de Raad de regering. \"De grondwettelijke complicaties van de recente benoemingen lijken niet tijdig en niet voldoende grondig te zijn onderkend. Er is geen expliciete en openbare weging geweest van de argumenten.\"  \n  \nDe Tweede Kamer moet nu zelf beslissen of ze dubbelfuncties wenselijk vindt. Nu er zoveel demissionaire bewindslieden ook in de Tweede Kamer zitten en formaties steeds langer duren, is de vraag terecht of de Kamer haar controlerende functie nog wel goed kan uitoefenen, stelt de Raad.","intensity":0,"negativity":0,"cluster_id":37,"similar_texts":"text48"},{"id":"111","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/9/2","title":"Raad van State: dubbelfunctie Kamerleden is niet in strijd met Grondwet","text":"De kwestie speelde op toen drie Kamerleden in het huidige demissionaire kabinet plaatsnamen. Dilan Yeşilgöz (VVD) werd demissionair staatssecretaris van Milieu, Dennis Wiersma (VVD) van Sociale Zaken en Steven van Weyenberg (D66) van Infrastructuur. Twee weken geleden vroeg de Tweede Kamer aan de Raad van State, de juridisch adviseur van kabinet en parlement, zich in een spoedadvies uit te spreken over deze dubbelfuncties.  \n  \nVolgens de Raad van State geeft de Grondwet daarover niet direct uitsluitsel. Een artikel bepaalt dat een Eerste of Tweede Kamerlid niet tegelijkertijd ook minister of staatssecretaris kan zijn, maar daarop bestaat een uitzondering: een demissionair bewindspersoon die bij een nieuwe verkiezing een Kamerzetel behaalt, mag wel een dubbelfunctie vervullen. Volgens de Raad van State geldt deze uitzondering ook voor Yeşilgöz, Wiersma en Van Weyenberg.  \n  \nToch is de Raad van State kritisch over de manier waarop de benoemingen zijn verlopen. Zo heeft het kabinet noch de Kamer publiekelijk onderkend dat de benoemingen mogelijk op gespannen voet stonden met de Grondwet. De benoeming van Yeşilgöz in mei is 'vrijwel ongemerkt voorbijgegaan'. De eventuele botsing met de Grondwet kwam pas ruim na de aankondiging van de twee andere benoemingen aan de orde. De antwoorden die het kabinet vervolgens gaf op Kamervragen over de kwestie, noemt de Raad 'te summier'.","intensity":0,"negativity":1,"cluster_id":53,"similar_texts":"text448"},{"id":"112","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/24/2","title":"Roglic legt met winst in zware bergetappe basis voor eindzege","text":"Primoz Roglic heeft woensdag de zware bergetappe naar Lagos de Covadonga gewonnen op een manier die weinig twijfel laat bestaan over zijn eindwinst in de Ronde van Spanje van dit jaar. De kopman van Jumbo-Visma kwam solo over de finish op de top met een voorsprong van ruim anderhalve minuut op een groep met daarin al zijn directe concurrenten voor de eindzege. Van die groep won nota bene Roglic' ploeggenoot Sepp Kuss het sprintje bergop.  \n  \nRuim twee weken hadden de pakweg zes renners die vooraf aanspraak maakten op de rondewinst, vermeden hun kaarten op tafel te leggen. Maar ze wisten dat ze zich niet langer konden verstoppen vanaf de zeventiende etappe. Met rit achttien vormt die etappe een tweeluik van uitzonderlijk moeilijke bergritten. Woensdag was de hoogtewinst bijna 4.500 meter, donderdag is dat een ongekende 4.957 meter over slechts 162 kilometers. Klapstuk van die koninginnerit is een bijna onmenselijke slotklim van 14,6 kilometer met een gemiddeld stijgingspercentage van 9,8. Met een vermoedelijk sterke slottijdrit van olympisch kampioen Roglic in het achterhoofd boden alleen de twee bergetappes kansen voor zijn tegenstrevers.  \n  \nDe vraag 'wie gaat Roglic van zijn derde opeenvolgende Vuelta-winst afhouden?' werd woensdag op 60 kilometer van het einde als eerste beantwoord door Egan Bernal, de Colombiaanse winnaar van de Giro dit jaar. Hij opende de aanval op Jumbo-Visma's kopman. Die dacht 'oef, dit is wel erg vroeg', maar sprong mee en samen rondden ze als eerste de voorlaatste top, de Collada Llomena. Daarna volgde een uiterst voorzichtige afdaling. De verzengende hitte van de eerste twee weken had plaatsgemaakt voor regen en dus spekgladde bochten.  \n  \nBernal, op een kleine 3 minuten achterstand van Roglic, moest aanvallen, maar had het nadeel dat zijn Ineos-ploeg als enige met velgremmen fietst in plaats van schijfremmen. 'In de regen merk je echt het verschil', meent Bernals Nederlandse ploeggenoot Dylan van Baarle, 'en ook in een afdaling.' De reden voor de mindere remmen is dat Ineos' fietsleverancier Pinarello er nog niet in is geslaagd de fiets met de zwaardere schijfremmen op het vereiste minimumgewicht van 6,8 kilogram te krijgen. 'Wij willen een fiets op die limiet', stelt Van Baarle, 'je traint niet het hele jaar hard om op een te zware fiets te rijden.'  \n  \nIn plaats van bij Roglic weg te rijden, moest Bernal alle zeilen bijzetten zich niet te verremmen. Hun achtervolgers reden evenwel nog behoedzamer en met een voorsprong van 2 minuten begonnen de twee aan de lastige slotklim naar de twee bergmeertjes van Covadonga. Intussen was de Noor Odd Christian Eiking op achterstand gereden, daarna gevallen en geheel volgens zijn eigen voorspelling zijn rode leiderstrui kwijtgeraakt aan Roglic.  \n  \nDe Sloveen - 'dit is geloof ik de beste etappe uit mijn carrière' - reed zonder echt aan te zetten op 7,5 kilometer van de streep weg bij Bernal. Die bleek zijn hand te hebben overspeeld maar kon nog net aanhaken bij het groepje geklopte favorieten. Daarvan staat Movistar-renner Enric Mas er nu het minst slecht voor op 2 minuut 22 achter Roglic. Wie staan er op zondag aan weerszijden van de Sloveen op het podium? Dat wordt, met zes overgebleven kanshebbers voor die twee ereplaatsen, wél spannend.","intensity":0,"negativity":0,"cluster_id":3,"similar_texts":"text119"},{"id":"113","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=4092c3bb1719982cfa7a#/pages/12-13","title":"Rotterdam heeft buik vol van groep demonstranten","text":"Rotterdam heeft buik vol van groep demonstranten\n\nEr zijn veel klachten over het gedrag van de demonstranten.\n\neigen foto\n\nKlachten over gedrag van ’ware Joden’ Afrikaanse Hebreeërs\n\ndoor Gerda Frankenhuis\n\nRotterdam Winkeliers en bezoekers van de Rotterdamse binnenstad zijn de overlast en dreigende situaties rond de groep Afrikaanse Hebreeërs die in de weekenden demonstreert, zat. Daarnaast zouden er opstootjes zijn geweest tussen de religieuze groep Black Hebrew Israelites, die bij het Forum in paarse kledij stond, en Rotterdammers van islamitische afkomst.\n\n„Ze staan er in de weekenden met regelmaat. Het is wachten tot het uit de hand loopt. Want dat gaat honderd procent gebeuren”, zegt Hennie van Schaik, voorzitter van de gebiedscommissie Centrum. „Deze groep ziet zich als de ware Joden. Islamitische Rotterdammers die problemen hebben met Israël stonden afgelopen weekend neus tegen neus tegen deze groep. De politie moest eraan te pas komen”, zegt Van Schaik, die zich grote zorgen maakt. „Vrouwen die in hun ogen te korte rokjes dragen worden uitgescholden. Blanken zijn volgens hen uitschot, worden nageroepen en ze weigeren met hen in gesprek te gaan. Er zijn heel veel klachten van winkeliers, bewoners, bezoekers en beveiligers bij mij binnengekomen.”\n\nUrban Department Store Rotterdam (UDSRotterdam), een samenwerking tussen vastgoedeigenaren en winkel- en horecaondernemers in het centrum van de Maasstad, bevestigt dat er klachten zijn over het gedrag van de demonstranten. „Demonstraties horen erbij. Maar ook wij krijgen over deze groep verontrustende reacties over grensoverschrijdend gedrag en dat is onwenselijk. Wij trekken hierin samen op met de handhavende diensten”, aldus Dominique van Elsacker van UDSRotterdam. \n\nVan Schaik van Leefbaar Rotterdam, noemt het een veiligheidsprobleem. „Ze krijgen van de gemeente een vergunning om daar te staan. En demonstreren is een groot goed, maar niet als opruiende types de meest verschrikkelijke dingen gillen. Mensen schrikken daarvan. Ze voelen zich geïntimideerd. Ze noemen het zelfs angstaanjagend. Winkeliers en beveiligers hebben ook meermalen de politie gebeld, en die komt dan wel kijken. Maar op dat moment houden de Black Hebrew Israelites zich aan de regels. Als de agenten weg zijn, gaan ze echter weer vrolijk verder met hun beledigende teksten.”\n\nVergunning\n\nDe politie zegt ook vaker klachten te hebben ontvangen en stelt dat het meer voorkomt. „We zijn nu bezig met een bestuurlijke rapportage die naar de gemeente wordt gestuurd”, aldus een politiewoordvoerster.\n\nVan Schaik wil opheldering van het stadsbestuur waarom aan deze groep een vergunning wordt verleend. „Want dit moet stoppen. Als je normaal demonstreert is er niets aan de hand, maar doe je dat niet, dan moet er een streep door de vergunning.”\n\nDe groep die officieel de Black Hebrew Israelites heet, is van oorsprong een religieuze groepering uit de VS en is uitgewaaierd over de hele wereld. In Nederland duiken aanhangers steeds vaker op in de grote steden. Zij claimen van Israëlitische afkomst te zijn die via de slavernij naar de Verenigde Staten gekomen zijn. \n\nVerder menen ze dat de huidige Joden niet werkelijk afstammen van de twaalf stammen en stellen dat ’blanke joden’ de taal, religie en cultuur zouden hebben gestolen van de ’echte Joden’. \n\nGanzevoort\n\nDe Black Hebrew Israelites waren niet bereikbaar voor commentaar. Vorig jaar zomer verdreven ondernemers hen uit het Amsterdamse winkelcentrum Ganzevoort omdat ze het haatzaaien spuugzat waren. \n\n’Blanken zijn volgens hen uitschot’","intensity":0,"negativity":1,"cluster_id":48,"similar_texts":"text764"},{"id":"114","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/17/1","title":"Rustige en rechtlijnige 'Scholzomat' is de man","text":"### duitsland verkiezingen\n\nBij het eerste verkiezingsdebat afgelopen zondag viel hij niet bijzonder op, maar Olaf Scholz kwam volgens opiniepeiler Forsa als winnaar uit de bus in een bevraging van 2500 kijkers. 36 procent vond de SPD-bewindsman de sterkste, wat hem een ruime voorsprong geeft op Annalena Baerbock van Die Grünen, die 30 procent van de kijkers wist te bekoren. Slechts 25 procent zag in Armin Laschet (60, CDU/ CSU) een goede opvolger voor Merkel. De laatste kwam ook het minst sympathiek over, aldus het strenge oordeel van het panel.  \n  \nScholz scoorde ook het hoogst in een peiling van marktonderzoeker Civey. Hij kwam het overtuigendst over (37 tegenover 25 procent voor Laschet en Baerbock) en scoorde het hoogst in vrijwel alle leeftijdsgroepen. Zijn grootste fans (42 procent) bevinden zich in de categorie 65-plussers, een groot voordeel voor de SPD omdat dit ook de grootste kiezersgroep is in het vergrijsde Duitsland.  \n  \nVolgens deskundigen dankt Scholz zijn succes aan zijn bedachtzame, rustige manier van spreken en rechtlijnige koers. Hij onthield zich tijdens het tv-debat van persoonlijke kritiek op zijn concurrenten en ontweek de aanvallen van Armin Laschet kalm.  \n  \nScholz leidt ook in de wekelijkse peilingen naar de favoriete kanselierskandidaat. Zijn concurrenten Baerbock en Laschet lagen de afgelopen weken onder vuur na enkele duurbetaalde blunders. Laschet ging onderuit doordat hij op het verkeerde moment lachte tijdens een bezoek aan de door watersnood getroffen gebieden. Scholz deed ondertussen wat van hem werd verwacht als minister van Financiën tijdens de crisis. ,,Wat met geld in orde gebracht kan worden, zullen we in orde brengen'', zei hij bij de toezegging van miljardenhulp.\n\nGeloofwaardig\n\nZijn ministersfunctie verklaart volgens politicologen een deel van zijn populariteit, omdat hij daardoor geloofwaardigheid geniet. Dat de politicus mogelijk medeverantwoordelijk is voor twee grote financiële schandalen (een boekhoudschandaal rond betalingsbedrijf Wirecard in 2020 en omvangrijke belastingfraude rond dividendhandel in 2016) vinden veel burgers blijkbaar minder belangrijk. Politicoloog Thomas Jäger vermoedt dat dit komt doordat deze schandalen zeer complex zijn en voor velen moeilijk te begrijpen. Dat verkleint de kans op publieke verontwaardiging.  \n  \nOlaf Scholz is sinds 2018 minister van Financiën en vicekanselier. Hij woont in Potsdam bij Berlijn, zijn vrouw is minister van Onderwijs, Jeugd en Sport in de deelstaat Brandenburg en ze zijn bewust kinderloos. Hij verdient ongeveer 16.000 euro bruto per maand, maar rekent zich niet tot de hoge middenklasse, zei de bewindsman eind vorig jaar in een tv-gesprek. Zijn understatement leverde hem veel kritiek op. 'Hoe kan iemand zonder klassenbewustzijn zich inzetten voor sociale rechtvaardigheid?', klonk het. Critici herinnerden eraan dat hij begin deze eeuw als algemeen secretaris van de SPD een sleutelrol speelde bij de bezuinigingen op de sociale uitkeringen tijdens het kanselierschap van partijgenoot Gerhard Schröder.\n\nEmotieloos\n\nScholz is een politicus in hart en nieren. Hij werd op zijn 17de lid van de jongerenafdeling van de SPD, belandde op zijn 40ste in de Bondsdag, was federaal minister van Arbeid en Sociale Zaken (2007-2009) en daarna vicefractievoorzitter en vicepartijvoorzitter. Vervolgens werd hij burgemeester van Hamburg (2011-2018), de stad waar hij opgroeide, rechten studeerde en advocaat werd. In 2019 stelde hij zich kandidaat voor het partijvoorzitterschap, maar verloor. Zijn licht bureaucratische en emotieloze manier van uitdrukken leverde hem de bijnaam Scholzomat op.  \n  \nDe SPD zit sinds 2013 in de regering met Merkels CDU en zusterpartij CSU. De sociaaldemocraten willen een sterke Europese Unie en een minimumbelastingheffing waardoor geen enkele multinational nog belasting kan ontwijken, bijvoorbeeld in Nederland.  \n  \nNa Willy Brandt (1969-1974), Helmut Schmidt (1974-1982) en Gerhard Schröder (1998-2005) kan Scholz de vierde sociaaldemocratische bondskanselier worden.","intensity":0,"negativity":0,"cluster_id":6,"similar_texts":"text316"},{"id":"115","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=2c51a88d63d1688b58e7#/pages/6","title":"Staatssecretaris met Kamerzetel is ’ongelukkig’","text":"Staatssecretaris met Kamerzetel is ’ongelukkig’\n\nDemissionair staatssecretaris Dilan Yeşilgöz-Zegerius behield haar Kamerzetel. \n\nFoto ANP/HH  \n\n\nVan onze parlementaire \n\nredactie\n\nDen Haag De Raad van State noemt het behouden van Kamerzetels door demissionair staatssecretarissen Yeşilgöz-Zegerius (VVD), Wiersma (VVD) en Van Weyenberg (D66) ’uit grondwettelijk oogpunt ongelukkig’. Toch is het niet verboden in de wet.\n\nSinds het kabinet-Rutte III demissionair is, zijn er diverse nieuwe bewindspersonen benoemd. Daarbij geldt voor demissionair staatssecretarissen Yeşilgöz-Zegerius, Wiersma en Van Weyenberg dat zij ook geïnstalleerd zijn als Tweede Kamerlid. De demissionaire bewindspersonen hadden hun Kamerzetel bij hun overstap naar het demissionaire kabinet kunnen opgeven, maar kozen ervoor die zetels te behouden.\n\nControleurs\n\nRechtsgeleerden noemden die gang van zaken eerder juridisch niet mogelijk en ongrondwettelijk. Zij vinden dat Kamerleden, als controleurs van de macht, niet tegelijkertijd demissionair bewindspersoon kunnen zijn en vice versa. \n\nDe Tweede Kamer vroeg aan de Raad van State, het hoogste adviesorgaan van de regering, hoe de recente benoemingen zich verhouden tot de Grondwet. De rechtsgeleerden komen nu tot de conclusie dat er in de Grondwet geen regels zijn opgenomen over wie tot minister of bewindspersoon kan worden benoemd. „Het is aan de Tweede Kamer zelf om hierover desgewenst verder te beslissen, want alleen de Tweede Kamer gaat over het lidmaatschap van de Kamer.”\n\nWel noemt de Raad van State de gang van zaken ’uit grondwettelijk oogpunt ongelukkig’. „De grondwettelijke complicaties van de recente benoemingen lijken niet tijdig en niet voldoende grondig te zijn onderkend. Ze hebben in ieder geval niet tot een expliciete en openbare weging door de Tweede Kamer of de regering geleid.”\n\nOok zijn Kamervragen van kritische Kamerleden ’te summier’ beantwoord, vindt de Raad van State. „De regering had dit beter moeten motiveren, zeker in het licht van de discussie die inmiddels hierover was ontstaan.” \n\nDe adviseurs roepen de Tweede Kamer verder op om de regels te verduidelijken om discussies in de toekomst te voorkomen.\n\nRaad van State: het is aan de Kamer zelf om \n\nhierover te beslissen","intensity":0,"negativity":1,"cluster_id":37,"similar_texts":"text32"},{"id":"116","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/9/1","title":"Stille tocht voor Tanja Groen drukbezocht","text":"Honderden mensen hebben gisteravond in Maastricht meegelopen met een stille tocht voor Tanja Groen, de studente die exact 28 jaar geleden verdween. In hun handen hielden zij witte rozen. Ook de ouders van Tanja liepen mee, evenals vrienden en collega's van de onlangs vermoorde misdaadverslaggever Peter R. de Vries, zoals medewerkers van RTL Boulevard. Na afloop nam dochter Kelly de Vries het woord. \"Mijn vader zou hier moeten staan. Hij zou trots en geraakt zijn omdat jullie in groten getale hier aanwezig zijn.\" De Vries maakte bekend dat zij de nieuwe voorzitter van de door haar vader opgezette stichting De Gouden Tip is, waarmee bijna anderhalf miljoen euro is opgehaald voor de gouden tip in de zaak-Tanja Groen.","intensity":0,"negativity":0,"cluster_id":15,"similar_texts":"text355"},{"id":"117","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=31f92ca938afeac1cdda#/pages/1","title":"Stormloop Afghanen","text":"Stormloop Afghanen\n\nNu al ruim 13.000 claims voor evacuatie en asiel \n\ndoor Niels Rigter\n\nDen Haag Afghanen melden zich massaal voor opvang in Nederland. Bij Buitenlandse Zaken zijn inmiddels ruim 13.000 verzoeken binnengekomen van of namens Afghanen die claimen in aanmerking te komen voor evacuatie en asiel.\n\nDe verzoeken zorgen voor hoofdbrekens bij het ministerie, waar ambtenaren zich afvragen of ze niet het werk van de Immigratie- en Naturalisatiedienst (IND) aan het doen zijn. Maar de IND is al overbelast. Bovendien gaat het hier niet om reguliere asielzaken. \n\nHet kabinet wil de lijst volgens Haagse bronnen volgende week sluiten. „Als je de aanmelding nog langer open laat, loopt het helemáál uit de klauwen”, zegt een ambtenaar. \n\nEr zouden nog zo’n 700 Nederlandse paspoorthouders in Afghanistan zijn en ’enkele honderden’ Afghanen die op de evacuatielijst stonden omdat ze risico lopen op vergelding. Het gaat om tolken, werknemers van hulporganisaties en mensenrechtenactivisten. \n\nHartenkreet nu\n\npuzzel\n\nPagina T2","intensity":0,"negativity":0,"cluster_id":22,"similar_texts":"text203"},{"id":"118","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/2/4","title":"Stroom tips over dood Wies Hensen","text":"### cold case\n\nIn de cold case Wies Hensen zijn de afgelopen dagen bijna honderd tips binnengekomen. Enkele daarvan noemt de politie 'zeer interessant'. De 32-jarige vrouw uit Budel verdween op 29 augustus 1989 na een bezoek aan de kermis in Budel. Vorige week begon een publiciteitscampagne.","intensity":0,"negativity":2,"cluster_id":33,"similar_texts":"text247"},{"id":"119","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/25/1","title":"Teambuilder Van Gaal prijst spelers en pinkt traan weg","text":"De teambuilder Louis van Gaal liet in het trainingskamp van Oranje een filmpje zien van de 4x400 meter, met speciale aandacht voor loper 2. Terrence Agard. 'Hij liep in de estafette 44,7, terwijl hij normaal 45,6 of zo loopt.'  \n  \nAgard was nog sneller trouwens dan Van Gaal dinsdag zei: 43,76 in de finale van Tokio. Ja, Van Gaal weet dat een estafette anders is dan een gewone 400 meter, met het voordeel van de vliegende start bij het overnemen van het stokje, maar het gaat hier om de teamprestatie. Als team, dankzij samenwerking en training, behaalde Nederland de nooit verwachte zilveren medaille.  \n  \nIn dat filmpje zaten ook beelden van het herstel van Memphis Depay en Virgil van Dijk, de oude en nieuwe aanvoerder van Oranje (Wijnaldum en Blind zijn reserve). Beelden met een traan. Althans, Van Gaal liet een traan.  \n  \nVan Dijk, terug na bijna een jaar afwezigheid door een knieblessure, zei dat de bondscoach iets extra's brengt, al was de groep een jaar geleden na het afscheid van Koeman geen voorstander van de ook toen beschikbare Van Gaal. 'We hebben toen in gesprekken met de KNVB geen namen genoemd', redde Van Dijk zich uit de situatie.\n\nHetzelfde doel\n\nEnfin, dat was toen. Van Gaal is tevreden met de blije, betrokken groep, ook omdat de spelers zelf initiatief nemen. 'Dat is geweldig. Ik merk dat ze verantwoordelijkheid kunnen en durven vragen. Dan is het aan mij om duidelijk te maken hoe je met elkaar wat kunt bereiken, om samen alles over te hebben voor hetzelfde doel.'  \n  \nHij roept een bepaalde 'spirit' op, verkondigde voor de groep zijn visie en sprak de wens uit dat de spelers zijn regime accepteren. Regime heeft een onvriendelijke connotatie, maar zo bedoelt hij het niet. Om een simpel voorbeeld te noemen: het is de bedoeling dat spelers niet meteen naar hun smartphone turen als ze samen zijn.  \n  \nHoe het woensdag in Oslo afloopt tegen Noorwegen, in het vierde WK-kwalificatieduel van de reeks, het eerste voor Van Gaal in deze serie, weet je nooit. Aan de instelling van deze groep zal het niet liggen. De spelers geven hem een warm gevoel over de toekomst. Voor terugkijken is geen tijd, al is het woensdag precies twintig jaar geleden dat Oranje in Dublin afging tegen de Ieren en het WK van 2002 kon vergeten.  \n  \nDie wedstrijd ontaardde in chaos en later op de dag wreef Bono van U2 tijdens een concert zout in de diepe wonde door een strandbal met de Ierse kleuren in het publiek te schieten, met de mededeling dat iedereen de ogen mocht sluiten om te denken aan Jason McAteer, de maker van de goal.  \n  \nDie groep internationals was geen fijne groep, zei Van Gaal meermaals. Niet meer te raken. Hij nam ontslag. Maar deze groep wil winnen. Aan hem de taak om te zorgen dat al die individuen een team zijn, dat niet bij tegenslag uiteenvalt in individuen, zoals tegen Tsjechië op het EK.  \n  \nVan Gaal kreeg via het scherm ook een Noorse vraag. Hoeveel spelers van Noorwegen zou hij in zijn elftal opstellen? Misschien had de verslaggever er één verwacht: Erling Haaland. Van Gaal somde geen namen op, want dat zou ook negatief zijn richting zijn spelers, maar hij noemde het aantal: vijf.  \n  \n'Ik weet dat je me met deze vraag in verlegenheid wil brengen, door mij te laten zeggen dat wij veel sterker zijn. Maar dat zijn wij niet. En het gaat uiteindelijk om de kwaliteit van het team. Chelsea was daarvan een voorbeeld, bij het winnen van de Champions League.'  \n  \nBij zijn beoordeling van de ideale spelers voor het team kijkt hij vooral naar vier hoofdmomenten in het spel: balbezit, balverlies en de omschakeling naar aanval en verdediging. De spelers weten de opstelling en het spelsysteem, vermoedelijk 4-3-3, waarmee ze het best uit de voeten kunnen. Ze kunnen nu alvast 'imagineren', zich focussen, de tactiek in 'hun brein laten komen'.  \n  \nOok hier weer verwees hij naar teambuilding. Degenen die niet spelen, voetbalden dinsdag in Zeist een partij achter gesloten deuren tegen de basiself. 'Zij bootsen Noorwegen na. Zij moeten hun medespelers helpen, terwijl ze niet zijn gekozen.'  \n  \nVan Gaal wilde geen bijzonderheden prijsgeven, al is het maar om collega Solbakken niet wijzer te maken dan hij is. Hoe hij Haaland trouwens denkt af te stoppen, wilde de Noor nog weten. 'De pass naar hem blokkeren, dan is het probleem opgelost.'","intensity":0,"negativity":0,"cluster_id":65,"similar_texts":"text543"},{"id":"120","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/11/3","title":"Texas op weg naar extreem strenge abortuswetgeving","text":"### Reproductieve rechten\n\nAbortus wordt in de Amerikaanse staat Texas vanaf vandaag alleen in uitzonderlijke gevallen toegestaan, tenzij het federale Hooggerechtshof ingrijpt. De nieuwe wet verbiedt abortus na de zesde week van de zwangerschap, ook in het geval van een zwangerschap die voortkomt uit verkrachting en incest.  \n  \nDe wet moedigt de inwoners van Texas ook aan om iedereen die de wet overtreedt voor de rechter te slepen. Als de aanklager succesvol is dan kan die een premie van 10.000 dollar ontvangen.  \n  \nZowel klinieken als burgers die 'hulp en steun' bieden bij een abortus die na de grens van zes weken wordt uitgevoerd lopen het risico op deze manier aangeklaagd te worden. Wie onterecht wordt aangeklaagd kan de juridische kosten niet terugvorderen.  \n  \nVerschillende organisaties zijn naar het Hooggerechtshof gestapt in de hoop de wet tegen te houden. Twaalf andere staten namen eerder wetten aan waarin de grens voor abortus op zes weken werd gelegd, maar die werden ongeldig verklaard. Het Amerikaanse Hooggerechtshof erkent sinds 1973 - na de historische uitspraak in 'Roe vs. Wade' - namelijk het recht op abortus zolang de foetus niet levensvatbaar is, dat wil zeggen rond de 24ste zwangerschapsweek.  \n  \n\"Texaanse politici zullen met deze wet Roe vs. Wade praktisch verwerpen\", reageert Nancy Northup, directeur van het Centrum voor Reproductieve Rechten. Naar schatting zou de wet 85 procent van de abortussen in de staat verbieden.","intensity":1,"negativity":1,"cluster_id":34,"similar_texts":"text251"},{"id":"121","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=ce5fcadfc2b5dea8befc#/pages/4-5","title":"TikTok voor de rechter","text":"TikTok voor de rechter\n\n’Schenden privacy kinderen’\n\nAMSTERDAM Stichting Take Back Your Privacy en de Consumentenbond dagen het bedrijf achter de populaire app TikTok voor de rechter vanwege het schenden van de privacy en de consumentenrechten van kinderen. De twee stuurden het bedrijf eind juni al een schadeclaim van 1,5 miljard euro. Daarop volgden gesprekken met TikTok, maar die liepen op niets uit, aldus TBYP en de Consumentenbond. De organisaties eisen nu, volgens de Consumentenbond na een meer uitgebreide berekening, een schadevergoeding van 2 miljard euro. „Zodat elk kind dat gedupeerd is een vast bedrag krijgt.” \n\nEind juli werd bekend dat TikTok een boete van 750.000 euro moet betalen. De Autoriteit Persoonsgegevens vindt dat de app de privacy van Nederlandse kinderen heeft geschonden.","intensity":0,"negativity":0,"cluster_id":41,"similar_texts":"text391"},{"id":"122","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/tiktok-voor-de-rechter-gesleept-om-schending-privacy-massaclaim-van-2-miljard-a4056682#20210901-79782-102","title":"TikTok voor de rechter gesleept om schending privacy, massaclaim van 2 miljard","text":"Consumentenbond TikTok schendt de privacy van minderjarigen, aldus de Consumentenbond en stichting Take Back Your Privacy.  ,Logo van app van TikTok.\n\nFoto AP\n\nDe Consumentenbond sleept samen met stichting Take Back Your Privacy (TBYP) de socialemedia-app TikTok voor de rechter. Eind juni maakten de twee organisaties bekend dat ze het Chinese bedrijf een claim hebben gestuurd van 1,5 miljard euro, omdat het bedrijf volgens hen de privacy van minderjarigen schendt. Volgens de Consumentenbond liepen gesprekken met het bedrijf „op niets uit”, en zet het daarom de stap naar de rechter.\n\nDe Consumentenbond wil onder meer dat de populaire app stopt met het „zonder toestemming excessief verzamelen” van gegevens van minderjarigen, een praktijk waar ook NRC begin vorig jaar over schreef. „Ze overtreden de Europese privacyregels, de AVG en de Cookiewet”, aldus woordvoerder Joyce Donat van de Consumentenbond.\n\nVernietigen data\n\nOok wil de Consumentenbond dat alle sinds mei 2018 onrechtmatig verkregen gegevens van Nederlandse minderjarige TikTok-gebruikers worden vernietigd. Namens die 1,5 miljoen gebruikers eist de bond een schadevergoeding van 2 miljard euro, vanwege „het verkrijgen, verhandelen en misbruiken van de gegevens”.\n\nDie twee miljard euro zou over alle minderjarige TikTok-gebruikers verdeeld moeten worden. Per persoon zou het bedrag uitkomen tussen de duizend en vijftienduizend euro, afhankelijk van de leeftijd. Ook eist de organisatie dat TikTok de winst die „over de rug van Nederlandse kinderen” is gemaakt aan hen betaalt, als schadevergoeding. ByteDance, het moederbedrijf van TikTok, maakte vorig jaar een brutowinst van 19 miljard dollar.\n\nLees ook: Datahandel kan lucratief worden voor consumenten\n\n„TikTok is razend populair, vooral sinds de coronapandemie, omdat kinderen toen nog meer online waren”, aldus Donat. „We zien dat ze overal ter wereld worden aangesproken en er verschillende zaken lopen. Door TikTok aan te pakken, hopen we dat deze zaak een voorbeeld stelt voor andere socialemediaplatforms.”\n\nNieuwe wet voor massaclaims\n\nDe zaak wordt gevoerd in het kader van de in januari 2020 ingevoerde Wet Afwikkeling massaschade in collectieve actie, die het eenvoudiger moest maken om massaschadezaken bij de Nederlandse rechter te voeren. „Het is met deze nieuwe wet net als eerder de bedoeling dat er zo veel mogelijk geschikt wordt”, zegt Charlotte Pavillon, hoogleraar privaat- en consumentenrecht. „Alleen is er nu een stok achter de deur: als onderhandelingen spaak lopen, dan kan de claim door de rechter worden beoordeeld.”\n\nDe zaak tegen TikTok zou een van de eerste zijn die onder deze wet gevoerd zou worden. Of deze specifiek ook kansrijk is, durft Pavillon niet te zeggen. „In het algemeen geldt dat het geclaimde bedrag vrij hoog is, maar we staan aan het begin van een nieuw tijdperk waarin collectieve schadevergoedingsactie nog maar net mogelijk is. Dit is onontgonnen terrein in het Nederlandse proces- en claimrecht. Bovendien gaat dit ook nog eens over privacywetgeving, wat ook nog in ontwikkeling is.”\n\nInmiddels hebben zo’n 13.500 mensen (onder wie ouders van minderjarige TikTok-gebruikers) zich aangemeld bij de Consumentenbond om de compensatie te claimen. Mocht de rechter TikTok verplichten om gebruikers een vergoeding uit te betalen, dan geldt dit voor álle 1,5 miljoen Nederlandse minderjarige gebruikers. Al is nog niet duidelijk hoe het bedrag dan bij iedereen terecht zou moeten komen.\n\nStichting TBYP voert in meer landen privacyzaken voor andere bedrijven, en staat met behulp van advocatenkantoor Scott+Scott de Consumentenbond bij. TBYP werkt op basis van no cure no pay, de vergoeding voor bijvoorbeeld advocatenkosten bedraagt volgens de Consumentenbond maximaal 25 procent van de claim.\n\nCorrectie 1 september 2021: in een eerdere versie van dit artikel stond dat de zaak de eerste zou zijn die onder de nieuwe wet gevoerd zou worden. Het is echter één van de eerste, en hierboven aangepast.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":1,"cluster_id":41,"similar_texts":"text350"},{"id":"123","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/20/3","title":"Tour Taco van der Hoorn sprint naar etappezege","text":"Taco van der Hoorn heeft de derde etappe van de Benelux Tour gewonnen. Het was een rit met start in het Belgische Essen en, na ruim 168 kilometer, finish in Hoogerheide. De 27-jarige renner van Intermarché-Wanty won de sprint van een kopgroep van vijf, vlak voor het aanstormende peloton. Van der Hoorn verraste eerder dit jaar met een ritzege in de Ronde van Italië. In Hoogerheide hield hij de Deen Norsgaard en de Australiër Durbridge achter zich. De leiderstrui bleef in handen van de Zwitser Stefan Bissegger. Vandaag volgt een vlakke rit in België van Aalter naar Ardooie. Wilco Kelderman heeft de Benelux Tour noodgedwongen moeten verlaten. De renner van Bora-hansgrohe kwam gisteren ten val.","intensity":0,"negativity":1,"cluster_id":49,"similar_texts":"text430"},{"id":"124","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/33/2","title":"transferflitsen","text":"FC Groningen was gisteren nog heel actief. Azor Matusiwa (foto) verkast naar de Franse club Stade de Reims. De middenvelder tekent daar voor vijf jaar. Laros Duarte (Sparta), Yahya Kalley (IFK Göteborg, Zweden), Sebastian Tounekti (FK Bodø/Glimt, Noorwegen) en Daleho Irandust (BK Hacken, Zweden) werden door Groningen aangetrokken.  \n  \nHeracles huurt Kaj Sierhuis dit seizoen van Stade de Reims.  \n  \nCambuur heeft in de Let Roberts Uldrikis (23) een nieuwe spits gevonden. Hij komt over van FC Sion uit Zwitserland.  \n  \nHeerenveen huurt Anthony Musaba (AS Monaco, Frankrijk) en Nicolas Madsen van het Deense Midtjylland voor één jaar.  \n  \nGo Ahead Eagles heeft zich versterkt met Iñigo Córdoba (24). De spits wordt gehuurd van Athletic Bilbao.  \n  \nAbdou Harroui (foto) verruilt Sparta voor de Italiaanse club Sassuolo. In eerste instantie wordt hij gehuurd, volgend jaar volgt de transfer.  \n  \nSam Lammers, oud-speler van onder meer PSV,wordt door Atalanta Bergamo verhuurd aan het Duitse Eintracht Frankfurt.  \n  \nJafar Arias, vorig seizoen nog actief bij VVV, heeft een contract getekend bij de Roemeense club FC Arges.  \n  \nRKC heeft in de Belg Jens Teunckens van AEK Larnaca (Cyprus) een vervanger gevonden van de geblesseerd geraakte doelman Joel Pereira.  \n  \nPEC Zwolle heeft zich versterkt met Luka Adzic. De 22-jarige aanvaller komt transfervrij over van Anderlecht en speelde in het verleden al voor FC Emmen.  \n  \nVVV heeft Georgios Giakoumakis (foto) verkocht aan de Schotse club Celtic. De Griekse topscorer van de eredivisie van vorig seizoen tekent voor vier jaar in Glasgow.  \n  \nMicky van de Ven (20), de talentvolle verdediger van FC Volendam, heeft alsnog een transfer gemaakt naar VfL Wolfsburg. Bij de Duitse club is Mark van Bommel de trainer. Kijk voor een compleet eredivisie-overzicht op P6","intensity":0,"negativity":0,"cluster_id":20,"similar_texts":"text196"},{"id":"125","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=ba4d8529ff80c452f2b1#/pages/4-5","title":"Trein op batterijen gaat rijden in Nederland","text":"Trein op batterijen gaat rijden in Nederland\n\n’Op weg naar CO2-neutraal’\n\nHeerenveen Voor het eerst gaat er een trein op batterijen rijden in ons land. Nog dit najaar gaan Arriva en ProRail op drie niet-geëlektrificeerde spoortrajecten testen uitvoeren waarbij een zogenoemde WINK-trein (deels) elektrisch gaat rijden. „Reizen met het openbaar vervoer is al uitermate duurzaam. Toch willen we dat nog verder verbeteren, op weg naar CO2-neutraal openbaar vervoer. Daarom proberen we samen met Arriva en de provincies Overijssel, Gelderland en Friesland die ambities waar te maken door te testen met een innovatieve batterijtrein”, aldus een ProRail-woordvoerder. Op de trajecten Almelo-Hardenberg, Leeuwarden-Harlingen en Leeuwarden-Stavoren gaat een trein rijden. Op dit moment zijn er in Nederland nog geen batterijtreinen toegelaten en beschikbaar.","intensity":0,"negativity":0,"cluster_id":41,"similar_texts":"text573"},{"id":"126","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/6/1","title":"Triceratops Parijs","text":"Big John heet het skelet van deze triceratops, die nog grotendeels intact is. Op 21 oktober komt hij onder de hamer bij het bekende veilinghuis Hôtel Drouot in Parijs, maar tot die tijd mogen voorbijgangers zich vergapen aan zijn 8 meter lange skelet dat ouder is dan 66 miljoen jaar, in de etalage van een galerie. Het skelet van de plantenetende dinosaurus werd in 2014 opgegraven in South Dakota in de Verenigde Staten.","intensity":0,"negativity":0,"cluster_id":54,"similar_texts":"text669"},{"id":"127","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/5/1","title":"Twaalf en zes maanden geëist voor lekken privégegevens GGD","text":"### Reportage - Zaak callcentermedewerkers\n\nRuim honderd dossiers met persoonsgegevens opende Mourad Z. (21) uit Heiloo als medewerker van het GGD-callcenter voor coronatests, onder wie die van de bedreigde misdaadjournalisten Peter R. de Vries en John van den Heuvel. Gegevens hieruit bood hij te koop aan op onder meer Telegram.  \n  \nOok GGD-medewerker Amin L. (24) uit Alblasserdam opende in januari de dossiers met persoonsgegevens van de twee misdaadjournalisten; en ook die van kickbokser Badr Hari, rapper Lil' Kleine, politicus Jesse Klaver en een paar exen. In totaal twaalf, hij verhandelde de gegevens niet.  \n  \nJuist vanwege het inzien van de dossiers van de twee bedreigde journalisten werden Z. en L. op 23 januari gearresteerd. Dinsdag hoorden zij voor de Utrechtse rechtbank straffen van respectievelijk 12 en 6 maanden tegen zich eisen, deels voorwaardelijk.  \n  \nHet datalek kwam aan het licht na persvragen aan de GGD van een journalist van RTL Nieuws: hij had gezien dat namen, adressen, telefoonnummers en andere persoonsgegevens uit het corona-ict-systeem van onder meer Peter R. de Vries op Telegram werden aangeboden. Uit intern onderzoek bleek dat deze twee medewerkers het dossier van de misdaadjournalist hadden geopend. 'Ik hoef u nu niet meer uit te leggen waarom dat gevaarlijk was', zegt de rechter tegen L.  \n  \nDaarna werd duidelijk dat van duizenden personen onrechtmatig persoonsgegevens uit de GGD-systemen zijn gehaald: justitie heeft inmiddels zeven verdachten in beeld. De GGD en minister Hugo de Jonge (Volksgezondheid) kregen de kritiek dat zij veel te laks omgingen met de privégegevens.  \n  \n'Ik deed het uit nieuwsgierigheid', zegt L. dinsdag tegen de Utrechtse rechter. 'Ik had geen slechte bedoelingen.'  \n  \nZ. probeerde ook een slaatje te slaan uit de privégegevens door ze voor 50 euro per stuk aan te bieden. Dit leidde tot één transactie, van gegevens van een overigens niet bekende Nederlander. Ook verstrekte hij informatie aan een vriend over diens exen. 'Nu begrijp ik dat het delen van gegevens heel ernstige gevolgen kan hebben.'  \n  \nVolgens de officier van justitie is door dit datalek niet alleen het vertrouwen geschaad in de GGD en de overheid. Ook zou het hebben geleid tot een lagere bereidheid de teststraat te bezoeken, toen bleek dat voor coronatests verstrekte privégegevens zomaar verspreid konden worden.  \n  \nHij had er geen idee van dat hij daarmee iets strafbaars deed, houdt L. vol tijdens de behandeling van zijn strafzaak. 'Ik heb toegang tot die systemen gekregen, het was allemaal zo losjes, er waren geen duidelijke protocollen. Ik voelde me vrij als een vogeltje. Het is me nooit duidelijk gemaakt dat ik mensen niet mocht opzoeken.'  \n  \nDe rechter vindt dat moeilijk om te geloven. 'U bent student fiscaal recht aan de universiteit. Wat denkt u dat u met de privégegevens mag doen?'  \n  \nL. gooit het op de gebrekkige opleiding voordat hij in de zomer van 2020 aan de slag kon met het inplannen van coronatestafspraken. In die periode waren honderden nieuwe callcentermedewerkers nodig. Allemaal kregen zij toegang tot de gegevensdatabank van alle Nederlanders die een teststraat hadden bezocht. 'Het was chaotisch, er was toen personeelsgebrek. Ze wilden dat je snel aan het werk ging', zegt L..  \n  \nMaar de GGD en het callcenterbedrijf Teleperformance zeggen dat de privacyregels nadrukkelijk aan bod zijn gekomen in de trainingen vooraf. Bovendien hebben L. en Z. een geheimhoudingsverklaring getekend: dat het niet is toegestaan om de gegevens te kopiëren, delen en verspreiden. 'Ook uw teamleiders zeggen dat ze er op hamerden dat medewerkers geen informatie mochten delen', zegt de rechter.  \n  \nVolgens L.'s advocaat Kim Kuster was er amper controle op het volgen van de trainingen. De advocaten van beide verdachten leggen de verantwoordelijkheid voor het datalek dan ook bij de GGD. De uitspraak is over twee weken.","intensity":0,"negativity":0,"cluster_id":10,"similar_texts":"text70"},{"id":"128","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/45/2","title":"Tweedeling","text":"In het zuiden schijnt op deze donderdag de zon flink. In het noorden is de bewolking nog altijd hardnekkig. Het blijft wel overal droog en er waait een zwakke tot matige noordenwind. De temperatuur blijft in het noorden steken bij maximaal 20 graden. Verder naar het zuiden wordt het vanmiddag 22 graden en deze temperaturen zijn normaal voor begin september. Vrijdag is in het zuiden opnieuw de meeste zonneschijn te vinden, met temperaturen die stijgen naar 24 graden. In het noorden heeft de zon nog steeds concurrentie van wolkenvelden. De temperatuur is dan ook wat lager, met maxima van ongeveer 20 graden. In het weekeinde breekt ook in het noorden van het land de zon steeds vaker door. De wind gaat wat meer uit het oosten waaien en is zwak tot matig. Zaterdag wordt het 19 tot 22 graden, zondag is de aangevoerde lucht warmer en stijgt het kwik naar waarden tussen 22 en 25 graden. De hoogste temperaturen zijn in het zuidoosten te vinden. Ook de volgende week laat de verwachting een periode van aangenaam nazomerweer zien. De zon schijnt geregeld en de eerste dagen is het droog. Met temperaturen van 23 tot 26 graden is het prima septemberweer.","intensity":0,"negativity":0,"cluster_id":13,"similar_texts":"text31"},{"id":"129","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/33/1","title":"Ultieme poging Barça voor Luuk de Jong","text":"### Koeman gaf groen licht voor komst van Sevilla-pinchhitter\n\nIn de laatste uren van de transfermarkt is Luuk de Jong bezig geweest met een spectaculaire transfer. FC Barcelona was gisteren tot laat op de avond in onderhandeling met Sevilla over een overgang van de 31-jarige spits.  \n  \nBarcelona-trainer Ronald Koeman is al langer gecharmeerd van de spits die hij als pinchhitter meemaakte bij Oranje. Maar Barcelona kon tot nu toe geen spelers halen vanwege de breed uitgemeten financiële problemen. Op de laatste dag van de transfermarkt is er nu toch ruimte gekomen. Barcelona verkocht met Ilaix Moriba en Emerson Royal twee spelers aan respectievelijk RB Leipzig en Tottenham Hotspur.  \n  \nDe Jong dreigt bij Sevilla op een zijspoor te belanden aan het begin van zijn derde seizoen. De Spaanse club haalde deze zomer een nieuwe spits in Rafa Mir en De Jong moest al concurreren met Youssef En-Nesyri. De afgelopen twee competitieduels zat de Nederlander niet bij de selectie. Vanuit de clubleiding is geen druk op De Jong uitgeoefend om te vertrekken, maar een lastminutedeal paste in ieders straatje.  \n  \nDe Jong mijmerde in zijn PSV-tijd al wel eens over een club als Barcelona als ultieme halte voor de laatste fase van zijn loopbaan. Hij was dan realistisch genoeg om te beseffen dat zo'n club hem niet als vaste nummer 9 zou halen. Maar misschien wel in een rol als stand-in en/of pinchhitter. Koeman gaf gisteren in Camp Nou groen licht voor het halen van De Jong als een ander type aanvaller dan hij al heeft met spitsen als Memphis Depay en de nog geblesseerde Sergio Agüero.\n\nEindhoven\n\nOok PSV hield de afgelopen periode contact met zijn oud-spits, die sinds zijn vertrek naar Sevilla in 2019 altijd een open lijn heeft gehouden met de directie in Eindhoven. De optie van een rentree in het Philips Stadion lag ook op tafel, maar de partijen kwamen tot de conclusie dat een eventuele terugkeer niet logisch is als De Jong in een concurrentiestrijd komt met de huidige spits Eran Zahavi. ,,Dit jaar in elk geval niet'', zei PSV-trainer Roger Schmidt afgelopen weekeinde nog voor het competitieduel van PSV met FC Groningen. De Jong had zich inmiddels voorbereid op het knokken om zijn plek bij Sevilla. In elk geval tot aan de winterstop. Maar in de sloturen van de transfermarkt kon zijn seizoen nog een heel andere wending krijgen.  \n  \nGisteravond laat was aanvaller Antoine Griezmann hard op weg van Barça naar zijn oude club Atlético Madrid. Bij het ter perse gaan van deze krant was, net zoals in het geval van De Jong, nog niet bekend of de transfer doorging.","intensity":0,"negativity":0,"cluster_id":62,"similar_texts":"text781"},{"id":"130","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/24/4","title":"Van de Zandschulp door naar 2de ronde US Open","text":"TennisTennisser Botic van de Zandschulp heeft zich verzekerd van een plek in de tweede ronde van de US Open. De nummer 117 van de wereld was in de openingsronde de Spanjaard Carlos Taberner met 2-6 3-6, 6-4, 7-5, 6-3 de baas. De partij duurde 3 uur en 34 minuten.  \n  \nArantxa Rus heeft niet voor een verrassing kunnen zorgen. Ze moest met 6-4, 6-4 haar meerdere erkennen in de Zwitserse Belinda Bencic, de nummer 12 van de wereld.","intensity":0,"negativity":1,"cluster_id":28,"similar_texts":"text704"},{"id":"131","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=a9b8d859a4f7553fd1a5#/pages/34","title":"VAN DE ZANDSCHULP ZORGT VOOR SENSATIE","text":"VAN DE ZANDSCHULP ZORGT VOOR SENSATIE\n\nBotic van de Zandschulp \n\nAMSTERDAM Botic van de Zandschulp heeft in de tweede ronde van de US Open voor een sensatie gezorgd door de als achtste geplaatste Noor Casper Ruud in vier sets te verslaan: 3-6, 6-4, 6-3, 6-4. De 25-jarige Nederlander, die als nummer 117 op de wereldranglijst staat genoteerd, speelt vrijdag voor het eerst van zijn leven in de derde ronde van een grandslamtoernooi.\n\nVan de Zandschulp is in uitstekende vorm gezien zijn drie overwinningen in het kwalificatietoernooi en de twee formidabele zeges in het hoofdtoernooi. Maandag versloeg hij de Spanjaard Carlos Taberner in vijf sets, woensdag was hij dus te sterk voor Ruud, de nummer 11 van de wereld uit Oslo die vooral als gravelspecialist te boek staat.\n\nRuud is pas 22 jaar, maar doet al voor het vierde seizoen mee aan grandslamtoernooien en won vijf ATP-toernooien. Met hem vergeleken is Van de Zandschulp groen als gras, maar daar was in deze tweede ronde van de US Open niets van te zien. Nadat de Nederlander de eerste set had ingeleverd, dreef hij Ruud tot wanhoop door nauwelijks fouten te maken en regelmatig snoeihard te scoren. Zijn coach Michiel Schapers, voormalig tennisprof, zat rustig op de tribune te genieten en weet hoe bijzonder het is dat Nederlandse mannen tegenwoordig de derde ronde van een grandslamtoernooi halen.","intensity":0,"negativity":1,"cluster_id":50,"similar_texts":"text465"},{"id":"132","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=9b9c06c6a26fb4041581#/pages/34","title":"Van der Hoorn verrast zichzelf met zege","text":"Van der Hoorn verrast zichzelf met zege\n\nWielrennen\n\nTaco van der Hoorn heeft de derde etappe van de Benelux Tour gewonnen. Het was een rit met start in het Belgische Essen en na ruim 168 kilometer finish in Hoogerheide. De 27-jarige wielrenner van Intermarché-Wanty won de sprint van een kopgroep van vijf, net voor het aanstormende peloton.\n\nVan der Hoorn verraste eerder dit jaar met een ritzege in de Ronde van Italië. In Hoogerheide hield hij de Deen Mathias Norsgaard en de Australiër Luke Durbridge achter zich. De leiderstrui bleef in handen van de Zwitser Stefan Bissegger. \n\nVan der Hoorn had het routeboek goed bestudeerd. „Ik wilde op het laatste heuveltje aanvallen, maar ik had die Samuele Battistella in mijn wiel en die reageerde meteen. Daarna werd het een sprint waarin ik mezelf niet zo veel kans gaf. Ik ben eigenlijk vrij traag.”\n\nDe Nederlander dacht afgelopen winter dat hij een stap terug moest zetten. Zijn contract bij Jumbo-Visma werd niet verlengd en hij leek voor het kleine BEAT te gaan rijden. Tot Intermarché-Wanty belde. Van der Hoorn bezorgde het Belgische team in de Giro de eerste zege op het hoogste niveau sinds de zege van Enrico Gasparotto in de Amstel Gold Race van 2016.","intensity":0,"negativity":0,"cluster_id":49,"similar_texts":"text671"},{"id":"133","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=6123817d4d71e9bb0126#/pages/30-31","title":"Van Dijk: ’Van Gaal brengt iets extra’s mee’","text":"Van Dijk: ’Van Gaal brengt iets extra’s mee’\n\nCaptain Virgil van Dijk is met een goed gevoel teruggekeerd bij Oranje. ,,Iedereen is positief, heeft er zin in en is scherp.” \n\n  \n\n\nZEIST Als vanouds, zo voelde zijn terugkeer bij Oranje na elf maanden blessureleed. Het toekijken bij het EK, waar hij jarenlang naar had toegewerkt, viel aanvoerder Virgil van Dijk zwaar. „Over de uitschakeling tegen Tsjechië was ik net zo teleurgesteld als de jongens. Helaas is het met Frank de Boer niet gelopen, zoals iedereen voor ogen had. Nu slaan we een nieuwe weg in.” \n\nMet Louis van Gaal, wiens naam vorig jaar niet viel als opvolger van Ronald Koeman. Van Dijk: „Wij hebben geen namen genoemd wie het wel of niet zou moeten worden. Alleen onze mening gegeven en daarmee is de KNVB aan de slag gegaan.”\n\nVolgens Van Dijk is het voor de spelers tijd om het verleden achter zich te laten en zich te richten op de WK-kwalificatie. „Iedereen is positief, heeft er zin in en is scherp. Het leeft. Van Gaal brengt toch iets extra’s mee en dat merk je in de groep. Hij heeft een geweldige carrière gehad en veel ervaring. Maar het gaat erom wat we in Noorwegen op het veld laten zien en hoe we ons als team ontwikkelen.” \n\nMemphis Depay is een vraagteken voor het duel met Noorwegen. Maandag verscheen de steraanvaller van FC Barcelona niet en gisteren wel op de training. ,,Een klein vraagteken”, aldus Van Gaal. ,,Het ziet er goed uit. Hij heeft de hele training meegemaakt.” \n\nDrie duels in zeven dagen is voor de teruggekeerde Van Dijk qua belasting wellicht te veel van het goede. ,,Ik heb erover gesproken met Liverpool-trainer Jürgen Klopp. Er zijn geen afspraken gemaakt. Van mezelf weet ik wat ik kan en hoe ik me voel. Noorwegen is heel belangrijk en hoe ik me daarna voel, zullen we zien. We hebben goede verdedigers, die ook kunnen spelen.”","intensity":0,"negativity":0,"cluster_id":61,"similar_texts":"text509"},{"id":"134","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/25/1","title":"Van Gaal kan blij zijn met gelijkspel","text":"### WK Kwalificatie - Groep G\n\nNoorwegen 1  \n  \nNederland 1  \n  \nDe hand van Louis van Gaal was woensdag hoe dan ook terug te zien in het voetenwerk van Oranje. Zonder goed te spelen, luisterde het Nederlands elftal de eerste wedstrijd van bondscoachschap III van Van Gaal op met een redelijk gelijkspel in Noorwegen (1-1), op de bochtige weg naar het WK in Qatar.  \n  \nAch, de Viking Erling Haaland bevoer de zeeën van ruimte die hem soms waren geboden meermaals in zijn eentje. Alleen hij al was bijna te veel voor Oranje. De passlijn naar hem afsluiten was de bedoeling, maar dat lukte niet steeds, of steeds niet. Natuurlijk was daar geluk, bij het schot van Haaland tegen de paal, na ruim een uur, bij 1-1, na het zoveelste simpele balverlies van Nederland. Het volk in Oslo ging weer geloven in de zege, stond op, zong samen Norge, Norge. Met dank aan Haaland, de superspits die een modaal elftal verheft.  \n  \nOp zich is 1-1 redelijk. Nederland behoudt kans op de eerste plaats, de enige plek die recht geeft op directe kwalificatie, met Montenegro en koploper Turkije als komende tegenstanders, respectievelijk zaterdag en dinsdag. Het had zomaar verkeerd kunnen aflopen, hoewel Nederland ook had kunnen winnen. Oranje heeft een talentvolle generatie. De vraag blijft of Van Gaal dat tot het WK zal meemaken. Hij is 70 jaar en echt begonnen aan zijn laatste kunstje, waarin hij alle lessen en wijsheden wil laten samenvloeien.  \n  \nOranje was in elk geval een andere ploeg dan op het EK, met de nadien ontslagen Frank de Boer: sowieso qua spelsysteem, maar ook qua intentie en teamkracht. Een achterstand leidde nu eens niet tot een kansloze exercitie. Dat komt niet alleen door Van Gaal. Aanvoerder Virgil van Dijk is terug, de leider in en buiten het veld, de baas die zijn mannen hun plek wijst, die kort na rust even de vinger terug liet zetten in de kom en die altijd aanwezig is, hoe moeilijk hij het ook had met Haaland en hoeveel wedstrijdritme hij ook tekort komt.  \n  \nDe spelers van Oranje poogden dicht bij elkaar te voetballen, met de intentie om aan te vallen, met overleg. Niet roekeloos. Dat ging alleen gepaard met te veel fouten en slordigheden. Nederland had vaak de bal en kreeg aardige mogelijkheden. Memphis Depay deed geen overbodige trucs, wat Van Gaal hem ongetwijfeld dringend heeft gevraagd. Frenkie de Jong was de spil, de bijna ouderwetse spelmaker. Ballen halen, soms diep op eigen helft. Passen of indribbelen. Het was lang niet altijd nuttig, de bedoeling was duidelijk.  \n  \nDe wedstrijd in stadion Ullevaal in Oslo begon onder een stralend oranje hemel na een hete zomerdag en kleurde even pikzwart als de snel opkomende duisternis, parallel aan de knullig opgelopen achterstand. Maar Oranje viel niet uit elkaar, zoals tegen Tsjechië op het EK en tegen Turkije in de WK-kwalificatie, nederlagen die Frank de Boer zijn baan kostten.  \n  \nNederland keerde terug naar het bijna traditionele 4-3-3, ook omdat de spelers dat liever willen, zeker nu ze zo weinig hebben getraind samen. De Jong was controlerende, meestal centrale middenvelder. Dat wil Van Gaal, de beste spelers in het centrum. Davy Klaassen en Georginio Wijnaldum moesten aansluiten bij de aanvallers. Omschakelen, telkens weer. De vleugelaanvallers Cody Gakpo en Steven Berghuis verdedigden veel mee, terwijl de verdedigers Jurriën Timber en Daley Blind juist mee ten aanval trokken waar dat kon.  \n  \nWat de Noren deden? Verdedigen, snel uitbreken, Haaland zoeken. De Noren deden Oranje pijn, omdat ze snel counterden en veel vrijheid kregen op het middenveld. Oplettendheid is cruciaal op zo'n avond. Depay dacht de bal in de 20ste minuut na een hoekschop te kunnen aannemen, de Noren bliezen de aanval nieuw leven in, Gakpo stond te slapen en hief buitenspel op, waarna Haaland het duel van Van Dijk won en de verdienstelijk debuterende doelman Justin Bijlow passeerde.  \n  \nHeerlijk en puur was de vreugde in het vanwege corona voor eenderde gevulde stadion. De 1-1, nog voor rust, was van een andere speler die het vertrouwen kreeg van Van Gaal, die op het EK mee was, doch geen rol speelde. Van Gaal is gek van Klaassen, omdat het een teamspeler pur sang is, met scorend vermogen en gevoel voor positie. Hij was ter plekke na de slimme steekpass van Berghuis en de uitstekende, lage voorzet van Wijnaldum.  \n  \nNa rust, met Donyell Malen voor Berghuis, had Oranje aanvankelijk aardige kansen, maar het daverende schot van Haaland joeg de schrik om het hart. Nee, 1-1 was zo slecht nog niet, ook door de 2-2 tussen Turkije en Montenegro. Al miste invaller Denzel Dumfries, in de letterlijk laatste seconde, de ideale kans op 1-2. Met die score was het WK iets dichterbij geweest.\n\nKARAKTERISTIEK EN STAND\n\nNoorwegen - Nederland 1-1. 20. Haaland 1-0, 36. Klaassen 1-1. Scheidsrechter: Marciniak (Pol). Geel: M. Elyounoussi, Thorsby, Ödegaard (Noorwegen), Blind (Nederland).\n\nNoorwegen:\n\nAn. Hansen; Pedersen (59. Ryerson), Strandberg,Hanche-Olsen, Meling; Ödegaard, Thorsby, M.Elyounoussi, Normann (68. Berg), J.P. Hauge (59. Daehli); Haaland.\n\nNederland:\n\nBijlow, Timber (92. Dumfries), De Vrij, Van Dijk, Blind; Wijnaldum, F. de Jong, Klaassen; Berghuis (46. Malen), Depay, Gakpo.\n\nOverige uitslagen groep G:\n\nTurkije - Montenegro 2-2  \n  \nLetland - Gibraltar 3-1  \n  \nTurkije 4 2 2 0 8 12-7  \n  \nNederland 4 2 1 1 7 12-5  \nMontenegro 4 2 1 1 7 8-5  \n  \nNoorwegen 4 2 1 1 7 5-4  \n  \nLetland 4 1 1 2 4 7-8  \n  \nGibraltar 4 0 0 4 0 2-17","intensity":0,"negativity":0,"cluster_id":55,"similar_texts":"text60"},{"id":"135","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=5c7fed4b59f2db243c7c#/pages/40-41","title":"Verleden telt in Venetië","text":"Verleden telt in Venetië\n\nBeeld uit ’Three minutes - a lengthening’.\n\nfoto US Holocaust Memorial Museum\n\nKristen Stewart als Prinses Diana in ’Spencer’.\n\nJanis (Penelópe Cruz, r.) en Ana (Milena Smit) op het punt van bevallen in ’Madres paralelas’.\n\n❮❯\n\n’Madres paralelas’ van Pedro Almodóvar opent 78e filmfestival \n\nDe rode loper van het Palazzo del Cinema in Venetië is nog altijd afgeschermd met een muur, om in deze tijd van corona een massale concentratie van fans te voorkomen. Toch ging de 78e editie van het oudste filmfestival woensdag wel van start met Madres paralelas. Een prima openingsfilm, die de Spaase cineast Pedro Almodóvar herenigt met zijn muze Penélope Cruz.\n\nMarco Weijers\n\nPedro Almodóvar (71) en Penélope Cruz (47) hebben samen een verleden. Al sinds Carne tremula (1997) - bij ons bekend geworden onder de titel Life flesh \\- gunt de gerenommeerde regisseur zijn landgenote rollen in zijn films. Het laatst gebeurde dat in Dolor y gloria (2019), een film die in Cannes naast de Gouden Palm greep. In Venetië maakt zijn Madres paralelas nu kans op de begeerde Gouden Leeuw.\n\nMocht Almodóvar de andere twintig films in de Venezia 78-competitie inderdaad aftroeven, dan heeft hij een setje: in 2019 won de Spanjaard al een ere-Leeuw voor zijn gehele oeuvre. Diezelfde eer is dit jaar in Venetië weggelegd voor ’homeboy’ Roberto Benigni en voor de Amerikaanse ’Scream Queen’ Jamie Lee Curtis. Zij vergroot op het Lido haar horror-erfenis nog wat verder met Halloween kills, een nieuw hoofdstuk in haar al jaren durende strijd met seriemoordenaar Michael Myers.\n\nZulke fictionele horror steekt schril af tegen de historische tragedie waar Pedro Almodóvars Madres paralelas in is geworteld. In zijn film ontmoeten we fotografe Janis (Penélope Cruz) als zij een antropoloog benadert om het massagraf - waarin ook haar overgrootvader zou rusten - bloot te leggen. Samen met een aantal dorpsgenoten was hij een van de eerste slachtoffers in de Spaanse Burgeroorlog. ,,Want alleen als je het verleden kent, kun je jouw plaats in het heden bepalen”, stelt zij.\n\nJanis’ eigen geschiedenis met de getrouwde antropoloog krijgt een staartje als zij zwanger van hem wordt. In de kraamkliniek ontmoet ze aanstaande tienermoeder Ana (Milena Smit) en samen puffen zij zich door de bevalling van hun beider dochters. Waarna ook hun levens onverwacht met elkaar verbonden blijven. Madres parelelas, bij ons half december in de bioscoop verwacht, verbindt daarbij kleurrijk en goed geacteerd melodrama met grotere thema’s als verantwoordelijkheid nemen en de waarheid onder ogen durven zien. \n\nPrinses\n\nPenélope Cruz was woensdagavond een van de eersten in een lange rij van sterren die de komende dagen op het Lido di Venezia hun neus zullen laten zien. Kirsten Dunst en Benedict Cumberbatch, samen te zien in Jane Campions competitiefilm The power of the dog, zijn ook van de partij. Net als Kristen Stewart, die in Spencer de rol speelt van Prinses Diana. De Chileen Pablo Larrain, die eerder ook al een biografische film maakte over Jackie Kennedy, buigt zich nu over het leven van de veel te vroeg gestorven Roos van Engeland. \n\nReikhalzend wordt ook uitgekeken naar Dune, waarvan de wereldpremière voor vrijdag op het programma staat. De Frans-Canadese regisseur Denis Villeneuve verfilmde Frank Herberts toekomstroman uit 1965 opnieuw, nadat David Lynch dat in 1984 ook al eens deed. Wat destijds resulteerde in een flop, ook omdat er nauwelijks een touw aan vast te knopen viel. Een groot deel van de sterrencast, Timothée Chalamet voorop, is in Venetië aanwezig. Matt Damon en Ben Affleck zijn er voor Ridley Scotts middeleeuwse vechtspektakel The last duel: ze spelen er in, maar schreven ook het scenario. \n\nKroeg\n\nMakers van Nederlandse bodem spelen dit jaar op het filmfestival van Venetië slechts een bescheiden rol, al hebben ze alle reden daar trots op te zijn. Zo zijn Anna Abrahams en Avinash Changa er als eerste Nederlanders in geslaagd door te dringen tot de Venezia VR Expanded-competitie. Met een relatief bescheiden budget van enkele tonnen troefden zij vaak veel duurdere concurrenten af met Angels in Amsterdam, een volledig immersieve Virtual Reality-ervaring. Wie zich daaraan onderwerpt, belandt in een 17e eeuwse kroeg in Amsterdam voor een reeks historische ontmoetingen met vrouwen die echt hebben geleefd. Nu niet alleen te beleven in Venetië trouwens, maar ook in het Eye Filmmuseum. \n\nIn het aanpalende Giornate degli Autori-programma is Nederland tenslotte ook vertegenwoordigd. Bianca Stigter - schrijfster, journalist en van huis uit historicus - maakte het documentaire video-essay Three minutes - a lengthening. De basis daarvan wordt gevormd door een familiefilmpje dat de Amerikaan David Kurz in 1938 maakte tijdens een trip naar Europa. Met zijn camera ving hij op 16 mm Kodachrome kleurenfilm drie minuten van het dagelijks leven in Nasielsk, een Pools dorpje met overwegend joodse bewoners, die kort daarna naar vernietigingskampen zouden worden afgevoerd. Met een nauwgezette analyse - soms in slow-motion, dan weer beeld-voor-beeld - laat Stigter haar licht schijnen over dit historische document en de betekenis ervan. Omdat geschiedenis telt. \n\nNederlandse makers\n\nspelen slechts bijrol","intensity":0,"negativity":0,"cluster_id":11,"similar_texts":"text160"},{"id":"136","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/39/2","title":"Vernieuwd Oranje in halve finale op EK","text":"Na de noodgedwongen verjonging van het team en de mokerslag van het missen van de Olympische Spelen in Tokio staan de Nederlandse volleybalsters toch weer bij de laatste vier op een groot eindtoernooi. Na een sterke achtste finale tegen Duitsland (3-1), was Nederland in de kwartfinale ook sterker dan Zweden.  \n  \nDe Nederlandse vrouwen waren de favoriet voor het duel. Zweden is de nummer 51 op de wereldranglijst, het land dat hiervoor op het EK volleybal nooit verder kwam dan de twaalfde plaats - en dat was in 1983. De kwartfinaleplek van Zweden was dus al een grote verrassing. Aan de hand van Isabelle Haak, een van de beste diagonaalspeelsters ter wereld, hadden zij zich geplaatst door Bulgarije te verslaan.  \n  \nNederland staat negende op de wereldranglijst. Hoewel daarbij mag worden aangemerkt dat de selectie het afgelopen jaar wat veranderingen heeft ondergaan. Robin de Kruijf en Yvon Beliën meldden zich deze zomer af voor het nationaal team. Lonneke Sloetjes, lange tijd een van de beste diagonaalspeelsters ter wereld, besloot haar carrière te beëindigen.  \n  \nNederland is daardoor een team in opbouw. Het grote doel is het WK in eigen land volgend jaar. Momenteel is het team nog wisselvallig. Oranje wisselt dominante fases af met slordige momenten. Zo keek Nederland in de eerste set continu tegen een kleine achterstand aan. Bij 20-19 pakte de ploeg pas voor het eerst de voorsprong, om deze niet meer weg te geven. De tweede en derde set gingen vervolgens wel overtuigend naar Oranje (25-16 en 25-19).  \n  \nVandaag vliegen de volleybalsters naar Belgrado (Servië) voor de halve finale. De tegenstander wordt Italië of Rusland, die kwartfinale is vandaag.","intensity":0,"negativity":0,"cluster_id":74,"similar_texts":"text24"},{"id":"137","publisher":"NRC Handelsblad","date":"2021-09-01","url":"https://www.nrc.nl/nieuws/2021/08/31/vertrekkende-galapagos-topman-nog-vier-jaar-dat-trek-ik-niet-a4056640#20210901-79782-301","title":"Vertrekkende Galapagos-topman: ‘Nog vier jaar, dat trek ik niet’","text":"Onno van de Stolpe Oprichter Onno van de Stolpe vertrekt bij het geplaagde biotechconcern Galapagos. Na 23 jaar en een reeks tegenslagen moet een nieuwe topman de weg naar succes weer zien te vinden. „Het herstel gaat wat langer duren, maar het komt.”,Groter dan Philips, dat zou het Nederlands-Vlaamse biotechbedrijf Galapagos kunnen worden als het aan topman en oprichter Onno van de Stolpe lag. „Áls de eerste drie medicijnen succesvol op de markt komen”, zei hij er dan bij, als ware het een bijsluiter bij een medicijn. Of dat ooit nog gaat lukken, is de vraag. Van de Stolpe gaat het in ieder geval niet meer meemaken. Na een aantal grote tegenvallers op medicijngebied vertrekt de 61-jarige topman bij ‘zijn’ Galapagos, het bedrijf dat hij 23 jaar geleden mede oprichtte. Hij blijft aan tot er een opvolger is gevonden. Die moet van buiten het bedrijf komen. De mededeling maandagavond laat kwam niet geheel onverwachts. De afgelopen tijd groeide de kritiek op de prestaties van het bedrijf (omzet 2020: 530 miljoen euro, verlies 311 miljoen euro). Medicijnen kennen een lange ontwikkelingsduur. Vorig jaar zomer bleek dat het middel dat het verst gevorderd was, een medicijn tegen reuma, niet toegelaten zou worden tot de Amerikaanse markt. Weliswaar werd het wel in Europa en Azië beschikbaar, maar een belangrijk deel van de inkomsten zou uit de Verenigde Staten moeten komen. Enkele maanden later faalde een kandidaat-geneesmiddel van Galapagos tegen artrose. Begin 2021 volgde een nieuwe tegenvaller. Een medicijn tegen de chronische ziekte longfibrose haalde het niet. Bij een grote studie bleken deelnemers die het middel kregen vaker te sterven dan deelnemers in de controlegroep. „Dan is het per direct einde oefening”, zei Van der Stolpe destijds tegen NRC.Het bracht het motto van Galapagos – ‘Think Big’ – steeds verder uit beeld. De potentie om mee te spelen met de grote farmaciebedrijven was er even niet meer. Onvrede onder investeerders Wat ook steeds duidelijker werd, was de onvrede bij beleggers. De beurskoers kende na een bijzondere spurt een even spectaculaire val. Was een aandeel begin vorig jaar nog bijna 250 euro waard, afgelopen weken daalde dat naar minder dan 47 euro bij gebrek aan al te veel perspectief. Daarmee vertegenwoordigde Galapagos minder waarde dan het geld in kas had.\n\nCv\n\nOnno van de Stolpe (1959, Geldrop) studeerde moleculaire biologie aan Wageningen University & Research. Hij begon bij de Leidse biostart-up Mogen. Daarna haalde hij als werknemer voor de Netherlands Foreign Investment Agency biotechbedrijven naar Nederland. Toen het Leidse Crucell een gentechafdeling liet samengaan met het Belgische Tibotec, ontstond Galapagos. Van de Stolpe gaf vanaf de start in 1999 leiding aan het bedrijf.\n\nDat de kaspositie nog zo ruim was, kwam vooral door een investering van het Amerikaanse Gilead. Het farmaconcern stelde twee jaar terug het zelfstandig voortbestaan van Galapagos min of meer veilig door voor 5,5 miljard euro een belang van 28 procent te nemen. Daarbij beloofde Gilead zelf in de tien daarop volgende jaren geen overnamepoging te doen. In een gesprek nu met NRC ontkent Van de Stolpe dat Gilead aandrong op zijn vertrek. „Zo’n tweeënhalve maand geleden heb ik bij mij thuis in Leiden met de president-commissaris van Galapagos en baas van Gilead om tafel gezeten. Waar staan we nu? De conclusie was dat het nog wel een jaar of vier duurt voor de pijplijn hersteld is en we weer met een potentiëel medicijn naar de markt kunnen.” De 61-jarige topman wilde dat traject niet ingaan. „Eén of twee jaar wilde ik nog wel overwegen, vier jaar trek ik niet. En dat begreep Gilead ook wel. Het was geen gebrek aan vertrouwen aan hun kant, maar ze zijn het er wel mee eens dat er voor dat traject een nieuwe topman met nieuwe energie gezocht wordt.”Want, zo geeft Van de Stolpe toe, de afgelopen periode leverde ook veel negatieve energie op. „Vergelijk het met een sportwedstrijd. Degene die als eerste over de finish komt, heeft energie om door te gaan, de nummer twee zit er vaak helemaal doorheen. De tegenslagen hebben gewoon veel energie gekost, zeker als je ook richting de organisatie wil blijven uitstralen dat je ondanks alles nog gemotiveerd bent.”\n\nLees hier een interview met Onno van de Stolpe over de tegenvallers: ‘We waren misschien naïef optimistisch’\n\nVolgens Van de Stolpe heeft het bedrijf nog genoeg potentie, ondanks dat er de komende jaren nog geen nieuw middel naar de markt gebracht zal worden. Galapagos zet in op het zogeheten Toledo-programma waarin ontstekingsremmers worden ontwikkeld. De eerste resultaten vielen afgelopen tijd niet mee. „We hadden gehoopt op een superresultaat. Zou het niks zijn, dan zou ik opstappen. Het werd iets ertussenin.” Het probleem: het mechanisme achter het middel lijkt te werken maar het molecuul is „niet krachtig genoeg”. Oftewel: de medicijnen in ontwikkelingsfase werken niet krachtiger tegen ontstekingen dan wat er al op de markt is van andere bedrijven, een belangrijke voorwaarde. Wetenschappers bij Galapagos gaan nu terug naar de tekentafel. Van de Stolpe: „Het herstel gaat wat langer duren, maar het komt. Ik verwacht ook geen drastische koerswijziging van een nieuwe topman, hoogstens een ander therapeutisch gebied waarop we ons zullen richten.” Belegger opgeluchtVan de Stolpe blijft aan tot een opvolger gevonden is. „Er is geen termijn bepaald, maar ik zou wel graag zien dat dat niet veel later is dan tot het eind van het jaar.” Een van de belangrijkste taken van de nieuwe topman, zegt Van de Stolpe, is het vertrouwen terugwinnen van de belegger. Daarmee werd dinsdag meteen een begin gemaakt. Op zijn vertrekmededeling volgde tot halverwege de middag een koersopleving van bijna 7 procent voor Galapagos. „Het is niet onopgemerkt gebleven, zullen we maar zeggen. Voor je ego was het leuker geweest als het aandeel was gehalveerd was, maar het gaat er natuurlijk om wat het beste is voor het bedrijf.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 1 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 1 september 2021","intensity":0,"negativity":0,"cluster_id":26,"similar_texts":"text22"},{"id":"138","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/33/3","title":"Vinícius komt, Ihattaren gaat op de laatste dag","text":"### psv\n\nOp de laatste dag van de transfermarkt heeft PSV nog volop zaken gedaan. De Braziliaanse spits Carlos Vinícius (26) werd voor twee seizoenen gehuurd van Benfica, met een optie tot koop. Mohamed Ihattaren (19) werd verkocht aan Juventus, dat hem direct verhuurde aan Sampdoria.  \n  \nHet vertrek van Ihattaren hing al een tijdje in de lucht. PSV besloot eind juli om hem uit de selectie te zetten. Hij had zich kort daarvoor ziek gemeld, maar op internet verscheen vervolgens een foto van Ihattaren die bij zaakwaarnemer Mino Raiola in Frankrijk was. De geboren Utrechter brak twee jaar geleden door, maar botste afgelopen seizoen regelmatig met trainer Roger Schmidt.  \n  \nLater op de dag versterkte PSV zich nog met Vinícius. De Braziliaan van Benfica speelde afgelopen seizoen voor Tottenham Hotspur. Nick Viergever vertrok nog naar Greuther Fürth uit Duitsland. PSV verdiende daarmee nog meerdere tonnen.","intensity":0,"negativity":0,"cluster_id":1,"similar_texts":"text77"},{"id":"139","publisher":"Trouw","date":"2021-09-02","url":"https://krant.trouw.nl/titles/trouw/8321/publications/1344/articles/1438170/2/5","title":"Vlaming medewinnaar literatuurprijs","text":"De Europese Literatuurprijs 2021 gaat naar de roman Herkomst van de Bosnisch-Duitse schrijver Saša Stanišić in de Nederlandse vertaling van Annemarie Vlaming. Herkomst gaat over de vlucht van Stanišić en zijn ouders van Višegrad in Bosnië naar Duitsland in 1992. 'Een liefdevol familieverhaal én een moderne en tragische Europese geschiedenis', aldus de jury. Vertaler Vlaming heeft het verhaal feilloos overgebracht uit het Duits, meent de jury. Het tweetal ontvangt de prijs op 6 november tijdens het Crossing Border Festival in Den Haag.","intensity":0,"negativity":0,"cluster_id":9,"similar_texts":"text158"},{"id":"140","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/18/2","title":"Volleybalsters naar halve finale na zege op Zweden","text":"### EK\n\nDe Nederlandse volleybalsters hebben zich bij het EK overtuigend geplaatst voor de halve finale. Oranje was in Bulgarije opnieuw te sterk voor Zweden: de ploeg van bondscoach Avital Selinger zegevierde in Plovdiv met 3-0 (27-25, 25-16, 25-19) tegen de nummer 43 van de wereldranglijst. Nederland staat op de negende plaats in het mondiale klassement. In de halve eindstrijd speelt Oranje vrijdag in Belgrado tegen de winnaar van het duel tussen Italië en Rusland. Die wedstrijd wordt vandaag gespeeld, ook in Belgrado.","intensity":0,"negativity":1,"cluster_id":4,"similar_texts":"text13"},{"id":"141","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=b1b4f1fb865868f878d0#/pages/12-13","title":"Vrouw ligt maanden dood in woning","text":"Vrouw ligt maanden dood in woning\n\nDe woning in de Rotterdamse wijk waar de vrouw maanden geleden overleed.\n\nfoto \n\nde telegraaf\n\ndoor Sebastian Schramm\n\nROTTERDAM In een woning in Rotterdam-Beverwaard is woensdag het stoffelijk overschot gevonden van de bewoonster die volgens de politie al maanden geleden blijkt te zijn overleden.\n\n„Een trieste zaak”, aldus een politiewoordvoerster. Van een misdrijf is volgens de zegsvrouw geen sprake. Uit onderzoek is namelijk gebleken dat de alleenstaande vrouw een natuurlijke dood is gestorven. \n\nEen ongeruste buurtgenoot had zich bij de politie gemeld omdat de oudere Surinaamse vrouw al enige tijd niet was gezien. Ook waren op de ramen veel dode vliegen te zien.\n\nAgenten hebben daarom woensdagmorgen een ruit van de benedenwoning op de hoek van de Neijenrodeweg ingeslagen om binnen te komen en deden vervolgens de lugubere ontdekking.\n\nOmwonenden reageren ontsteld op het lange tijd onopgemerkt blijven van de dood van de bewoonster. „De vrouw was altijd in haar voortuintje bezig en groette altijd vriendelijk als je langsliep”, vertelt een van hen. Het steekt haar dat kennelijk niemand haar heeft gemist. „Als ik ook zelf terugdenk, is het al enige tijd geleden dat ik haar heb gezien. Heel schrijnend.”\n\nStomverbaasd\n\nEen buurvrouw reageert stomverbaasd op de conclusie van de politie dat de vrouw al zeker drie maanden dood is. „Ik complimenteerde haar altijd met haar mooie tuintje. Maar de laatste keer was inderdaad al maanden geleden. Ik kom ook niet zo vaak meer buiten”, verontschuldigt ze zich.\n\nBuurtbewoners bevestigen dat er nauwelijks sociale controle is. „Iedereen leeft hier in zijn eigen wereld en het liefst met de gordijnen dicht. Er wordt hier niet naar anderen omgekeken.”","intensity":0,"negativity":1,"cluster_id":51,"similar_texts":"text441"},{"id":"142","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=ddd320ec44700bbca81e#/pages/54-55","title":"Vrouw maanden dood in woning","text":"Vrouw maanden dood in woning\n\nDe woning waar de vrouw maanden geleden overleed.\n\nfoto de telegraaf\n\nOmwonenden reageren ontsteld\n\ndoor Sebastian Schramm\n\nROTTERDAM In een woning in Rotterdam-Beverwaard is woensdag het stoffelijk overschot gevonden van de bewoonster die volgens de politie al maanden geleden blijkt te zijn overleden.\n\n„Een trieste zaak”, aldus een politiewoordvoerster. Van een misdrijf is volgens de zegsvrouw geen sprake. Uit onderzoek is namelijk gebleken dat de alleenstaande vrouw een natuurlijke dood is gestorven. \n\nEen ongeruste buurtgenoot had zich bij de politie gemeld omdat de oudere Surinaamse vrouw al enige tijd niet was gezien. Ook waren op de ramen veel dode vliegen te zien.\n\nAgenten hebben daarom woensdagmorgen een ruit van de benedenwoning op de hoek van de Neijenrodeweg ingeslagen om binnen te komen en deden vervolgens de lugubere ontdekking.\n\nOmwonenden reageren ontsteld op het lange tijd onopgemerkt blijven van de dood van de bewoonster. „De vrouw was altijd in haar voortuintje bezig en groette altijd vriendelijk als je langsliep”, vertelt een van hen. Het steekt haar dat kennelijk niemand haar heeft gemist. „Als ik ook zelf terugdenk, is het al enige tijd geleden dat ik haar heb gezien. Heel schrijnend.”\n\nEen buurvrouw reageert stomverbaasd op de conclusie van de politie dat de vrouw al zeker drie maanden dood is. „Ik complimenteerde haar altijd met haar mooie tuintje. Maar de laatste keer was inderdaad al maanden geleden. Ik kom ook niet zo vaak meer buiten”, verontschuldigt ze zich.\n\nBuurtbewoners bevestigen dat er nauwelijks sociale controle is. „Iedereen leeft hier in zijn eigen wereld en het liefst met de gordijnen dicht. Er wordt hier niet naar anderen omgekeken.”","intensity":0,"negativity":1,"cluster_id":51,"similar_texts":"text596"},{"id":"143","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=81d6c20f16b8df9f059a#/pages/34","title":"Vuelta-leider Roglic neemt met hattrick voorschot op triple","text":"Vuelta-leider Roglic neemt met hattrick voorschot op triple\n\nIn de zeventiende Vuelta-rit naar de iconische Lagos de Covadonga herovert Primoz Roglic de rode trui. \n\nFoto Epa\n\n❮❯\n\ndoor Hans Ruggenberg\n\nAMSTERDAM Hier en daar was er nog wat twijfel over de vorm van Primoz Roglic, maar in de zeventiende Vuelta-rit naar de iconische Lagos de Covadonga nam hij die weg. Nadat de Sloveen medevluchter Egan Bernal achter zich had gelaten, soleerde hij naar zijn derde ritzege. Daarmee heroverde hij de rode trui en nam hij een voorschot op een triple aan eindoverwinningen. Zijn voorsprong op de nummer twee Enric Mas liep op tot 2.22.\n\nDaarmee rechtvaardigde Roglic het voortraject waar zijn ploeg Jumbo-Visma voor had gekozen. Twee keer eerder droeg Rogla al de leiderstrui, om die op zorgvuldige wijze te verspelen aan eerst Rein Taaramäe en daarna ’toevalligerwijs’ aan diens ploegmaat van Intermarché-Wanty-Gobert, Odd Christian Eiking. De Noor kwam in de zeventiende rit ten val in een afdaling, al was hij toen al op achterstand gereden door Roglic en Bernal.\n\nTevens was Eiking het contact met de achtervolgende elitegroep verloren, eigenlijk op het moment dat Bernal al op 61 kilometer van de eindstreep de aanval koos. „Natuurlijk was er twijfel bij ons, omdat de vallei tussen die twee laatste beklimmingen niet ideaal was met z’n tweeën. Zeker niet als verschillende concurrenten elkaar hadden gevonden in de groep daarachter”, zei ploegleider Addy Engels, die meesterknecht Sepp Kuss na de terugval van Bernal ook nog tweede zag worden. „Toen bleek dat Primoz en Bernal twee minuten voorsprong hadden, hebben we besloten dat hij zou meerijden. Uiteindelijk heeft het goed uitgepakt en viel alles op zijn plaats.” \n\nNu zal de Nederlandse formatie wél met hand en tand het rood tot en met zondag in finishplaats Santiago de Compostella gaan verdedigen. „Als het aan mij ligt, raken we die nu niet meer kwijt”, aldus Engels, daarmee doelend op het gegeven dat de eindwinst nog niet binnen is. „We hebben hele goede zaken gedaan, maar donderdag is er weer een loodzware etappe, waarin we rustig moeten blijven en scherp zijn.” \n\nVerwijzend naar de koninginnenrit van vandaag, met vier cols, inclusief de monsterlijke slotklim naar Altu d’El Gamoniteiru. De duizelingwekkende cijfers (14,6km à 9,8%) gaan vele slachtoffers maken, waardoor het klassement flink wordt opgeschud.","intensity":0,"negativity":0,"cluster_id":3,"similar_texts":"text314"},{"id":"144","publisher":"De Volkskrant","date":"2021-09-02","url":"https://krant.volkskrant.nl/titles/volkskrant/7929/publications/1349/articles/1438169/7/1","title":"VVD schuift Remkes naar voren om impasse in formatie te doorbreken","text":"Naar alle waarschijnlijkheid kan Remkes (70) volgende week aan de slag als nieuwe informateur. Vandaag biedt Hamer haar eindverslag aan en in de loop van volgende week debatteert de Kamer over de mislukte pogingen om tot een stabiele meerderheidscombinatie te komen. Dan stemt de Kamer over de voordracht van Remkes om de boel uit het slop te trekken.  \n  \nRemkes' taak is dan niet eenvoudig. Het wordt al een klus om de kemphanen VVD, CDA en D66 ertoe over te halen samen een minderheidskabinet te vormen met twee of drie partijen. En voor welke minderheid ook wordt gekozen, ze zal steun moeten vergaren bij een chagrijnige, sterk versplinterde oppositie. De onderlinge relaties zijn de afgelopen vijf maanden sterk verzuurd. Ook in het masseren van die oppositie ligt een taak voor Remkes.  \n  \nVandaar dat de VVD een beroep doet op zo'n politiek zwaargewicht. Remkes was eerder Tweede Kamerlid, staatssecretaris, minister van Binnenlandse Zaken, vicepremier en commissaris van de koning. De VVD'er heeft zich de laatste jaren ontwikkeld tot de nationale brandjesblusser, die vooral wordt ingevlogen in tijden van hoge politieke nood. Hij bijt zich graag vast in lastige dossiers. Heeft Den Haag een nieuwe burgemeester nodig na het voortijdig vertrek van Pauline Krikke (VVD)? Bel Johan Remkes. Belandt de provincie Limburg in een bestuurscrisis na het opstappen van alle gedeputeerden én de gouverneur? Bel Johan Remkes.  \n  \nRemkes staat erom bekend dat hij er niet voor terugdeinst ferme kritiek te leveren op de top van zijn eigen VVD. Zo gaf hij als voorzitter van de stikstofcommissie het beleid van het kabinet-Rutte III een onvoldoende en schopte hij daarbij tegen voor de VVD heilige huisjes: de maximumsnelheid moest omlaag, de veestapel moet inkrimpen en de luchtvaart mag alleen groeien als de stikstofuitstoot daalt.  \n  \nOok Remkes' recentste ervaringen als waarnemend commissaris van de koning in Limburg kunnen van pas komen. In de zuidelijke provincie lukte het de partijen maar niet een provinciebestuur te vormen, waarna hij met succes ingreep. Er kwam een nieuw bestuur.  \n  \nBij de installatievergadering had hij zich hardop afgevraagd hoe het eigenlijk zat met het 'verantwoordelijkheidsgevoel' van alle betrokkenen 'om op een fatsoenlijke manier tot een provinciebestuur te komen'.  \n  \nHet zou zomaar kunnen dat de tijd van de eindeloze formatiegesprekken voorbij is.","intensity":1,"negativity":2,"cluster_id":8,"similar_texts":"text772"},{"id":"145","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/3/3","title":"VVD wil Remkes als nieuwe informateur","text":"Remkes is momenteel tijdelijk gouverneur van Limburg. Hij zit daar nadat de vorige gouverneur (zoals de commissaris van de Koning in die provincie heet) zijn functie neerlegde na een enorme bestuurscrisis. Eerder was Remkes onder andere waarnemend burgemeester in Den Haag, commissaris van de Koning in Noord-Holland en minister van Binnenlandse Zaken.  \n  \nOf de 70-jarige Remkes ook echt wordt aangesteld om de formatie vlot te trekken, moet volgende week blijken. Dan debatteert de Tweede Kamer over hoe het verder moet. Een meerderheid van de Tweede Kamer moet een nieuwe informateur aanwijzen.  \n  \nDe nieuwe informateur krijgt waarschijnlijk de opdracht de mogelijkheid van een minderheidskabinet te onderzoeken. Opvallend: in het verleden was Remkes daar een voorstander van. Eerder leidde hij een commissie die onderzoek deed naar modernisering van ons staatsbestel. Die staatscommissie stelde dat er 'minder verkrampt' moest worden omgegaan met het idee van een minderheidskabinet. Het voordeel daarvan, vond Remkes destijds, is dat de Tweede Kamer zo meer invloed kan uitoefenen op wat het kabinet doet.","intensity":0,"negativity":0,"cluster_id":8,"similar_texts":"text151"},{"id":"146","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/12/1","title":"Waarom mogen homoseksuele mannen nu wel bloed doneren?","text":"1 Voor 2015 waren homo's permanent uitgesloten van het donorschap. Sindsdien gold er een wachttijd: eerst van twaalf maanden na de laatste keer seks met een man, later van vier maanden. Vanwaar die voorzichtigheid met bloeddonatie door homoseksuele mannen?\n\nMannen die seks hebben met mannen hebben een grotere kans op besmetting met bepaalde infectieziekten. Nieuwe hiv-infecties treden bij hen bijvoorbeeld meer dan honderd keer zo vaak op. Iets dergelijks geldt voor syfilis: mannen lopen die ziekte in Nederland 32 keer zo vaak op als vrouwen, een indicatie dat syfilis vooral wordt overgedragen onder homo's.  \n  \nOok hepatitis B- en C-infecties komen veel vaker voor bij homoseksuele mannen. Die ziektes zijn pas na een paar maanden aan te tonen in het bloed. Dat is de reden voor de wachttijd.\n\n2 Zijn de bloedtests nu verbeterd?\n\nNee, dat niet. De bloedtests die Sanquin gebruikt zijn al jaren dezelfde.\n\n3 Loopt de ontvangende partij straks meer risico op een besmetting na een bloedtransfusie?\n\nJa, er is inderdaad sprake van een iets groter risico, maar volgens Sanquin-woordvoerder Merlijn van Hasselt is dat 'verwaarloosbaar'. 'Vergelijk het met de dijken in Nederland', zegt hij. 'De kans dat die doorbreken is heel klein. Maar ze zijn niet feilloos. Zo is het ook bij bloedtransfusies: 100 procent veiligheid bestaat niet.'  \n  \nWanneer iedereen in Nederland bloed zou mogen geven, stijgt de kans op een donatie met hiv van 1 op 6-8 miljoen (eens in de 20-30 jaar) naar 1 op 1-3 miljoen (eens in de 3-4 jaar). Maar na deze beleidswijziging zal die kans kleiner zijn. Immers, nog steeds niet alle homo's zijn welkom als bloeddonor.\n\n4 Dus de bloedbank blijft onderscheid maken tussen homo's en hetero's?\n\nJa. Komt er een man bij de bloedbank die aangeeft dat hij seks heeft gehad met een man, dan krijgt hij aanvullende vragen. Namelijk: is het meer dan vier maanden geleden? En zo nee: vond de seks plaats in een exclusieve relatie van langer dan twaalf maanden? Als het antwoord weer nee is, gaat de bloeddonatie op dat moment niet door.\n\n5 Hoeveel extra bloed verwacht de bloedbank?\n\nSanquin verwacht honderd tot vijfhonderd extra donoren. Die zijn van harte welkom, benadrukt de woordvoerder, want al is er in Nederland geen tekort aan donorbloed, in sommige periodes is het lastig de voorraad op peil te houden - denk aan de vakanties, bij mooi weer, of bij belangrijke sportevenementen.\n\n6 Wie is hier blij mee?\n\n'Ook homo- en bimannen krijgen nu weer de kans om een ander te helpen door bloed te doneren, en dat is pure winst', reageert Astrid Oosenburg, voorzitter van COC Nederland, de belangenorganisaties voor lhbti'ers. Toch is ze nog niet helemaal tevreden. 'We willen uiteindelijk een donatiebeleid waarin het helemáál niet meer uitmaakt met wie je seks hebt, maar alleen of je veilige seks hebt. Zo zou elke donor volgens het COC gevraagd kunnen worden naar zaken als wisselende seksuele contacten en condoomgebruik.'  \n  \n'Ik wilde altijd al donor worden. Mijn moeder is dat ook. Soms zag ik dat ze op sociale media een oproep deelde: bloeddonoren gezocht. Maar ik wist dan dat ik me niet kon aanmelden, door de manier waarop ik mijn liefdesleven inricht. Het voelde stigmatiserend.  \n  \n'Stel dat ik bloed nodig heb, dan zou ik het ook fijn vinden als anderen hadden gedoneerd. Iedereen kent in zijn omgeving wel mensen die ernstig ziek worden. Mijn vader had kanker, en kwam er bovenop met experimentele medicijnen. Bloedplasma wordt gebruikt voor het ontwikkelen van medicijnen.  \n  \n'Zelf heb ik al ruim vier jaar een vaste relatie met een man. Ik kom nu dus perfect in aanmerking. Toch vind ik het krom dat ik wel een vraag krijg over mijn seksuele gedrag. Aan mij wordt de eis gesteld dat ik een lange relatie heb. Maar die ander kan ook bloed doneren als hij de avond ervoor nog met half Utrecht in bed heeft gelegen.'","intensity":0,"negativity":0,"cluster_id":19,"similar_texts":"text404"},{"id":"147","publisher":"De Telegraaf","date":"2021-09-02","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/41c9f014d250df4c01a6a52d053c2b8f/web/OPS/cciobjects.json&hash=71a2d48034547bc142ed#/pages/56-57","title":"Weer hobbel voor voor Madurodam","text":"Weer hobbel voor voor Madurodam\n\nMiniatuurpark Madurodam.\n\nfoto de telegraaf\n\n’Parkeerdruk onaanvaardbaar’\n\ndoor Tanja Verkaik\n\nDEN HAAG Een hobbel in de weg voor de uitbreiding van attractiepark Madurodam in Den Haag. De parkeerplannen die nu op tafel liggen, kunnen leiden tot een onaanvaardbare toename van de parkeerdruk in de omgeving. Zo oordeelde de Raad van State woensdag in een tussenuitspraak.\n\nDe gemeenteraad krijgt twintig weken om de parkeerregels aan te scherpen in het bestemmingsplan. Omwonenden en de Bomenstichting Den Haag maakten de gang naar de Raad van State omdat zij zich niet kunnen vinden in de uitbreidingsplannen. Het bestemmingsplan maakt het mogelijk om Madurodam uit te breiden met 0,6 hectare. Hiervoor wordt een deel van de Scheveningse Bosjes gekapt. Het groen wordt met 1 hectare gecompenseerd tussen de keerlus naast het George Maduroplein, Hubertusviaduct en de Koninginnegracht. \n\nDe hoogste bestuursrechter gaat mee met de parkeerbezwaren, maar wijst andere zaken af, zoals de noodzaak van de uitbreiding en aantasting van stedelijk groen en geluidsoverlast. „Het maximum aantal bezoekers kent in het bestemmingsplan nu geen grens, terwijl moet worden aangenomen dat het aantal bezoekers door de vernieuwing en uitbreiding van het attractiepark op piekdagen zal toenemen. Ook heeft de gemeenteraad in het bestemmingsplan de beschikbaarheid van extra parkeerplaatsen niet geborgd terwijl die op drukkere dagen wel nodig zijn”, aldus de hoogste bestuursrechter.\n\nMadurodam is blij dat de Raad van State ’het nut en de noodzaak van de uitbreiding wel ziet’. „Nu zetten we de puntjes op de i samen met de gemeente.” Daar sluit de gemeente zich bij aan. „We gaan ermee aan de slag”, aldus een zegsvrouw.","intensity":0,"negativity":1,"cluster_id":52,"similar_texts":"text578"},{"id":"148","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/11/1","title":"Weer kiest minister van Rutte voor nieuwe baan","text":"### Stoelendans Kabinet\n\nOnverwachts stapte VVD-veteraan Cora van Nieuwenhuizen (58) gisteren op als demissionaire minister van Infrastructuur en Waterstaat. Ze gaat per 1 oktober aan de slag als voorzitter van Vereniging Energie-Nederland, de branchevereniging van energiebedrijven. Die club vertegenwoordigt onder meer Shell, Eneco, Vattenfall en Essent. Ook het Russische Gazprom is lid van de lobbyclub.  \n  \nVan Nieuwenhuizen zegt deze zomer te zijn benaderd voor de baan. ,,Het is nu een half jaar na de verkiezingen'', vertelt ze. ,,De energietransitie wordt de komende jaren een grote uitdaging, maar wat de doorslag gaf is dat de balans tussen werk en privé beter wordt. Het zijn echt tropenjaren geweest.''  \n  \nDe kritiek op de overstap is niet van de lucht. ,,Sorry, ik vind dit dus niet kunnen'', laat CDA- Europarlementariër Esther de Lange weten. ,,Je neemt je verantwoordelijkheid serieus en maakt je job af. Bovendien roept een overstap naar een sector waar je als minister mee bezig was vragen op.'' Ook SP-Kamerlid Renske Leijten is ontstemd: ,,Ministers en staatssecretarissen die vroegtijdig opstappen: een nieuwe bestuurscultuur raakt steeds verder uit zicht.'' Afgelopen juli pakte D66-staatssecretaris Stientje van Veldhoven haar biezen bij het ministerie van Infrastructuur. Zij had een nieuwe baan en wilde niet wachten op het einde van de formatie. Ze werd vervangen door een D66-Kamerlid. Van Nieuwenhuizen wordt opgevolgd door VVD'er Barbara Visser, die daarvoor staatssecretaris van Defensie was. Zo lijkt aan de stoelendans in het demissionaire kabinet geen einde te komen.  \n  \nDe overstap van Van Nieuwenhuizen naar de energielobby is extra saillant, omdat zij begin dit jaar korte tijd de scepter zwaaide over het ministerie van Economische Zaken en Klimaat (EZK). Dat ministerie gaat over alles wat met energie te maken heeft, zoals de gaswinning, elektriciteitsnetwerken en klimaatmaatregelen. Nadat VVD-minister Eric Wiebes was opgestapt vanwege de toeslagenaffaire, verving Van Nieuwenhuizen hem voor vijf dagen.  \n  \n,,Maar dat was alleen op papier'', laat Van Nieuwenhuizen vandaag weten. ,,Ik ben niet eens bij dat ministerie binnen geweest.'' Een bron op het ministerie bevestigt die lezing, maar zegt dat Van Nieuwenhuizen in die vijf dagen wél stukken heeft gelezen en afgedaan. En ook in haar rol als minister van Infrastructuur heeft ze veel kennis over de energiesector én alle klimaatplannen van het kabinet.\n\n'Waardevolle informatie'\n\n,,Zij weet bijvoorbeeld dat we de kleine gasvelden in Nederland niet kunnen sluiten'', zegt de bron. ,,Dat zou miljarden kosten. Die informatie is voor de olie- en gasbedrijven waardevol.'' Deze week lekte uit dat het kabinet op Prinsjesdag 6 tot 7 miljard euro extra uittrekt voor klimaatmaatregelen, zoals subsidies voor elektrische auto's. ,,Ik heb me inhoudelijk nooit met energie beziggehouden'', verweert Van Nieuwenhuizen zich. ,,Wat er is besproken over Prinsjesdag wordt al openbaar voor ik begin in mijn nieuwe functie. Ik heb dus geen informatievoorsprong.''  \n  \nToch zijn de gedragsregels van het Rijk duidelijk: die schrijven voor dat ambtenaren op een ministerie twee jaar lang geen contact mogen hebben met een vertrokken bewindspersoon die lobbyist wordt. Van Nieuwenhuizen zwaaide vanaf 20 januari niet meer de scepter over EZK. Dat betekent dat zij pas vanaf 20 januari 2023 weer zou mogen praten met EZK-ambtenaren. Een woordvoerder van het ministerie kon dat vandaag niet bevestigen: ,,We duiken hier in en zoeken het uit.''\n\nRekeningrijden\n\nVan Nieuwenhuizen was sinds 2017 minister van Infrastructuur en Waterstaat. Daarvoor was ze jarenlang politiek actief en bekleedde bijna alle politieke functies die denkbaar zijn. Zo was ze namens de VVD gemeenteraadslid, lid van Provinciale Staten en provinciebestuurder in Noord-Brabant. Ook was ze Tweede Kamerlid en lid van het Europees Parlement.  \n  \nVan Nieuwenhuizen stond als minister bekend om haar felle verzet tegen rekeningrijden. Ook was ze groot pleitbezorger van de opening van Lelystad Airport. In een interview met deze krant zei ze dat het ongeval met de Stint - waarbij vier kinderen met een elektrische bolderkar omkwamen op het spoor - het heftigste was wat ze als minister had meegemaakt.  \n  \nIn 2019 meldde zij zich als mogelijke opvolger van VVD-leider Mark Rutte. In een interview antwoordde ze op de vraag of ze de eerste vrouwelijke premier van Nederland wilde worden: ,,Dat zou zeker mooi zijn.''","intensity":0,"negativity":0,"cluster_id":32,"similar_texts":"text530"},{"id":"149","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/11/4","title":"Weer man vast na 'Mallorca'","text":"De politie heeft gistermorgen een zesde verdachte aangehouden op verdenking van betrokkenheid bij het uitgaansgeweld op Mallorca op 14 juli. Het gaat om een 18-jarige Hilversummer die wordt verdacht van het medeplegen van een poging tot doodslag in een horecazaak en het plegen van openlijk geweld in deze horecagelegenheid en later op de boulevard in El Arenal. Door het geweld kwam een 27-jarige man uit Waddinxveen om het leven en raakten anderen gewond. De woning van de man is doorzocht. Hij wordt vrijdag voorgeleid. Eerder hield de politie vijf verdachten aan, zij zitten nog in voorarrest.","intensity":0,"negativity":0,"cluster_id":58,"similar_texts":"text480"},{"id":"150","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/43/5","title":"Winst Van de Zandschulp","text":"Botic van de Zandschulp heeft voor een verrassing gezorgd op de US Open door Casper Ruud uit te schakelen. Hij versloeg de Noor met 3-6 6-4 6-3 6-4. Van de Zandschulp is de eerste Nederlandse man die de derde ronde weet te bereiken sinds 2013.","intensity":0,"negativity":0,"cluster_id":50,"similar_texts":"text431"},{"id":"151","publisher":"De Telegraaf","date":"2021-09-01","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4673b5d06cd7e49ab3f4e532bc681962/web/OPS/cciobjects.json&hash=943f13ef768fa87c8a96#/pages/29","title":"woensdag","text":"woensdag\n\ntelesport\n\npagina w2\n\nvrouw\n\npagina w8\n\nweer\n\npagina w10\n\npuzzel\n\npagina w11\n\ncultuur\n\npagina w12\n\ntelevisie\n\npagina d14\n\nFOTO ANP/HH","intensity":0,"negativity":0,"cluster_id":25,"similar_texts":"text219"},{"id":"152","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/39/5","title":"Zege Van de Zandschulp","text":"Botic van de Zandschulp heeft zich gisteren verzekerd van een plek in de tweede ronde van de US Open. De nummer 117 van de wereld was in New York in de openingsronde de Spanjaard Carlos Taberner na een moeizame start de baas: 2-6 3-6 6-4 7-5 6-3.","intensity":0,"negativity":0,"cluster_id":28,"similar_texts":"text228"},{"id":"153","publisher":"Algemeen Dagblad","date":"2021-09-01","url":"https://krant.ad.nl/titles/algemeendagblad/7908/publications/25918/articles/1437424/39/3","title":"Zesde plaats voor Dumoulin","text":"Tom Dumoulin is bij de tweede etappe van de Benelux Tour zesde geworden. De winnaar van zilver op de olympische tijdrit gaf 23 seconden toe op winnaar Stefan Bissegger, die nu ook de leiding in het algemeen klassement heeft.","intensity":0,"negativity":0,"cluster_id":2,"similar_texts":"text78"},{"id":"154","publisher":"Algemeen Dagblad","date":"2021-09-02","url":"https://krant.ad.nl/titles/algemeendagblad/7908/publications/25939/articles/1438175/37/1","title":"Zó kreeg Luuk de Jong al slapend zijn droomtransfer","text":"### Rond 17.30 uur: toch dat telefoontje uit Barcelona. Er was plots ruimte\n\nHoeveel voetballers kunnen zeggen dat ze een toptransfer hebben gemaakt in hun slaap? Luuk de Jong (31) is sinds deze week één van de heel weinigen. Op de slotdag van de transfermarkt hield iedereen die betrokken was bij zijn huurdeal rekening met een race tegen de klok.  \n  \nMaar een ontknoping als deze? ,,Ik heb internationaal al twee keer het record van 'laatste last-minutetransfer' gebroken met Ricky van Wolfswinkel'', lacht Louis Laros. ,,De stress op zo'n avond, pfff....dat is echt geen pretje'', aldus de man die ook zaakwaarnemer is van Luuk de Jong.  \n  \nIn het kort het verhaal: rond de klok van 23.54 uur zette De Jong dinsdag zijn laatste digitale handtekening onder een reeks contractdocumenten van Barcelona. Daarna leverde de club het laatste papierwerk letterlijk om 23.59 uur in bij de Spaanse competitie-organisator La Liga, één minuut voor de deadline.\n\nFoutje\n\nIedereen blij. Maar toen begon het bange wachten. Want wat bleek: La Liga, sowieso overstelpt met veel late transferverzoeken, stuitte bij het checken op een foutje in de registratie van De Jong. 'Geboren in Nederland' stond er in de papieren. Maar dat is dus Zwitserland. ,,Zo'n formaliteit moet dan bekeken en besproken worden. Nog meer gedoe en stress. Gelukkig is het goed gekomen, maar dáárom duurde het zo lang'', zegt Laros.  \n  \nDe Jong zelf hield het wachten, thuis in Sevilla, ongeveer tot 02.00 uur vol. Toen dacht hij: tja, laat ik nu maar gaan slapen, zorgen dat ik morgen fit ben. De zaak lag nu toch niet meer in zijn handen. Bij het wakker worden rond half acht zag hij vervolgens waar hij op hoopte. Overal stond: Luuk de Jong de rest van het seizoen naar Barcelona. Het was helemaal officieel. Yessssss!  \n  \nZijn presentatie in Camp Nou is waarschijnlijk pas komende maandag. Voor die tijd mag De Jong zelf geen interviews of quotes afgeven, dat is contractueel zo bepaald. Overigens is het niet zo dat de interesse van Barcelona helemaal uit de lucht kwam vallen. Ronald Koeman had De Jong al een tijdje terug laten weten: als er ruimte komt bij Barcelona, dan houd ik je in mijn hoofd.  \n  \nZe werkten eerder samen bij Oranje tussen 2017 en 2019. Soms, weet Koeman, vraagt een wedstrijd om een ander type spits en een andere aanpak. Die rol had De Jong bij zijn Oranje. En die rol krijgt hij nu weer. Vergelijk zijn stijl en kwaliteiten met die van spitsen als Memphis Depay en Sergio Agüero en De Jong kan bij Barça het alternatief zijn. Of met één van hen een complementair duo vormen.  \n  \nBij Sevilla moest De Jong niet per se weg deze zomer. Maar het mocht wel na het binnenhalen van een nieuwe spits. PSV was in de markt. De Jong heeft zoals bekend een open lijn met zijn oude club. Maar hij meldde PSV nu eerlijk: het is nog niet het moment voor een terugkeer. In de toekomst, ja, zeker, maar niet al na twee jaar. Nu De Jong bij Sevilla aan het buitenland heeft geroken merkt hij: het smaakt nog naar meer. PSV werd ook ingeseind dat De Jong voor Barcelona wilde gaan, als díe optie concreet zou worden. Maar dat leek dus niet te gebeuren, want Koeman moest wachten tot er spelers uit zijn selectie zouden worden verkocht.\n\nAls een speer\n\nDe laatste transferdag was al een eind op streek toen De Jong dacht: oké, knop om, het wordt definitief knokken om een plek bij Sevilla. Ook goed. Want het leven is er voor hem en zijn gezin prima. Maar toen ineens rond 17.30 uur: toch dat telefoontje. Koeman! Moriba en Emerson waren zojuist verkocht. Er was plots ruimte. De Jong belde als een speer zijn vader, die in Nederland ook niks meer verwachtte en lekker een potje was gaan golfen.  \n  \nLeuk detail nog. Behalve Koeman treft De Jong bij Barcelona ook een andere oude bekende. Bij FC Twente werkte hij in het begin van zijn carrière met Alfred Schreuder. De Jong is Schreuder nog altijd dankbaar voor wat hij hem als assistent van Steve McClaren allemaal leerde. Schreuder zei onder meer: je moet van je afbijten! Niet te lief zijn. Dat Schreuder tien jaar later nu ook bij Barcelona zit, was een éxtra reden om voor de club te kiezen.","intensity":0,"negativity":1,"cluster_id":62,"similar_texts":"text511"},{"id":"155","publisher":"Trouw","date":"2021-09-01","url":"https://krant.trouw.nl/titles/trouw/8321/publications/1343/articles/1437431/14/2","title":"Zoom hard onderuit op de beurs","text":"### Vergadertechnologie\n\nBeleggers waren erg ontevreden over de kwartaalcijfers van onlinevergaderdienst Zoom Video Communications. Zij verwachten dat de groei van Zoom afzwakt nu steeds meer mensen weer op kantoor gaan werken. De omzet steeg in het afgelopen kwartaal voor het eerst tot boven de 1 miljard dollar op jaarbasis. Maar voor het derde kwartaal verwacht Zoom ongeveer hetzelfde. Dat duidt er volgens analisten op dat het bedrijf erop rekent dat het aantal gebruikers niet hard door blijft groeien. Het aandeel Zoom kelderde 16 procent.","intensity":0,"negativity":1,"cluster_id":40,"similar_texts":"text385"},{"id":"156","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/22/5","title":"Zoom onderuit","text":"16 Procent kelderde het aandeel van de onlinevergaderdienst Zoom Video Communications dinsdag bij de opening van de beurs in New York. Uit de kwartaalcijfers bleek dat de groei van Zoom lijkt af te zwakken nu steeds meer mensen weer op kantoor gaan werken en er minder thuis wordt gewerkt.","intensity":0,"negativity":0,"cluster_id":40,"similar_texts":"text340"},{"id":"157","publisher":"De Volkskrant","date":"2021-09-01","url":"https://krant.volkskrant.nl/titles/volkskrant/7929/publications/1348/articles/1437438/25/2","title":"Zweden maakt het volleybalsters alleen in eerste set even lastig","text":"Nederland 3  \n  \nZweden 0  \n  \nDe Nederlandse volleybalvrouwen hebben de halve finale van het Europees kampioenschap bereikt. De ploeg van bondscoach Avital Selinger was in drie sets te sterk voor Zweden: (27-25, 25-16, 25-19).  \n  \nDat de Nederlandse vrouwen de Zweden de baas waren, kwam niet als een verrassing. Nederland bezet op de wereldranglijst de negende plaats, Zweden staat slechts 43ste. In de poulefase had de Nederlandse ploeg ook al met 3-0 gewonnen.  \n  \nToch wist Isabelle Haak, de topspeelster in de Zweedse gelederen, het samen met haar teammaten Nederland nog behoorlijk lastig te maken zoals ze dat ook in de aanvangsfase van de poulewedstrijd had gedaan.  \n  \nOok nu begonnen de Zweden sterk. Zozeer zelfs dat Nederland nagenoeg de hele eerste set tegen een achterstand aan keek, mede door de kracht en precisie van de 22-jarige EK-topscorer Haak. Pas na 23 minuten spelen kwam de ploeg van de Nederlands-Israëlische Selinger met 20-19 voor het eerst op voorsprong.  \n  \nNadat de eerste set met moeite was gewonnen, verliep het vervolg van de kwartfinale soepeler, al bleef Zweden weerstand bieden. Uiteindelijk besliste aanvoerster Anne Buijs (29) zowel de tweede als de derde set.  \n  \nDe Europese titelstrijd is een troosttoernooi in het jaar dat draaide om de Spelen van Tokio, waarvoor de Nederlandse ploeg zich niet wist te kwalificeren. In 2015 en 2017 haalde Nederland zilver op het EK, maar in 2019 werden de vrouwen al in de kwartfinale uitgeschakeld.  \n  \nEen goed resultaat is dus belangrijk, maar tegelijkertijd kijken de Nederlandse volleybalsters verder vooruit. Het EK vormt ook een tussenstop op weg naar het volgende grote doel, het WK van 2022. Dat wordt in Polen en in Nederland georganiseerd.  \n  \nIn eigen land wil de ploeg van Avital schitteren en dus moet er, zeker na het definitieve stoppen van sterspeelster Lonneke Slöetjes, vers talent worden aangeboord. Elles Dambrink is een van de jonge speelsters die nu al de kans krijgt om door te groeien. Zij speelde tegen Zweden bijzonder sterk.  \n  \nDit EK, gespreid over drie weken, wordt gespeeld in vier landen: Servië, Roemenië, Kroatië en Bulgarije. Na twee wedstrijden in het Bulgaarse Plovdiv verkast de Nederlandse ploeg naar het volleybalgekke Servië. De halve finale staat op vrijdag 3 september gepland in hoofdstad Belgrado.  \n  \nDe tegenstander komt uit het duel tussen Rusland en Italië dat woensdag gespeeld wordt. In de halve finale mag Nederland meer weerstand verwachten dan tegen Zweden. Beide landen namen deel aan de Olympische Spelen. Italië werd zesde, Rusland zevende.","intensity":0,"negativity":1,"cluster_id":74,"similar_texts":"text13"}]
