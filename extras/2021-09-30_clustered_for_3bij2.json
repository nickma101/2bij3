[{"id":"1","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/15/1","title":"'Helder dat er emoties zijn'","text":"### Broer en zus Holleeder na drie jaar weer samen in de rechtbank\n\nHet strafdossier tegen Willem Holleeder (63) telt in zijn hoger beroep inmiddels bijna een half miljoen pagina's. Een map van een slordige vijfhonderd pagina's met verslagen van verhoren van zus Astrid, bovenop de getuigenissen van zus Sonja, ex Sandra en Peter R. de Vries, die hen hielp toen ze naar justitie overliepen om Willem 'te stoppen'.  \n  \nDe voorzitter van het gerechtshof stipte aan het begin van de zitting aan dat de moord op vertrouweling De Vries ook een grote impact zal hebben gehad op getuige Astrid Holleeder. Die zat buiten het zicht van haar broer in de getuigencabine, die nog eens extra was afgeschermd met een kamerscherm.  \n  \nAstrid was gekomen voor de eerste van twee dagen waarop ook het hof haar persoonlijk wil bevragen. Zelf zei ze inmiddels wat afstand tot de zaak te hebben genomen: ,,Ik heb ook geen televisie meer en volg geen media.'' De voorzitter van het hof benadrukte dat hij geen emotionele uitspattingen wenste. Tegen Astrid: ,,Voor ons is glashelder dat er emoties zijn. Daar ga ik niets aan doen, ik ga die poging niet eens wagen. Wel wil ik dat iedereen zich fatsoenlijk gedraagt.''\n\nGeduld\n\nTegen Willem Holleeder zei de voorzitter: ,,We doen een groot beroep op uw geduld. Ik verwacht dat u pen en papier bij u heeft om al uw vragen en opmerkingen te noteren, want die moet u echt bewaren.'' Holleeder zwaaide daarop met zijn pen en papier: ,,Mijn advocaat heeft het tien keer tegen me gezegd.''  \n  \nDe getuige nam iedereen mee naar het 'spiegelpaleis' waarin haar broer en zij decennialang leefden, waarin niets was wat het leek. Het hof leidde haar weer langs de dossiers over de onderwereldmoorden op Cor van Hout en zijn kennis Robert ter Haak (2003), vastgoedmagnaat Willem Endstra (2004), crimineel John Mieremet (2005), handelaar in hasj en vastgoed Kees Houtman (2005) en de criminele kroegbaas Thomas van der Bijl (2006). In Astrid Holleeders woorden: ,,Het hele rijtje viel om.'' Het rijtje rivalen van haar broer.\n\nOpdracht\n\nZe bleef duiden hoe ze er gaandeweg van overtuigd was geraakt dat haar broer de moordopdrachten had gegeven. Niet doordat zij hem daarnaar rechtstreeks had durven vragen. ,,Dan was je van de politie en werd je verrot gescholden.'' Wel door te vissen, hem uitspraken te ontlokken en die op te nemen en zijn gedragingen en toespelingen te vertalen naar de wereld van de gewone mensen.  \n  \nHet hof ging terug tot in de jaren 80 en 90. In 1996 was Cor van Hout voor het eerst beschoten, in 2000 opnieuw. Toen ze de rug van haar zwager eens masseerde, met daarin de schotwonden, vertelde die uit het milieu te hebben begrepen dat Willem de opdrachtgever was, omdat die zijn bezittingen wilde inpikken.  \n  \nZe schaamde zich voor haar broer. Dat deed ze al lang. ,,Ik schaam me al vanaf de dag dat meneer Heineken is ontvoerd'', herhaalde Astrid wat ze al zo vaak heeft gezegd. Dat was in 1983. Ze schaamt zich voor al die andere nabestaanden. ,,Schuld en schaamte zijn onderdeel van mijn leven.''  \n  \nHaar zus Sonja en zijzelf moesten altijd schipperen, vertelde ze. ,,Schipperen tussen de twee personen van wie we hielden. Houden. Ik wilde niet dat Wim doodging en ook niet dat Cor doodging. Je zit in de gekke situatie dat je ze tegen elkaar wilt beschermen.''  \n  \nVrijdag mogen Willem Holleeder en zijn advocaten reageren.","intensity":0,"negativity":0,"cluster_id":30,"similar_texts":"text27"},{"id":"2","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/27/1","title":"'Ik heb me voor niets vier jaar lang zorgen gemaakt'","text":"### Ronnie Flex\n\nAlexander van Eenennaam  \n  \nRonnie Flex (29, echte naam Ronell Plasschaert) werpt in de eerste aflevering van Ronnie: Voor altijd samen een kritische blik op twee kamers van zijn eigen huis. Met zijn ogen probeert hij de afmetingen te lezen. Hij wil voorkomen dat zijn dochtertje Nori (2) achtergesteld wordt bij haar halfzusje, dat binnenkort geboren wordt. Zijn vriendin Demi de Boer, dochter van oud-voetballer Ronald, houdt voet bij stuk. De kamers zijn even groot, misschien is de beoogde babykamer zelfs iets kleiner.  \n  \nHoe het afloopt zien we bij de aftrap van de serie nog niet, wel is duidelijk dat de reeks een mooi inkijkje geeft in het leven van een van de succesvolste Nederlandse rappers van de afgelopen jaren, die bij het grote publiek in 2015 in beeld kwam met Drank & drugs, de samenwerking met Lil Kleine, en in 2017 met Rémi een hiphopalbum uitbracht dat zo goed werd ontvangen dat het zijn naam in één klap vestigde.  \n  \nDat hij er daarna vier jaar over deed om met de opvolger te komen (Altijd samen) leidde tot een hoop stress, waarvan de ontlading in de achtdelige documentairereeks te zien is. De kijker volgt ook de verbouwing van het huis, dat in de ogen van Demi te mannelijk is ingericht. Zij is sinds bijna twee jaar Plasschaerts vriendin en stiefmoeder van Nori.  \n  \nDe serie geeft een ander beeld dan de documentairefilms die in 2017 (Ronnie Flex: Alleen met iedereen) en 2019 (De vlucht van Ronnie) werden gemaakt. Het waren wildere jaren met uitspattingen. Vooral in de laatste film stond zijn worsteling centraal om van een wietverslaving af te komen.  \n  \nWaarom wilde je nu deze nieuwe serie maken?  \n  \n,,Omdat mijn leven er nu anders uitziet. Het gaat goed met mijn dochtertje en er komt er nog eentje bij, er is balans. Nori is er van zondag tot en met dinsdag en om de week ga ik op woensdag met haar naar zwemles. Ik ben nu al acht maanden clean. Perfect ben ik niet, ik schiet heus nog wel eens uit de bocht met een drankje, het blijft een leerweg. Maar ik weet dat discipline nodig is, ik zal minder 's nachts werken. Ik ga nu eerder slapen om de volgende dag weer een volwaardige vader te zijn.''  \n  \nLaat je bepaalde dingen niet zien?  \n  \n,,Nee, er is niet echt iets te verbergen.'' Lachend: ,,Nou ja, behalve de bevalling van Demi natuurlijk. Daar ligt de grens. Ik leid een luizenleventje op dit moment, dus is het niet zo moeilijk om gefilmd te worden. Alleen wilden ze me laatst onder de douche filmen, dat vond ik niets.''  \n  \nWat zijn nu de moeilijkste momenten om te delen met de buitenwereld?  \n  \n,,Dat ik heel erg emotioneel ben over het verschijnen van mijn nieuwe album. Ik presenteerde het tijdens een metrorit en in de Kuip, maar daarvoor ook tijdens een luistersessie voor mijn inner circle. Daar, tussen mijn vrienden die ik al ken van voordat ik bekend werd, huil ik tijdens het luisteren. Aan de ene kant vind ik het mooi dat dat gefilmd is, aan de andere kant vind ik het moeilijk mezelf zo emotioneel en kwetsbaar te zien.''  \n  \nWaar kwam die emotie vandaan?  \n  \n,,Ik voelde heel veel druk om met een nieuw album te komen, dat heeft uiteindelijk vier jaar geduurd. Ik moest van mezelf iets evenaren of zelfs overtreffen. Terwijl ik gewoon plezier had moeten hebben in het muziek maken, meer niet. Maar dat is makkelijker gezegd dan gedaan. Die conclusie kan ik nu pas trekken. Ik heb me voor niets vier jaar zorgen gemaakt. De ontlading was groot toen ik het album kon loslaten, ik hunkerde ernaar om van die druk af te zijn.''  \n  \nKlopt het dat je een groot deel opnam in het huis van je schoonmoeder?  \n  \n,,Ja, zij was in het buitenland en Demi en ik zaten in haar huis. Ik heb daar een studio geïmproviseerd waarin ik een dag of veertien heb gewerkt. Door het raam zag ik een weiland met schaapjes, die rust werkte voor mij. Ik mis het soms zelfs.''  \n  \nTot slot: wie won nou de 'strijd' om de kinderkamers?  \n  \n,,Demi. Voor de inrichting van het huis kom ik niet verder dan advies. Als zij het goed vindt, vind ik het ook goed. Niet altijd hoor. Ik ben bijvoorbeeld een echte Feyenoord-man, dus dat levert vanwege haar vaders Ajax-achtergrond nog wel eens discussie op. Maar geloof mij nou: ons dochtertje krijgt straks echt een Feyenoord-rompertje.''  \n  \na Ronnie: Voor altijd samen is wekelijks te zien bij Videoland.","intensity":0,"negativity":0,"cluster_id":41,"similar_texts":"text483"},{"id":"3","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/39/1","title":"'Laat het maar goed knetteren'","text":"### Nieuwe hockeybondscoach Jeroen Delmee wil mondige, toegewijde spelers\n\nHij voegde er 'bij wijze van spreken' aan toe, maar het voorbeeld was niet willekeurig gekozen. Dat een speler van het Nederlands elftal tussen twee trainingen door zijn laptop erbij pakt om even te werken, dat gaat onder zijn leiding niet meer gebeuren. ,,Voor vrijblijvendheid is heel weinig ruimte\", zei Jeroen Delmee (48) gistermiddag bij zijn eerste persconferentie als bondscoach van de hockeyers. Hij eist volledige toewijding. ,,Wat ik aan Oranje wil toevoegen, is iets wat in mijzelf zit: een onvoorwaardelijke keuze voor tophockey. Ik zeg niet dat er in aanloop naar de Olympische Spelen van Tokio niet keihard is getraind, ik weet dat de spelers fitter dan ooit waren. Maar op bepaalde momenten in je carrière moeten er keuzes worden gemaakt in het voordeel van de sport.\"  \n  \nDelmee, zelf goed voor 401 interlands en twee gouden olympische medailles, staat bekend als recht voor zijn raap. Hij zegt wat hij denkt en doet wat hij zegt. In de gouden generatie waarvan hij zelf deel uitmaakte, telde Oranje tig van dat soort karakters. ,,Ronald Jansen, Jacques Brinkman, Floris Bovelander, Marc Delissen. In die gloriedagen was onze drive heel groot. Wij stonden ergens voor, koste wat kost, tot welke discussie dat ook leidde. Ik zoek ook mondige spelers, die hun mening geven en iets uitstralen. Laat het maar goed knetteren, dat vind ik helemaal niet erg. Anders gaan we ook niet vooruit.\"  \n  \nZonder zijn voorganger Max Caldas - die zeven jaar aan het roer stond, maar met Nederland geen mondiale titel won - af te vallen, gaf Delmee wel duidelijk aan wat hij als buitenstaander en 'hockeydier' had gemist de afgelopen jaren. ,,Ik zag een ploeg die heel goed kan hockeyen, anders win je geen zilver op het WK en drie Europese titels. Maar ik zag ook diepe dalen, het team kon ver door de ondergrens zakken. Uit gesprekken die ik de afgelopen weken met de spelers heb gevoerd, kwam dat ook naar voren: het is best wel dun. Ze misten duidelijkheid, hoe te handelen in bepaalde situaties. Ik denk dat ik best wel duidelijk ben.\"  \n  \nSinds 2000 staat het Nederlands team droog als het gaat om goud op het WK of de Spelen. Soms kwam Oranje dichtbij, soms helemaal niet.\n\nHockeybolwerk\n\nIn Tokio werd de ploeg na een slechte groepsfase al in de kwartfinale uitgeschakeld door Australië. ,,Je hebt vijf, zes ploegen die in de top van elkaar kunnen winnen. Het is niet makkelijk om zo'n toernooi te winnen. Maar wij vinden onszelf hét hockeybolwerk van de wereld en dat zijn we qua aantallen ook. Details maken het verschil. En dan speelt mee: welke keuze maak ik wanneer, hoezeer ben ik écht elke dag bezig om beter te worden? De missie van de dames was heel duidelijk, daar kreeg je gevoel bij. Dat wil ik bij de mannen ook weer terugkrijgen.\"  \n  \nZijn eerste selectie richting de Pro League-duels met olympisch kampioen België eind november ziet er totaal anders uit dan de Tokio-groep. Negen van de achttien namen verschillen. Vier spelers gaven aan te stoppen bij Oranje: strafcornerspecialist Mink van der Weerden, Glenn Schuurman, Roel Bovendeert en eerder al Billy Bakker. Vijf andere routiniers hebben bedenktijd gevraagd en gekregen: Jeroen Hertzberger, Sander de Wijn, Robbert Kemperman, Seve van Ass en Mirco Pruyser. Zij kunnen later weer aansluiten. ,,Ik denk niet dat er ooit zo veel spelers tegelijkertijd niet beschikbaar waren. Maar ik had nu sowieso een voorkeur voor een frisse groep.\"  \n  \nDelmee kijkt de komende maanden behalve naar wat iemand kan met een stick en een bal ook naar de kop die erop zit. ,,In de Nederlandse opinie is iemand heel goed als hij zes man kan uitspelen. Maar internationaal zijn andere dingen nodig. Ik zoek ook types als Marcel Balkestein: iemand die duels wint en verdedigend sterk is.\" Een killer, soms zelfs een klootzak. Zoals hij zelf ook was.","intensity":0,"negativity":1,"cluster_id":38,"similar_texts":"text307"},{"id":"4","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/29/no-time-to-die-is-bij-vlagen-saai-a4060074#20210929-79830-202","title":"‘No Time to Die’ is bij vlagen  saai","text":"James Bond Het begin van ‘No Time To Die’ is verrukkelijk, maar de nieuwe James Bond-film is ondanks geslaagde actiescènes en spannende vrouwenrollen met 163 minuten echt te lang.,In No Time to Die, de 25ste film in de James Bond-reeks en de laatste met Daniel Craig als 007, komt halverwege een grappig gesprek voorbij. „Weet je wat jouw probleem is”, zegt Madeleine Swann (Léa Seydoux), die al sinds voorganger Spectre (2015) de grote liefde is van Bond. Maar nog voor ze verder kan gaan antwoordt Bond: „Mijn timing? Mijn gevoel voor humor?”Zelfspot is nooit verkeerd, maar helemaal zonder risico is zo’n knipoog niet. De kijker kan zich daardoor sterker bewust worden dat de haperende timing inderdaad nogal een probleem is in de film. No Time to Die is met 163 minuten speeltijd echt te lang en bij vlagen regelrecht saai. Humor is ook bij zijn vijfde Bondfilm wederom niet het sterkste punt van Craig.Met No Time to Die is de overtreffende trap bereikt van de ‘serieuze’ Bond, waarmee Craig zich bij de invulling van de rol in de afgelopen vijftien jaar heeft onderscheiden. Craig wilde van een Bondfilm echt drama maken; met gelaagde en complexe personages die een heel verleden met zich meeslepen, zo niet complete jeugdtrauma’s. Bond zelf ging daarbij voorop.Tegelijk moest een Bondfilm óók gewoon een Bondfilm blijven met de bekende elementen, zoals een theatrale schurk, exotische locaties, ingenieus nieuw wapentuig, perfect geprepareerde cocktails en strak gesneden maatpakken. De commerciële en financiële belangen zijn te groot om de vaste formules van een Bondfilm écht op de schop te durven nemen.Het is een ingewikkelde figuur, die gemakkelijk een film kan opleveren die precies overal tussenin valt. De makers van de Bondfilms met Craig zijn daar tot het einde toe mee blijven worstelen. De eerste film met hem als Bond, Casino Royale (2006), was meteen de leukste – en ook het minst zwaar op de hand. Daarna begon het moeizame schipperen tussen zichzelf uiterst serieus nemend drama en escapisme.Klassieke openingEven lijkt het erop alsof regisseur Cary Fukunaga met No Time to Die echt een frisse nieuwe start weet te maken. De eerste twintig minuten van de film zijn verrukkelijk. Bond bevindt zich met Madeleine in de oude Italiaanse stad Matera, als zijn aartsvijand Blofeld van het misdaadsyndicaat Spectre hem toch weer weet te traceren en hem niet alleen naar het leven staat, maar Bond ook heerlijk weet te tarten en treiteren.Dat is de opmaat voor een klassieke Bondopening met woeste achtervolgingen en spectaculaire stunts; gelukkig grotendeels uitgevoerd ‘in het echt’ en niet afkomstig uit de computer. Fukunaga, afkomstig uit de onafhankelijke hoek van de cinema, is sowieso geslaagd voor zijn brevet als regisseur van actiescènes met No Time to Die. De megalomane schurk is ook present – hier nogal houterig gespeeld door Rami Malek, die doorbrak als Freddie Mercury in Bohemian Rhapsody (2018).Hoge hakkenDe moderne Bond wil meer bieden dan alleen escapisme. Bond komt zichzelf tegen: hij is altijd een eenling geweest, die met wantrouwen naar de wereld keek en naar vrouwen in het bijzonder. Hij heeft nogal hardnekkige ‘issues’ met bindingsangst. De hevige kritiek op het ouderwetse vrouwbeeld in de Bondreeks is aan de makers zeker niet voorbij gegaan. Vrijwel alle vrouwelijke personages in No Time to Die krijgen daarom nu niet te onderschatten gevechtskunsten mee; ze hebben geen James Bond nodig om zich te redden.Het meest onderhoudend is CIA-agent Paloma (Ana de Armas) die in een strak avondjurkje en op onhandig hoge hakken tenminste Bonds gelijke is in een groot gevecht op Cuba, waar zich allerhande criminele meesterbreinen hebben verzameld. Jammer dat ze maar zo kort in de film meedoet.Bond moet zelfs wedijveren met een nieuwe 007: Nomi (Lashana Lynch) die net als hij een ‘licence to kill’ heeft. Zulke veel spannendere vrouwenrollen zijn de winst van een franchise die amechtig bij de tijd wil blijven. Maar omgekeerd pakt het door elkaar schudden van stereotypen minder gelukkig uit.Craig speelt een James Bond die nadrukkelijk in contact moet komen met zijn gevoel, die moet leren om zich ‘kwetsbaar op te stellen’ en ook een zorgzame kant blijkt te hebben. Dat is allemaal goedbedoeld. Wie weet draagt Bond zo zelfs een steentje bij aan het bestrijden van de veel gesmade ‘toxische mannelijkheid’. Maar erg onderhoudend is zo’n personage niet. Het zijn eigenlijk ook net zulke voor de hand liggende clichés als bij de machoman die Bond in het verleden was.James Bond lijkt te zijn gaan denken dat hij écht de wereld moet redden; of in ieder geval stevig moet bijdragen aan een betere wereld. Dat is wel een hele zware last om te torsen voor wat uiteindelijk gewoon een spannende actiefilm moet zijn in het spionnengenre. De last is Daniel Craig ook steeds zo nadrukkelijk aan te zien.\n\nFilmNo Time to Die. Regie: Cary Fukunaga. Met: Daniel Craig, Lea Seydoux, Lashana Lynch. In: 163 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021","intensity":0,"negativity":1,"cluster_id":13,"similar_texts":"text244"},{"id":"5","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/nr-10-een-best-of-van-warmerdam-maar-toch-een-film-uit-een-stuk-a4059917#20210929-79830-208","title":"‘Nr. 10’: een ‘best of Van Warmerdam’, maar toch een film uit één stuk","text":"Zwarte komedie  Een prachtig jubileum, Alex van Warmerdams ‘Nr. 10’. Vol kantelmomenten en met een vileine patsboemfinale. Je zegt er al snel te veel over. ,De trailer van Alex van Warmerdams tiende film is best knap: intrigerend zonder ook maar iets weg te geven. Waarom ramt een souffleur die arme Pierre Bokma een spijker in zijn voet? Dat je geen idee hebt, is verstandig: Nr. 10 moet het hebben van onbevangenheid en surprise. Als criticus spoiler je de film al wanneer je meldt welk genre dit is. Ik hou het maar op de dooddoener ‘zwarte komedie’, waar je het complete oeuvre van Van Warmerdam onder kan scharen.\n\nIets specifieker? Oké, Nr. 10 is beurtelings liefdesklucht, thriller en The X-Files. Van Warmerdam lijkt momenteel graag filmgenres te verwarmerdammiseren: ‘home invasion’-horror in Borgman (2013), actiefilm in Schneider vs. Bax (2015). Dat waren tot op zekere hoogte ook noodlotsdrama’s, voortgedreven door de anticipatie van een nare afloop. Ditmaal weet je echt niet waar het heengaat: een web van liefdesintriges verdicht zich geleidelijk tot iets grotesks en geestigs. En wordt het raadsel eenmaal onthuld dan zijn er weer nieuwe vraagtekens.\n\nLees ook: Van Warmerdam over zijn tiende film: ‘Mysterie krijg je in de schoot geworpen’\n\nIn Nr. 10 broeit het binnen een repeterende toneelgroep. Acteur Marius (Pierre Bokma) kan zijn teksten niet onthouden omdat zijn doodzieke echtgenoot hem ’s nachts uit zijn slaap houdt door „te blaffen als een zeehond”. Marius speelt tweede viool bij hoofdrolspeler Günter (Tom Dewispelaere), die een affaire heeft met zijn tegenspeler Isabel (Anniek Pheifer), de vrouw van regisseur Karl (Hans Kesting). Marius verklapt dat aan Karl. Karl wreekt zich op zeer secundaire wijze.\n\nKleinzielig gedrag, infantiele intriges, banale wreedheid: tot zover vintage Van Warmerdam. Maar in de marges vormen zich de contouren van een tweede, meer paranoïde film. Regisseur Karl bespioneert zijn overspelige vrouw, dochter Lizzy (Frieda Barnhard) filmt Karl én haar vader Günter, een raadselachtige oude man houdt iedereen in de gaten. Hij werkt voor een Duitse bisschop. Er is een groter plan in werking gezet.\n\nNr. 10 speelt zich nu eens niet af rond een speciaal voor de film gebouwd decorhuis, al is er wel dat vreemde houten kerkje in het woud. Dat maakt de film iets minder toneelachtig en introvert dan zijn voorgangers; met meerdere locaties en kantelmomenten, alsmede een vileine patsboem-finale is dit een heel verfrissende film. Fatalistisch, want vrijheid blijkt eens te meer een illusie. Bij Alex van Warmerdam is de mens een speelbal van zijn ego en karakter, van kwade opzetjes en hogere machten. Tot op zekere hoogte ervaar je Nr. 10 ook als een ‘best of-Van Warmerdam’, toch is het een film uit één stuk. Een voortreffelijk jubileum dus.\n\nZwarte komedie\n\nNr. 10 Regie: Alex van Warmerdam. Met: Tom Dewispelaere, Frieda Barnhard, Hans Kesting, Anniek Pheifer, Dirk Böhling, Pierre Bokma. In: 70 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":2,"cluster_id":67,"similar_texts":"text611"},{"id":"6","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=4477b92dc3c64f8535f3#/pages/40-41","title":"’Aladdin’: oogverblindende visuele wervelwind","text":"’Aladdin’: oogverblindende visuele wervelwind\n\nDe scène met Jasmine en Aladdin op het vliegende tapijt is betoverend. \n\nFoto’s\n\nDeen van Meer\n\nStanley Burleson als de Geest. \n\n❮❯\n\nWat: familiemusical\n\nWie: Stage Entertainment\n\nSpel: o.a. Jonathan Vroege, Stanley Burleson, Keoma Aidhen\n\nInfo: stage-entertainment.com\n\nVergeet vooral je zonnebril niet mee te nemen naar Aladdin. Want het is een en al glitter en blingbling die je tegemoet schitteren. De kleurexplosies zijn werkelijk oogverblindend en je kijkt je ogen uit. \n\nDe musical, die is gebaseerd op de gelijknamige Disney-animatiefilm uit 1992, hopt van het ene visuele spektakelstuk naar het volgende. Af en toe lijkt het, mede door de muziekstijl van sommige nummers, of je naar de sprookjesversie van The Great Gatsby zit te kijken. De Arabische ’Roaring Twenties’ zeg maar. \n\nHet draait allemaal om de charmante straatdief Aladdin, die samen met zijn maten Babkak, Omar en Kassim de straten van Agrabah onveilig maakt. Na de dood van zijn moeder besluit Aladdin zijn leven te beteren. Precies op dat moment ontmoet hij ook prinses Jasmine. Hij is op slag verliefd. Die liefde lijkt onmogelijk, tot hij een magische lamp in handen krijgt en van de Geest drie wensen mag doen. \n\nDe cast is over de gehele linie uitstekend ingevuld en Jonathan Vroege en Keoma Aidhen vormen als Aladdin en Jasmine een aandoenlijk liefdeskoppel. Maar hoewel de titel van deze musical Aladdin luidt, is het toch echt de Geest die de show steelt in deze productie. Stanley Burleson krijgt de kans te laten zien wat hij allemaal in huis heeft en dat is heel wat. Als geestige geest aan de speed stuitert hij vol energie al dansend en zingend het hele toneel over. \n\nSowieso ligt het tempo erg hoog gedurende de hele musical, waarbij achtervolgingsscènes, shownummers en zwaardgevechten elkaar razendsnel afwisselen. Ook visueel gezien is het nogal overdadig allemaal. \n\nEen welkom rustpunt is dan ook de betoverende scène waarin Aladdin en Jasmine op het vliegende tapijt stappen en samen de fonkelende sterrenhemel tegemoet gaan. Aidhen en Vroege zingen de wereldhit A whole new World, door Erik van Muiswinkel prima vertaald in De wereld wacht, echt prachtig. \n\nEven is er dan ook ruimte voor het gevoel, voordat de trein weer in sneltreinvaart voort dendert. De eindscène doet zelfs wat afgeraffeld aan. Alle lijntjes moeten ineens razendsnel bij elkaar komen. \n\nWie echt geraakt wil worden, is bij deze musical aan het verkeerde adres. Het publiek moet vooral met een vrolijk gemoed het theater verlaten. En daarin slaagt men dan weer wel met vlag en wimpel. Want het Disney-sprookje van Aladdin is een lust voor oog en oor. Een visuele wervelwind, met aanstekelijke muziek, waarin je je echt even helemaal kunt onderdompelen. \n\nE.K.","intensity":0,"negativity":0,"cluster_id":68,"similar_texts":"text678"},{"id":"7","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=cb306c4f4eb470d5f7c3#/pages/12-13","title":"’Burentwist mogelijk oorzaak van dode in flat’","text":"’Burentwist mogelijk oorzaak van dode in flat’\n\nEen politieman laat de hond van het slachtoffer uit.\n\nFoto Joey Bremer\n\ndoor Gerda Frankenhuis\n\nRotterdam Een uit de hand gelopen burentwist heeft in Rotterdam mogelijk het leven gekost van een man, waarvan de politie de identiteit officieel nog niet heeft vastgesteld. Dat stellen buurtbewoners nadat het slachtoffer dinsdagochtend dood werd gevonden in een flat aan de Thomas à Kempisstraat in de wijk Lombardijen.\n\nTegen half 9 kreeg de meldkamer van de politie een melding dat er in een kelderbox bij de woning een man mishandeld was. Eenmaal ter plekke vonden ze een lichtgewonde 39-jarige man die de agenten op het spoor zette van een dode man in een woning op de een na hoogste verdieping. „De 39-jarige is voor behandeling naar het ziekenhuis gebracht. We hebben hem aangehouden op verdenking van betrokkenheid bij het misdrijf. Zijn rol wordt nog onderzocht”, vertelt een politiewoordvoerster. \n\nVolgens omwonenden gaat het om twee buren die elkaar in de haren zijn gevlogen. Volgens hen is mogelijk de vrouw van het slachtoffer de reden van de twist. \n\n„Het slachtoffer woonde daar met een vrouw. Zij hadden vaak ruzie met elkaar. Zo erg zelfs dat de politie regelmatig langskwam. Onlangs stond de vrouw nog om de hoek met een agent te praten terwijl er bij de woning vier tot vijf politiemensen stonden. En laatst riep ze om een uur ’s nachts: ’Help, mijn vriend heeft mij geslagen.’ Het was daar altijd raak. Ze zijn een tijdje uit elkaar geweest, maar waren sinds kort weer bij elkaar”, vertelt een omwonende\n\nHet stel zou volgens hen twee honden hebben. De andere buurman, die nu is aangehouden en pal boven hun woont, had ook een hond. \n\n„Ze lieten soms samen de honden uit. Maar de vrouw zagen wij ook vaak met haar bovenbuurman zonder honden samen. Dan fietsten ze samen weg of zat ze bij hem achter op de scooter.” Waar de vrouw is, is volgens de omwonenden een raadsel. „Ik zag de bovenbuurman gewond meegenomen worden in een ambulance”, zegt een buurvrouw.\n\nDe Dierenambulance heeft vier honden uit twee woning gehaald. De politie stelt dat een burenruzie als een van de scenario’s wordt meegenomen, maar wil daar verder niet op ingaan. \n\nOok over hoe het slachtoffer om het leven is gekomen of waar de vrouw is, wil de politie nog niets zeggen. \n\nBewoners zijn geschrokken, maar blijven nuchter. „Er gebeuren hier wel meer rare dingen. Het is een achterbuurt. Ik zou graag willen verhuizen. Mensen kennen elkaar hier nauwelijks en er is bijna tot geen contact”, vertelt een vrouw die haar hond uitlaat.\n\nPolitie houdt lichtgewonde man uit kelderbox aan","intensity":0,"negativity":0,"cluster_id":69,"similar_texts":"text660"},{"id":"8","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=05d1eebb73cf773cfd17#/pages/32","title":"’Ik zou supervereerd zijn’","text":"’Ik zou supervereerd zijn’\n\nMark Flekken beleeft op 28-jarige leeftijd zijn doorbraak in de Bundesliga en hoopt bij de definitieve selectie van Oranje te zitten.\n\nFOTO \n\nGetty Images\n\nINTERVIEW Mark Flekken vol spanning: zit hij bij Oranje of niet?\n\ndoor Yorick Hokke\n\nAMSTERDAM Het is een bijzondere week voor Mark Flekken, de Limburgse doelman die ineens op de radar staat van bondscoach Louis van Gaal. De 28-jarige sluitpost van SC Freiburg hoort in de komende dagen of hij voor het eerst in zijn leven deel uitmaakt van de definitieve selectie van het Nederlands elftal, voor de WK-kwalificatieduels met Letland (8 oktober) en Gibraltar (11 oktober). „Ik kijk er naar uit. Mijn telefoon staat niet op stil. Ik zie wel of er een Nederlands nummer op mijn beeldscherm verschijnt.”\n\nHet is kort na de wedstrijd Nederland-Turkije van 7 september, als Louis van Gaal op de persconferentie voor het eerst de naam van Mark Flekken in de mond neemt. „Ik had nog nooit van hem gehoord, maar hij schijnt heel goed te keepen. Flekken heet hij. Flek-ken. Dan weet-ie al dat we komen kijken”, aldus de bondscoach. \n\nHet gespreksonderwerp krijgt van het moment van de persconferentie niets mee. Flekken is in diepe slaap. De doelman heeft sinds kort een klein dochtertje en kan zijn rust goed gebruiken. „Mijn vrouw en ik hadden het zo ingepland dat ik na mijn wedstrijd zou slapen, zodat ik nachtvoeding kon geven”, legt hij uit. „De volgende morgen kreeg ik van iedereen dat videofragmentje toegestuurd. Dat vond ik heel leuk.”\n\nZweven, zoals hij regelmatig moet doen richting de verre hoek, doet Flekken niet. In paniek raken ook niet, overigens. „Natuurlijk dacht ik er voorafgaand aan de eerstvolgende wedstrijd (1-1, tegen 1.FC Köln, red.) even aan dat de bondscoach misschien op de tribune zou zitten. Maar na het eerste fluitsignaal concentreerde ik mij op de wedstrijd. Ik heb zelf ook nooit vernomen dat er iemand van de staf van het Nederlands elftal kwam kijken. Dat vond ik persoonlijk ook beter. Ik concentreer me liever op mijn spel. Dat is het enige waar ik invloed op heb. Voor de rest is het aan de keeperstrainer (Frans Hoek, red.) en de bondscoach of ze mij meenemen.”\n\nDie nuchtere instelling pakt goed uit voor Flekken, want ruim een week later hoort hij dat hij voor het eerst in zijn leven bij de voorselectie zit. En dat na pas vijf wedstrijden in de Bundesliga. „Ik had het er wel eens met mijn zaakwaarnemer en ouders over. Dat er, als ik een jaar of half jaar op een hoog niveau zou presteren, misschien eens een kans voorbij zou komen. De Bundesliga is natuurlijk een van de topcompetities in Europa. Maar dat het al na vijf wedstrijden zou gebeuren, dat had in mijn omgeving niemand verwacht. Ik ook niet.”\n\nBij het Nederlandse publiek is Flekken grotendeels onbekend. Dat vindt hij zelf niet vreemd. Nadat hij in de jeugd keepte van Roda JC, de club uit zijn geboorteplaats Kerkrade, vertrekt Flekken al in 2009 naar Duitsland. Na twee jaar in de jeugd van Alemannia Aachen maakt hij bij die club zijn debuut in de hoofdmacht in de Tweede Bundesliga. Dat is ook het toneel waarop hij de jaren daarna actief is. Eerst bij Greuther Fürth, daarna bij MSV Duisburg en SC Freiburg. Bij die laatste club speelt hij nu nog steeds. In zijn vierde seizoen aan het Zwarte Woud is hij onomstreden basisspeler in de Bundesliga.\n\n„Ik kan nu wel zeggen dat ik een vaste basisplek heb, na het vertrek van eerste doelman Alexander Schwolow naar Hertha BSC”, vertelt Flekken, die zondag in zijn zesde competitiewedstrijd tegen FC Augsburg voor de derde keer zijn doel schoon hield (3-0). „Dat was de laatste drie jaar wel anders. In mijn eerste twee seizoenen bij SC Freiburg zat ik op de bank. Toen ik in mijn derde jaar eindelijk een vaste plek onder de lat kreeg, liep ik een zware elleboogblessure op. Dat gooide roet in het eten. Desondanks beloofde de staf dat ik weer een kans zou krijgen. Ze hielden woord. In de wedstrijden die ik daarna weer keepte, heb ik goede prestaties afgeleverd.”\n\nHet is nu aan Van Gaal of Nederland meer te zien krijgt van de 1.95 meter lange Flekken, die zichzelf op verzoek omschrijft. „Ik ben een meevoetballende keeper met een goede uitstraling, die rust aan de bal heeft en dat wil uitstralen naar zijn team. Een keeper waar ze achterin op kunnen rekenen als het nodig is. Maar ik zie genoeg ruimte voor verbetering. Natuurlijk zit ik niet op het niveau van Manuel Neuer of Gianluigi Buffon, maar dat is wel een niveau waar ik naar streef. Of ik dat ooit haal, weet niemand. Maar ik sta daar wel elke dag voor op. Ik zou supervereerd zijn als ik bij de Oranje-selectie zit. Bij zo’n elite-selectie. Want zo kun je dat wel noemen.”\n\n’Ik lag al te slapen toen \n\nVan Gaal mijn naam noemde’","intensity":0,"negativity":0,"cluster_id":46,"similar_texts":"text555"},{"id":"9","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=59499f48d1a9d6a8b761#/pages/12-13","title":"’IS-vrouwen toch ophalen uit Syrië’","text":"’IS-vrouwen toch ophalen uit Syrië’\n\nDe vijf vrouwen (niet op foto) worden verdacht van terroristische misdrijven en verblijven in opvangkampen.\n\nFoto ANP/HH\n\nMinister Grapperhaus in brief aan Kamer:\n\nVan onze parlementaire redactie\n\nDen Haag In navolging van IS-vrouw Ilham B. werkt het demissionaire kabinet aan het terughalen van vijf IS-vrouwen. Dat blijkt uit een brief van demissionair minister Grapperhaus (Justitie en Veiligheid) aan de Tweede Kamer. \n\nHet demissionaire kabinet heeft vorige maand de Koerdische autoriteiten in het noorden van Syrië gevraagd of zij bereid zijn om de repatriëring van vijf IS-vrouwen mogelijk te maken, blijkt uit de brief. De rechtbank in Rotterdam besliste in juli dat het kabinet nog drie maanden krijgt om de vijf vrouwen op te halen.\n\nEerder was het standpunt van het kabinet nog om geen IS’ers op te halen. Dat is gaan schuiven nadat de rechter de druk opvoerde. Als de vrouwen niet worden opgehaald, dreigen rechtszaken te verlopen waardoor straffeloosheid op de loer ligt. De kans bestaat dan dat ze ongemerkt alsnog naar Nederland komen, zonder dat vervolging dan nog mogelijk is.\n\n„Ook is er in augustus contact gelegd met de Syrische Koerden, met als doel te verkennen of er van hun zijde initiële bereidheid bestaat om repatriëring van in ieder geval de bedoelde vijf verdachten en hun kinderen te faciliteren”, schrijft Grapperhaus. \n\n„De inschatting is dat er verschillende gesprekken zullen moeten worden gevoerd om daar meer zekerheid over te verkrijgen.”\n\nZij worden verdacht van terroristische misdrijven en verblijven in opvangkampen in het noordoosten van Syrië. Als het kabinet er niet in slaagt een oplossing te vinden binnen de gestelde termijn, kan het betekenen dat hun zaak wordt gesloten en dat ze niet meer worden vervolgd voor terrorisme.\n\nEerder zijn al wel Nederlandse IS-vrouwen en hun kinderen uit Syrië opgehaald. Het standpunt van het kabinet was aanvankelijk om dat niet te doen. Het blijft nog steeds zeer gevaarlijk in het gebied, aldus het kabinet. Daarom is het moeilijk de vrouwen te repatriëren. Ook in de Tweede Kamer is weerstand om IS-reizigers uit het gebied op te halen. Al steunde een meerderheid van de Kamer onlangs het terughalen van Ilham B., vooral omdat een beter alternatief voorlopig ontbreekt. \n\nGrapperhaus zei in juni nog dat het terughalen van Ilham B. niet voor een precedent zou zorgen. „Het is nu gelukt op een veilige manier en dat zegt verder helemaal niks”, zei de bewindsman toen nog sussend. \n\n’Anders komen ze ongemerkt naar hier’","intensity":0,"negativity":1,"cluster_id":66,"similar_texts":"text770"},{"id":"10","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=e915448bb80902b82957#/pages/42","title":"’Je leeft en je leert’","text":"’Je leeft en je leert’\n\nRonnie Flex met zijn peuterdochter Nori en zwangere vriendin Demi. „Misschien ga ik na de opnames een tijdje niks doen en chillen met mijn gezin.”\n\nFoto Tom Cornelissen\n\nArtiest Ronnie Flex laat andere kant zien in nieuwe realityserie\n\nVideoland, on demand\n\ndoor Patricia Cortie\n\nNa een tweetal documentaires laat Ronnie Flex zich nu volgen door de camera’s in de realityserie Ronnie: voor altijd samen. De eerder met zichzelf worstelende artiest is inmiddels verworden tot een gelukkig gezinsman. „Alles gaat goed, ik heb nu een luizenleventje”, vertelt de 29-jarige Flex.\n\nRonnie Flex (de artiestennaam van Ronell Plasschaert) is van ver gekomen. Hij kreeg grote bekendheid toen hij in 2015, samen met Lil Kleine, het veelbesproken lied Drank & drugs uitbracht. Meerdere hits, optredens en prijzen volgden. Maar de artiest heeft ook een onzekere kant en periodes gehad waarin hij zich verloor in blowen, zo liet hij vorig voorjaar zien in de openhartige docu De vlucht van Ronnie (die volgde na Alleen met iedereen in 2017). Hij was net vader geworden en niet meer samen met de moeder van de kleine meid, en probeerde intussen met ups en downs van zijn wietverslaving af te komen.\n\n„Ik heb die documentaire één keer gezien, op de première, toen het moest. Daarna heb ik mij er totaal van afgesloten; ik wilde dat die fase waar ik toen in zat niet meer bestond. Maar hoe meer ik uit het dal ben geklommen, de balans heb gevonden en content ben met mezelf, hoe minder erg ik het ben gaan vinden dat de documentaire bestaat. Tot het punt dat ik die zelfs mooi vind. Een maand of twee, drie geleden was ik een keer alleen thuis en heb ik de docu teruggekeken. Nu ben ik blij om te zien hoe ver ik ben gekomen en hoe ik een hechte band met mijn dochter heb opgebouwd.”\n\nRustiger\n\nZijn bestaan is inmiddels in een stuk rustiger vaarwater terechtgekomen. Waar de docu eindigde met de eerste verjaardag van dochter Nori, is de baby van toen nu een mondige peuter van twee. En er is een tweede meisje op komst voor de artiest: zijn vriendin Demi de Boer is begin november uitgerekend.\n\n„Het gaat allemaal prima”, beaamt de artiest, die een ontspannen indruk maakt. „Dat vind ik leuk aan zo’n realityprogramma. Het is super relaxed en luchtig. Problemen worden gemaakt van kleine zorgen. Het is niet meer zo heftig; die worstelingen die ik had zijn er, behalve soms met de muziek, niet meer. Ik vind dat ik nu een luizenleventje heb.”\n\nGezinnetje\n\nMet stelligheid zegt Flex dat mensen nu een andere kant van hem te zien krijgen. „Ik ben altijd vooral bezig met mezelf zijn. Dat maakt het voor mij ook makkelijk zoiets als deze serie te maken. Ik hoef me niet anders voor te doen dan ik ben en zo is het altijd geweest. Toen ik een wat meer rock ’n roll-leven leidde, zat ik in de talkshow van Humberto om te praten over drank en drugs, waar ik toen achter stond. Net als dat ik er nu achter sta dat ik een gezinnetje heb. Je leeft en je leert.”\n\nZijn vriendin Demi moest wel eerst even nadenken voordat ze hun huis, dat wordt verbouwd met de baby op komst, openstelde. Flex: „Het is voor haar helemaal nieuw. Ik hoopte van tevoren dat ze over zou komen zoals ik haar ken en dat ze niet anders zou worden door de camera’s. Dat gebeurt soms, zonder dat je daar zelf iets aan kan doen. Maar ze is lekker uitgesproken en grappig, zoals ze is.”\n\nWijs\n\n„Nori is ook heel relaxed. Ze begrijpt dat ik zing en af en toe op tv kom. Ze zegt de cameramensen gedag als ze uit haar kamertje komt en verder doet ze wat ze wil en gaat lekker spelen. Als tweejarige had ze ook heel verlegen ervan kunnen worden. Nu wordt vastgelegd hoe spraakzaam en wijs ze is voor haar leeftijd. En voor de dochter die eraan komt hoe de hele aanloop naar de bevalling is geweest. Die komt natuurlijk niet in beeld, maar, als er dan nog wordt gefilmd voor de serie, misschien daarna. Dat vind ik mooi; vroeger moest ik het doen met een fotoalbum en een videoband.”\n\nDe komst van de nieuwe Plasschaert-telg is een verhaallijn, de andere lijn focust zich op muziek. Hij bracht onlangs de plaat Altijd samen uit, onaangekondigd. „Eigenlijk moet je tegenwoordig ieder jaar een album uitbrengen om relevant te blijven. Maar ik heb de filosofie dat ik kwaliteit boven kwantiteit stel. De leukste muziek maak je zonder druk. Daarom ga ik misschien na de opnames van de serie een tijdje niks doen en chillen met mijn gezin. Dan komt het schrijven van nummers vanzelf.”\n\n’Bevalling blijft buiten beeld’","intensity":0,"negativity":0,"cluster_id":41,"similar_texts":"text323"},{"id":"11","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=788d14563940e0205813#/pages/1","title":"’OM vergeet slachtoffers’","text":"’OM vergeet slachtoffers’\n\nSHN: driekwart doet niet eens meer aangifte\n\ndoor Saskia Belleman\n\nUTRECHT Op papier hebben slachtoffers van misdrijven een sterkere positie gekregen, maar in de praktijk profiteren daar heel weinig mensen van. Het gaat vooral vaak mis bij zaken die het Openbaar Ministerie zelf afhandelt, zegt de Stichting Slachtofferhulp Nederland (SHN). \n\nIn zaken die het OM zelf afdoet komt er geen rechter aan te pas, maar worden slachtoffers vaak vergeten. Volgens de Stichting Slachtofferhulp Nederland neemt driekwart van de in totaal vier miljoen slachtoffers niet eens meer de moeite om aangifte te doen omdat ze denken dat het zinloos is, of omdat de politie het ontmoedigt. Minder dan een kwart van de slachtoffers die recht hebben op een schadevergoeding vraagt daarom. \n\nBij rechtbanken gaat de behandeling van slachtoffers beter, maar dat is een relatief kleine groep. Uit cijfers van de Raad voor de Rechtspraak blijkt dat van de 1,5 miljoen ernstige zaken in 2020, er slechts 159.000 tot een strafzaak leidden. Dat betekent volgens bestuursvoorzitter Rosa Jansen van Slachtofferhulp dat er veel slachtoffers buiten de boot vallen. Zij pleit voor een betere samenwerking tussen het OM en haar stichting. \n\nHet OM zegt dat zaken bij de rechter inderdaad anders lopen dan zaken die het OM zelfstandig afdoet, maar zegt „ook bij deze zaken zo goed als mogelijk samen te werken met Slachtofferhulp”.\n\nMet lege handen\n\nPagina T2","intensity":0,"negativity":0,"cluster_id":9,"similar_texts":"text16"},{"id":"12","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=3bb591ce711418030def#/pages/12-13","title":"’Parkeerplekken door TU ingelijfd’","text":"’Parkeerplekken door TU ingelijfd’\n\nDELFT In Delft is ophef ontstaan over het ’inlijven’ van ruim 2500 parkeerplaatsen door de TU Delft. De parkeerplekken op de campus zijn nu nog gratis en openbaar, maar in de nieuwe situatie straks alleen nog beschikbaar voor medewerkers, studenten en bezoekers van de TU en voor bedrijven en instellingen op de campus. \n\nDe snelgroeiende TU Delft wil meer groen, meer ruimte en een autoluw binnengebied, waar fietsers en voetgangers vrij baan hebben. Daarom is de universiteit van plan om de verspreid op de campus liggende parkeerplaatsen te verplaatsen naar zes locaties aan de randen. \n\nDit alles is echter tegen het zere been van omwonenden.\n\nInmiddels is de buurt een petitie gestart die door enkele honderden Delftenaren is getekend.","intensity":0,"negativity":0,"cluster_id":60,"similar_texts":"text663"},{"id":"13","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=c8b6b5fb3121c4a45e03#/pages/50-51","title":"’Parkeerplekken ingelijfd’","text":"’Parkeerplekken ingelijfd’\n\nDELFT In Delft is ophef ontstaan over het ’inlijven’ van ruim 2500 parkeerplaatsen door de TU Delft. De parkeerplekken op de campus zijn nu nog gratis en openbaar, maar zijn in de nieuwe situatie straks alleen nog beschikbaar voor medewerkers, studenten en bezoekers van de TU en voor bedrijven en instellingen op de campus. \n\nVolgens de raadsfracties CDA, CU en Hart voor Delft zijn omwonenden de dupe en komt de gemeente buitenspel te staan. \n\nDe snelgroeiende TU Delft wil meer groen, meer ruimte en een autoluw binnengebied, waar fietsers en voetgangers vrij baan hebben. Daarom is de universiteit van plan om de verspreid op de campus liggende parkeerplaatsen te verplaatsen naar zes locaties aan de randen. \n\nDit is echter tegen het zere been van omwonenden, die de door hen gekoesterde stallingsplekken voor de auto ’geannexeerd zien worden’. \n\nInmiddels is de buurt een petitie gestart die door enkele honderden Delftenaren is getekend. Zij vragen zich af waarom inwoners ’moeten dokken, terwijl medewerkers, studenten en dienstverleners van de TU dat op de ’ingelijfde’ plekken straks niet hoeven’. \n\nDe Delftenaren krijgen onder andere steun van het CDA, die samen met de twee andere partijen met een motie komt. \n\n„Voordat er straks een slagboom staat en de gemeente alle zeggenschap verliest, moeten er schriftelijke afspraken worden gemaakt”, meent raadslid Gerrit Jan Valk. „Voor mensen buiten de TU, maar ook voor toeristen, kunnen de parkeerplaatsen in ieder geval tijdens de avonden, weekenden en schoolvakanties beschikbaar blijven.”","intensity":0,"negativity":0,"cluster_id":60,"similar_texts":"text546"},{"id":"14","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=65f0200dc1e592f9f13e#/pages/2-3","title":"’Vergeten en met lege handen’","text":"’Vergeten en met lege handen’\n\nRosa Jansen, bestuursvoorzitter van de Stichting Slachtofferhulp Nederland. „Veel slachtoffers vallen buiten de boot en dat is schokkend”\n\nfoto RENE Bouwman\n\n❮❯\n\nCampagne \n\nSHN: groot deel slachtoffers wordt in loop van proces ontmoedigd of veronachtzaamd\n\nSlachtoffers hebben binnen het strafrecht een sterkere positie gekregen, maar in de praktijk profiteren daar slechts heel weinig slachtoffers van. Een groot deel wordt in de loop van het proces ontmoedigd of vergeten. Het gaat volgens de Stichting Slachtofferhulp Nederland vooral vaak mis bij zaken die het Openbaar Ministerie zelf afhandelt. \n\nSaskia Belleman\n\nHoe vaak precies weet Slachtofferhulp niet, maar uit de signalen die de stichting ontvangt valt af te leiden dat het structureel is. Zeker driekwart van de in totaal vier miljoen slachtoffers die jaarlijks te maken krijgen met een misdrijf neemt al niet meer de moeite om aangifte te doen omdat ze denken dat dat geen zin heeft, omdat het alleen online kan, of omdat de politie het ontmoedigt.\n\nMinder dan een kwart (23 procent) van de slachtoffers die recht hebben op een schadevergoeding vraagt daarom. Bij rechtbanken gaat de behandeling van slachtoffers vaak wel goed, maar dat is een relatief kleine groep. Van de 1,5 miljoen ernstige zaken leidden er in 2020 slechts 159.000 tot een strafzaak, blijkt uit cijfers van de Raad voor de Rechtspraak. Dat is slechts tien procent. „Veel slachtoffers vallen buiten de boot en dat is schokkend”, zegt Rosa Jansen, bestuursvoorzitter van de Stichting Slachtofferhulp Nederland. \n\nHet gaat met name vaak mis in zaken die het Openbaar Ministerie zelf afdoet, zegt Jansen. In die zaken komt er geen rechter aan te pas en blijken slachtoffers een groep die vaak vergeten wordt. Jansen: „Dan zitten mensen te wachten op een oproep voor een zitting en krijgen ze opeens een brief in de bus dat het OM de zaak al heeft afgedaan. Zonder dat het slachtoffer is gehoord of de kans heeft gekregen om een schadeclaim in te dienen.” \n\nIn 2019 handelde het OM al 99.000 zaken zelf af en legde 32.000 strafbeschikkingen op. Dat aantal is tijdens corona toegenomen, omdat de rechtbanken de handen vol hadden aan de heel zware zaken. Er worden nu zelfs ernstige mishandelings- en zedenzaken behandeld zonder dat er een rechter aan te pas komt. En zonder dat het slachtoffer erbij betrokken wordt. \n\n„Het slachtoffer mag daar niet bij zijn, omdat het officieel geen zittingen zijn, maar ’hoorzittingen’”, zegt Rosa Jansen. In de praktijk komt het erop neer dat het slachtoffer met lege handen staat: soms is er gelegenheid om een schadevergoeding te vragen, maar lang niet altijd. Er is geen mogelijkheid om een gebiedsverbod te vragen voor een belager, en geen spreekrecht. Wat rest is een intens gevoel van onrecht. \n\nWie vergeten wordt en alsnog zijn schade wil claimen kan een beroep doen op de regeling ’Omissie OM’, maar volgens die regeling wordt hooguit vijftien procent van de schade vergoed. De stap naar de civiele rechter is voor veel slachtoffers een stap te ver en duur.\n\nJansen gelooft niet dat het onwil is van de kant van het OM. „Niemand is tegen slachtoffers in dit land. Maar wij zoeken mensen die vóór zijn, want nu gaat het te vaak mis. Onze medewerkers kijken slachtoffers elke dag in de ogen. Als je dat niet hebt, dan gaat het ’systeem’ overheersen.” \n\nZe zegt wel te begrijpen dat het mis kan gaan „als ik zie wat het OM allemaal op z’n bord krijgt, maar waarom zoek je dan niet de samenwerking met Slachtofferhulp? In de huidige tijd en sinds de toeslagenaffaire weet je als overheidsorgaan toch wel beter? Dat is uiteindelijk in ieders belang. Het beperken van de fysieke en psychische gevolgen van een misdrijf zit soms in een klein gebaar”.\n\nNaast die oproep aan het OM, wil Jansen ook meer slachtoffers bereiken via een campagne die woensdag van start gaat. „Zeker 45 procent van de slachtoffers klopt niet bij ons aan, terwijl wij ze vanaf dag één behulpzaam kunnen zijn om hun weg te vinden in het systeem, of alvast stappen te zetten. Je hóeft niet te wachten op het OM voor hulp.” \n\nHet Openbaar Ministerie zegt zich ,,niet volledig te herkennen in het beeld dat SHN oproept. Het OM werkt elke dag hard om recht te doen, en houdt daarbij altijd het belang van slachtoffers voor ogen”.\n\nHet OM zegt dat zaken bij de rechter inderdaad anders lopen dan zaken die het OM zelfstandig afdoet, maar zegt ,,ook bij deze zaken zo goed als mogelijk samen te werken met Slachtofferhulp. Ook wanneer SHN niet betrokken is, kunnen slachtoffers een verzoek tot schadevergoeding opstellen. Dit verzoek neemt de officier van justitie dan mee in zijn uiteindelijke beslissing.”\n\nHet OM bestrijdt niet dat brieven slachtoffers soms te laat bereiken. ,,Daar waar er achterstanden zijn bij het sturen van brieven wordt er hard gewerkt om deze problemen op te lossen. Natuurlijk werken wij hierbij ook samen met de andere betrokken organisaties, want het is belangrijk dat zowel verdachten als slachtoffers snel weten waar ze aan toe zijn.”\n\nIn de reactie benadrukt het OM ,,goed samen te werken met SHN en andere partners op onze ZSM-locaties. Dat zijn plekken waar veel voorkomende criminaliteit zoals uitgaansgeweld en vernieling snel behandeld worden, in samenspraak met verschillende partners, waaronder dus SHN, vanuit het belang van slachtoffers”. \n\n’Het gaat met name vaak mis in zaken die OM zelf afdoet’","intensity":0,"negativity":0,"cluster_id":9,"similar_texts":"text679"},{"id":"15","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=7e8d8e46354d6d531fd8#/pages/24-25","title":"5 vragen Wat Levert boete Samsung mij op?","text":"5 vragen Wat Levert boete Samsung mij op?\n\nSamsung wilde de tv’s duur houden bij webshops.\n\nFoto \n\nANP/HH\n\nDe Autoriteit Consument en Markt (ACM) legt Samsung een boete van ruim €39 miljoen op omdat het Koreaanse techbedrijf tussen 2013 en 2018 webwinkels onder druk heeft gezet om hogere prijzen te vragen voor televisies. Betekent dit dat jij geld terugkrijgt als je toen een Samsung-tv kocht? Vijf vragen.\n\n1 Wat is er aan de hand?\n\nWinkeliers mogen hun eigen prijzen bepalen. Samsung struinde echter regelmatig het online aanbod voor televisies af en zette webwinkels onder druk om de prijzen te verhogen. Ze noemden dit zelf advies, maar volgens de ACM was het helemaal niet vrijblijvend. Ook greep Samsung in als winkeliers klaagden dat de concurrent de tv’s te goedkoop aanbood: dan appten of mailden de Samsung-medewerkers ’Geadviseerd’ of: ’Pff. Ga er weer achteraan’. Dat mag dus niet.\n\n2 De boete gaat over de periode van januari 2013 tot december 2018. Gaat het nu dan wel goed?\n\nDe ACM heeft geen signalen ontvangen dat de verboden prijsafspraken nu nog worden gemaakt, zegt woordvoerster Saskia Speelman.\n\n3 Ik heb in deze periode een Samsung-televisie gekocht. Krijg ik nu mijn geld terug?\n\nDaar gaat de ACM niet over, zegt Speelman. De ruim €39 miljoen aan boete vloeit zoals elke ACM-boete naar de schatkist van het Rijk. De Consumentenbond zou bijvoorbeeld wel een civiele zaak kunnen aanspannen om collectieve compensatie af te dwingen. De bond inventariseert daar nu de mogelijkheden voor, zegt woordvoerder Gerard Spierenburg.\n\n4 Doen andere televisieproducenten dit ook?\n\nOok ons eigen Philips kreeg al eens een boete van uiteindelijk €509 miljoen voor verboden prijsafspraken met concurrenten als Samsung, LG en Panasonic. Tussen 1996 en 2006 betaalden consumenten te veel voor bolle televisie- en computerschermen. De Consumentenbond is een bodemprocedure gestart tegen Philips voor compensatie. Die loopt nog. \n\n5 Wat gebeurt er nu?\n\nSamsung laat in een schriftelijke reactie aan persbureau ANP weten teleurgesteld te zijn over het besluit van de ACM. Zelf vindt de elektronicaproducent dat het bedrijf zich wel aan alle Nederlandse mededingingsregels heeft gehouden. Het bedrijf kondigt juridische stappen aan om de boete aan te vechten. Of de boete standhoudt, zal een rechter dus moeten bepalen, zegt Speelman. De winkeliers die meededen aan de prijsbeïnvloeding krijgen geen boete, maar zijn bij deze wel gewaarschuwd. Ze kunnen voortaan nee zeggen tegen dwingend prijsadvies. \n\nMarlou Visser","intensity":0,"negativity":0,"cluster_id":34,"similar_texts":"text732"},{"id":"16","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/5/3","title":"6 Procent van alle gebruikte energie in 2020 opgewekt van biomassa","text":"### Cijfers bij het nieuws - Biomassa\n\nIn 2020 is in Nederland zo'n 3 procent minder energie verbruikt dan een jaar eerder, maar het energieverbruik met biomassa als bron neemt toe. Het verbranden van onder meer biogas, biobenzine en houtproducten leverde 10 procent meer energie dan in 2019. Dit blijkt uit cijfers van het CBS.  \n  \nDie toename komt nagenoeg volledig doordat, voor extra energie, meer biomassa wordt meegestookt in kolencentrales. Vorig jaar ging dit om 20 petajoule aan energie, ruim twee keer zoveel als in 2019 en zeven keer zoveel als in 2018. De grootste bijdrage aan het energieverbruik van biomassa komt nog wel van vloeibare biobrandstoffen.  \n  \nIn 2020 werd 6 procent van de alle gebruikte energie in Nederland opgewekt door biomassa. Vooral hierdoor steeg het aandeel hernieuwbare energie, van 8,8 naar 11,1 procent van het totale verbruik. Dit is minder dan de EU-richtlijnen voor 2020, die lagen op 14 procent.\n\nZonne- en windenergie fors meer gesubsidieerd dan biomassa\n\nBiomassa is al sinds het begin van de CBS-metingen in 1990 de voornaamste bron van hernieuwbare energie in Nederland, maar het aandeel van wind- en zonne-energie wordt groter. Afgelopen jaren zijn deze technologieën ook fors meer gesubsidieerd dan biomassa. Zo werd in 2019 voor wind- en zonne-energie respectievelijk 5- en 4 miljard euro uitgetrokken, en voor biomassa ruim één miljard.  \n  \nBiomassa geldt als bron voor hernieuwbare energie omdat planten die de uitstoot opnemen later weer als biomassa kunnen dienen. Toch is het omstreden vanwege zorgen over bomenkap en de tijd die bomen nodig hebben voor groei.","intensity":0,"negativity":0,"cluster_id":55,"similar_texts":"text750"},{"id":"17","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/4","title":"95 miljoen","text":"95 miljoen euro extra trekt het kabinet uit uit om de coronacrisis te bestrijden in arme landen. Demissionair minister Tom de Bruijn van Ontwikkelingssamenwerking zei op een bijeenkomst in Genève dat 75 miljoen hiervan is voor de versterking van de gezondheidszorg in ontwikkelingslanden en 20 miljoen voor de aanschaf van vaccins.","intensity":0,"negativity":0,"cluster_id":63,"similar_texts":"text597"},{"id":"18","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/24/3","title":"ADE mag doorgaan","text":"Het Amsterdam Dance Event (ADE) gaat definitief door. De organisatie heeft de afgelopen weken zo'n 350 geplande events verplaatst naar de dag en avond en kan zo binnen de huidige maatregelen doorgaan. De organisatie laat weten opgelucht te zijn.","intensity":0,"negativity":0,"cluster_id":40,"similar_texts":"text498"},{"id":"19","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/1","title":"Ajacied Steven Berghuis is 29 jaar en nog steeds op ontdekkingstocht","text":"De verslaggever vraagt na de zege op Besiktas in de Champions League of hij 'enigszins' heeft genoten. Ajacied Steven Berghuis reageert verbaasd. 'Ik heb heel erg genoten.' Hij is de man van de wedstrijd. Maker van een doelpunt, plus een assist op zijn naam. Hij glimt van blijdschap en trots. 'Dit is het podium waarop je wilt spelen als voetballer.'  \n  \nZoiets zegt hij vaker, terwijl hij toch al 29 jaar is. Onlangs, in Lissabon, na de 1-5 bij Sporting: 'Je wilt je niveau weten.' De meeste spelers weten hun niveau allang als ze tegen de 30 lopen. Berghuis is blijkbaar nog op zoek. Ja, ook met Feyenoord voetbalde hij in de Champions League. Het elftal boekte in 2017 één zege op Napoli, toen de uitschakeling al een feit was. Het niveau van de topcompetitie lag te hoog voor Feyenoord. Berghuis vroeg zich jarenlang af of dat ook voor hem gold. Nu is hij op ontdekkingstocht en de eerste horden zijn met verve genomen.  \n  \nHet oogt vreemd om hem na vijf jaar Feyenoord uitzinnig te zien juichen in Ajax-tenue. Hij praat alsof hij al jaren in Amsterdam is. 'Dit was voetbal zoals we Ajax kennen. Initiatief.' Bij Feyenoord was hij de rechtsbuiten die soms op 10 verscheen, als aanvallende middenvelder, in een min of meer vrije rol. Bij Ajax is hij nu een paar weken de tien die soms rechtsbuiten is, zoals bij de voorzet op Haller voor 2-0.  \n  \nWat het verschil is? Hij heeft meer ruimte nu, centraal, met iets meer verdedigende taken ook. Hij kan rechtsbuiten Antony aan het werk zetten, of linksbuiten Tadic, of combineren met spits Haller. De wereld ligt letterlijk voor hem open.  \n  \nDe concurrentie is groot. 'Concurrentie is goed', zegt hij telkens, wetende dat hij ook weleens op de bank zal zitten. Trainer Erik ten Hag prijst hem geregeld, om zijn 'gogme en creatieve ideeën, maar hij moet het wel volhouden.' De trainer is opgetogen hoe snel Berghuis defensieve taken oppikt. Ten Hag bracht gaandeweg nochtans Davy Klaassen in tegen Besiktas, om de balans op het middenveld te herstellen. Klaassen is ook een goede 10, als schutter en aangever. Zijn bijnaam is Mister 1-0 en hij is meer verdediger dan Berghuis.  \n  \nKlaassen raakte onlangs bij Oranje geblesseerd en toen zette Ten Hag Berghuis op zijn plek, in Lissabon. Een fijnzinnige speler met een geweldige traptechniek, iemand die rendeert met goede voetballers om zich heen, zoals Ajax ze heeft en zoals Oranje ze ook heeft. Bondscoach Van Gaal zei onlangs dat spelers moeten leren Depay 'in zijn tijd' aan te spelen. Berghuis is een speler die dat kunstje beheerst.  \n  \nBerghuis was bij Feyenoord de beste. Hij droeg het team. Dat ging vaak goed en soms fout, dan kreeg hij bijvoorbeeld een rode kaart als hij zich vergat door frustratie. Nu presteert Feyenoord zonder hem uitstekend, misschien ook omdat hij weg is, omdat anderen floreren en de zwaarte is verdwenen. Bij Ajax is hij een meerwaarde, tussen al die goede voetballers. Zo zijn er alleen winnaars van de transfer. In cijfers gezien is zijn pure rendement met goals en assists hoger op 10 dan als rechtsbuiten bij Feyenoord, al is hij nu minder vaak aan de bal en creëert hij minder kansen.  \n  \nHij is ook dankbaar, voor de lessen. 'De staf reikt me veel aan, met beelden ook. Ajax is een geweldig elftal. Dat haalt het beste in me naar boven.' Dat wil hij, nu hij bijna 30 is. Ontdekken hoe goed hij is.","intensity":0,"negativity":0,"cluster_id":12,"similar_texts":"text475"},{"id":"20","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=c037425d9f994864cfd4#/pages/30-31","title":"Ajax slacht kreupel paard","text":"Ajax slacht kreupel paard\n\nDe Ajacieden vieren een feestje na de 1-0 van Steven Berghuis tegen Besiktas.\n\nSteven Berghuis neemt met een zuiver schot de 1-0 voor zijn rekening.\n\nErik ten Hag bekijkt de verrichtingen van zijn ploeg.\n\nfoto’s Matty van Wijnbergen\n\n❮❯\n\nElftal van Ten Hag ligt na zege op Besiktas (2-0) op koers voor overwintering in Champions League\n\nAMSTERDAM Na de loting noemde Erik ten Hag Besiktas de dark horse, de outsider, van Champions League-groep C. In de Johan Cruijff ArenA bleek de Turkse kampioen echter niets meer dan een kreupel paard, dat door Ajax aanvankelijk werd gespaard, maar uiteindelijk toch naar het abattoir werd gebracht (2-0).\n\nMet verder Borussia Dortmund en Sporting Portugal in de groep is het naar de knock-outfase van de Champions League nog geen gelopen race, maar hálverwege de tweede bocht gaan de Amsterdammers – na de eerdere klinkende zege in Lissabon (1-5) – riant aan de leiding. Normaal gesproken volstaan vier punten uit de laatste vier duels om zich net als in het seizoen 2018/’19 bij de elite van Europa te scharen.\n\nAjax startte het duel in de sfeer- en bomvolle Johan Cruijff ArenA als torenhoge favoriet. De Turkse kampioen werd geteisterd door een blessuregolf, miste sleutelspelers als Miralem Pjanic, Domagoj Vida en Mehmet Topal en had slechts zes wisselspelers op de bank. De elf basisspelers hadden tot het treffen in Amsterdam gemiddeld 2,8 Champions League-wedstrijd in hun benen, waarbij Umut Meras, Serdar Saatci, Can Bozdogan en Ridvan Yilmaz op het miljoenenbal debuteerden.\n\nMaar dat de bookmakers de Turken geen schijn van kans gaven, lag bovenal aan Ajax. Na de interlandbreak staat er geen maat op het elftal van Erik ten Hag, dat in de voorgaande vijf duels in alle competities foutloos bleef, 24 keer scoorde en maar één tegentreffer kreeg. Het was ook de reden waarom de keuze tussen Steven Berghuis en de weer fitte Davy Klaassen op de nummer-tien-positie voor Ten Hag een makkelijke was. Dat had niets met Klaassen te maken, want het kind van de club geeft elke wedstrijd zijn hele ziel en zaligheid en heeft een indrukwekkend track-record. Maar Berghuis is de man in vorm. Hem laten staan, betaalde zich tegen Besiktas dan ook uit.\n\nMede dankzij Dusan Tadic, die in belangrijke wedstrijden altijd boven zichzelf uit lijkt te stijgen. Na ruim zestien minuten spelen legde de sluwe Serviër kappend en draaiend drie tegenstanders in de luren, waarna hij Berghuis de bal op een presenteerblaadje gaf. Met zijn doeltreffende schuiver met links revancheerde die zich voor een misser, een minuut eerder (1-0).\n\nHoewel de treffer vroeg viel, was die al dik verdiend. Al was de eerste grote kans nog wel voor de gasten geweest. Michy Batshuayi ontsnapte op het randje van buitenspel aan de aandacht van de verder sterk spelende Jurriën Timber en Lisandro Martinez. De Franse assistent-scheidsrechter hield de vlag omlaag, maar tot opluchting van het rood-witte gedeelte in de ArenA schoot de Belg de bal buiten het bereik van Remko Pasveer tegen de paal. Was er wel gescoord, dan had het lijnenspel van de VAR Ajax wellicht nog redding kunnen brengen.\n\nNa de waarschuwing van Batshuayi was er tot de rust sprake van eenrichtingsverkeer naar het doel van Ersin Destanoglu. Hoewel de Turken zich hadden voorgenomen ultra-verdedigend te spelen, slaagde Ajax er in de uitstekende eerste helft eenvoudig in tussen de linies te spelen, omdat de Amsterdamse middenvelders zeeën van ruimte kregen of – om het van de zonnige kant te bekijken – creëerden. Dat Ajax in het eerste bedrijf zestien doelpogingen waagde, vertelde eigenlijk het hele verhaal.\n\nToch duurde het ondanks levensgrote mogelijkheden voor Sébastien Haller, Ryan Gravenberch en Tadic tot de 42e minuut, voordat de dark horse definitief door zijn hoeven zakte. En weer had Berghuis een groot aandeel in de Ajax-treffer. Haller hoefde alleen maar tegen zijn vlijmscherpe voorzet aan te lopen om zijn vijfde Champions League-treffer (in twee duels) aan te tekenen (2-0).\n\nNa rust leek het alleen de vraag hoe hoog de score uit zou vallen, maar nadat Haller opnieuw een nauwelijks te missen kans had verprutst, kroop Ajax door het oog van de naald. Kenan Karaman leek Timber met een correcte schouderduw in de luren te leggen en de 2-1 te scoren, maar de Franse scheidsrechter Benoit Bastien keurde de treffer met goedkeuring van de VAR af.\n\nNadat Haller voor de derde keer niet wist binnen te koppen uit een afgemeten voorzet van Tadic, was bij de aanvoerder een fractie van een seconde de irritatie zichtbaar, want met een beetje geluk had hij niet één, maar vier assists geleverd. Nu blijft zijn indrukwekkende statistiek na 159 duels in Ajax-dienst: 80 goals en 76 assists. Op zijn beurt had Haller na de vier treffers tegen Sporting Portugal weer vier keer kunnen scoren.\n\nMet Klaassen en David Neres voor Berghuis en de tegenvallende Antony ging de thuisclub de laatste twintig minuten op jacht naar een hogere score, maar meer treffers en zelfs kansen bleven uit. Het deerde niemand bij Ajax, want na twee groepsduels is de oogst ’gewoon’ zes punten én 5,4 miljoen euro aan winstpremies. Door de dubbele zege lonkt eind september al overwintering in de Champions League.\n\nAjax-Besiktas 2-0 (2-0). 17. Berghuis 1-0, 43. Haller 2-0. Scheidsrechter: Bastien (Fra). Gele kaart: Bozdogan, Batshuayi (Besiktas). \n\nAjax: Pasveer; Mazraoui, Timber, Martinez, Blind; Alvarez, Berghuis (72. Klaassen), Gravenberch; Antony (71. Neres), Haller, Tadic.\n\nOogst na twee groepsduels al zes punten en 5,4 miljoen euro","intensity":0,"negativity":1,"cluster_id":49,"similar_texts":"text8"},{"id":"21","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/35/3","title":"Amsterdam Dance Event gaat definitief door","text":"Het Amsterdam Dance Event (ADE) gaat definitief door. De organisatie heeft 350 geplande events van de avond en nacht verplaatst naar de middag en avond, en kan zo binnen de huidige maatregelen doorgaan. De organisatie laat weten opgelucht te zijn dat het overgrote deel van het festival daarmee bevestigd is.  \n  \nDe afgelopen weken kon de organisatie van ADE in samenwerking met de gemeente Amsterdam, clubeigenaren en festivalorganisatoren 250 evenementen op 90 locaties vastleggen. Ze verwacht in de komende weken nog flink wat evenementen en artiesten te kunnen toevoegen. ADE vindt plaats van 13 t/m 17 oktober (van 6.00 tot 24.00 uur).","intensity":0,"negativity":0,"cluster_id":40,"similar_texts":"text322"},{"id":"22","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/2/3","title":"Anne Franks manuscripten zijn gedigitaliseerd, maar Nederlanders mogen ze niet zien","text":"Het had een onvervalste mijlpaal moeten zijn: na tien jaar werk door Nederlandse onderzoekers zijn alle manuscripten van Anne Frank digitaal in te zien, voorzien van duiding. Eén probleem: de website is uitgerekend voor Nederlanders niet toegankelijk.  \n  \nDe oorzaak is een twist tussen de Nederlandse Anne Frank Stichting, die het initiatief nam om de manuscripten te digitaliseren, en het in Zwitserland gevestigde Anne Frank Fonds. De originele manuscripten mogen dan in Amsterdam bij de Stichting liggen, Annes vader Otto Frank heeft de auteursrechten nagelaten aan het Zwitserse Fonds.  \n  \nDe rechter bepaalde in 2015 dat een deel van de teksten tot het publieke domein behoort. Het gaat om de teksten die Otto Frank opnam in Het Achterhuis, het boek dat hij vlak na de Tweede Wereldoorlog samenstelde en publiceerde. Maar een ander deel kwam pas in 1986 in de openbaarheid. Omdat het auteursrecht hierop na vijftig jaar vervalt, mogen deze pas in 2037 zonder toestemming van het Fonds online worden gezet. Vandaar dat de site, annefrankmanuscripten.org, in Nederland is geblokkeerd. In 59 andere landen, waaronder België en Duitsland, gelden andere regels voor auteursrecht en is de website wél toegankelijk.  \n  \n'Het is een fascinerende bron. Je kunt door haar manuscripten bladeren, je ziet ingeplakte fotootjes en bijschriften. Je ziet dat ze naderhand nog heeft zitten terugbladeren en commentaar op zichzelf levert', zegt Peter de Bruijn van het Huygens Instituut, die de digitale editie samenstelde.  \n  \nBezoekers kunnen passages uit de roman waaraan ze werkte vergelijken met de dagboekfragmenten waarop ze die baseerde. 'Je kunt haar ontwikkeling als schrijver op de voet volgen. Dat het grote publiek in Nederland dit moet missen, is heel jammer.'  \n  \nDe Bruijn troost zich ermee dat het bijbehorende onderzoek nieuwe inzichten heeft opgeleverd over Anne Franks werkwijze. Toen ze haar dagboek omwerkte tot een roman, probeerde ze met literaire middelen spanning en dramatiek toe te voegen, zegt hij.  \n  \nZo breidde Anne Frank, die schreef in de vorm van brieven aan haar denkbeeldige vriendin Kitty, de oproep aan haar zus voor tewerkstelling in Duitsland verder uit. Die oproep vormde de aanleiding om onder te duiken.  \n  \nDe Bruijn: 'In het dagboek beschrijft ze dit in één brief. Het is een opsomming: toen gebeurde dit, toen kwam die langs. In haar roman werkt ze die gebeurtenis uit in drie brieven en maakt ze er een cliffhanger-achtige vertelling van. Ze beschrijft hoe haar zorgeloze leventje op zijn kop werd gezet, en welke spanning dit veroorzaakte. En ze voegt meer literaire zinnen toe, zoals: 'Het is of de hele wereld zich plotseling omgedraaid heeft, maar Kitty, je merkt dat ik nog leef.''","intensity":0,"negativity":1,"cluster_id":59,"similar_texts":"text54"},{"id":"23","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/43/2","title":"Antoinette Beumer pakt filmisch soms verrassend uit in Mijn vader is een vliegtuig.","text":"De meegebrachte bos rozen valt dramatisch op de grond als Eva, op bezoek in een psychiatrische inrichting, wordt geconfronteerd met de wezenloze blik in de ogen van haar vader. Met voorliefde voor grote gebaren, het ene moment effectiever dan het andere, verfilmde Antoinette Beumer haar debuutroman Mijn vader is een vliegtuig (2018), over een drukbezette vrouw die een familietrauma laag voor laag afpelt.  \n  \nElise Schaap, genomineerd voor een Gouden Kalf, speelt een overtuigende Eva. Ze laat haar publiek voelen hoezeer haar personage het surprisefeestje háát waarmee ze wordt overvallen. Maar dit is een film waarin dat gevoel ook wordt uitgesproken, later, wanneer de gasten naar huis zijn. Eva's ongemak is hier bovendien een teken dat ze langzaam bezwijkt onder de druk van een ambitieus modern leven, waarin ze laveert tussen moederschap, werk en een buitenechtelijke verhouding.  \n  \nDan valt haar moeder plotseling dood neer en stort Eva in. In horrorachtige waanbeelden ziet ze een jongere uitvoering van haar vader en maakt angst zich van haar meester: wat als er iets in het hoofd van haar vader zit verstopt dat zij óók met zich meedraagt? Filmisch pakt Beumer af en toe verrassend uit: de verbeelding van Eva's vervreemding is krachtig.  \n  \nPierre Bokma is ondertussen overtuigend als Eva's vader. Dat kan hij dus ook: een wezenloze blik, af en toe een vage sprankeling in de ogen. Maar ook zijn personage belandt in situaties die uitvoerig uitspellen wat het publiek heus wel weet. Ronduit grotesk is de scène waarin hij, tijdens een verlofdag met Eva in een chic etablissement, na een toiletbezoek onder de poep terugkeert in de zaak.  \n  \nIn een interview in de Volkskrant typeerde Beumer (De gelukkige huisvrouw, Jackie) haar stijl als cross-over tussen arthouse en publieksfilm. Een fascinerend gebied, waarmee ze volle zalen trekt, maar waarvoor de hoogste waardering bij filmpers en festivals tot nu toe ontbreekt. Ook Mijn vader is een vliegtuig bevindt zich op dit wonderlijke snijvlak, met een in zichzelf gekeerde vrouw en haar verdwaasde, misogyne vader als hoofdpersonages. Dit is geen eenvoudig te verteren film - en dat is ook helemaal geen voorwaarde om volle zalen te trekken. Het is de vraag waarom de kern van Mijn vader is een vliegtuig dan toch geregeld zo plompverloren wordt uitgespeld.\n\nMijn vader is een vliegtuig\n\nDrama  \n★★★  \nRegie  \n  \nAntoinette Beumer.  \n  \nMet  \n  \nElise Schaap, Pierre Bokma, Maarten Heijmans, Stefan Rokebrand  \n  \n90 min., in 48 zalen.","intensity":1,"negativity":0,"cluster_id":35,"similar_texts":"text759"},{"id":"24","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/35/2","title":"AZ had de analyse van Jablonec al klaarliggen","text":"De kwaliteiten van Jablonec, vanavond de Europese opponent van AZ, hadden ze in Alkmaar al vroeg in het vizier. Beide clubs speelden in de voorronde van de Europa League namelijk tegen Celtic. De Tsjechen sneuvelden tegen de Schotten, die daarna ook afrekenden met AZ. ,,Daardoor hebben we ze al vroeg in kaart kunnen brengen\", zei trainer Pascal Jansen gisteren in aanloop naar het treffen in de Conference League.  \n  \n,,We hebben kunnen zien dat Jablonec een stugge en fysiek sterke ploeg is. Misschien wel typisch Tsjechisch. We zullen weer extra op moeten letten bij spelhervattingen.\" Juist op zulke momenten liet AZ zich dit seizoen al meermaals verrassen.  \n  \nDe Alkmaarders begonnen het seizoen met flink wat nederlagen, maar de sfeer is weer ietsje beter na de 5-0 zege op Go Ahead Eagles van zondag. Jansen heeft ook weer wat meer te kiezen. De in eigen land geschorste Jordy Clasie is nu weer beschikbaar, dus zal de coach tussen hem en Tijjani Reijnders moeten kiezen. Timo Letschert keert terug van een disciplinaire schorsing. Hij vertrok zonder toestemming vroegtijdig uit Enschede, nadat Jansen hem vanwege een blunder al in de eerste helft tegen FC Twente had gewisseld. Aanvoerder Owen Wijndal hoopt voor het eerst dit seizoen de negentig minuten vol te maken. De elfvoudig international is nog altijd niet in optimale conditie na zijn blessure van afgelopen zomer.","intensity":0,"negativity":0,"cluster_id":43,"similar_texts":"text609"},{"id":"25","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=497ba814fb29d060a93d#/pages/10","title":"Bedreiger Lale Gül diep door het stof","text":"Bedreiger Lale Gül diep door het stof\n\nLale Gül: „Ik besloot het schrijven over mijn afkeer van religie en de cultuur waarin ik ben opgegroeid te staken. Wat had ik aan boeken schrijven als ik straks dood ben?”\n\nFoto ANP/HH\n\nOguz Ö. is volgens gedragsdeskundigen verminderd toerekeningsvatbaar. \n\nIllustratie Petra Urban\n\n❮❯\n\nSchrijfster vindt vele excuses niet oprecht \n\ndoor Saskia Belleman\n\nAMSTERDAM Ze had er wel rekening mee gehouden dat haar boek Ik ga leven niet bij iedereen lekker zou vallen. Na de publicatie kreeg ze tientallen bedreigingen, variërend van ’Ik hoop dat je wordt doodgeschoten’ tot ’Als ik je ergens tegenkom moet je snel rennen’. Maar de berichten die de 19-jarige Oguz Ö. haar via verschillende accounts stuurde, hakten er bij schrijfster Lale Gül het hardst in. \n\nMisschien door de optelsom, zei Gül woensdag via haar advocate Veerle Hammerstein tegen de rechtbank van Amsterdam, die de strafzaak behandelde tegen Oguz Ö. „Ik was het niet eens met haar boek”, zei Oguz Ö. tegen de rechtbank. „Ik vond het beledigend.” \n\nTalkshow\n\nOok al gaf hij toe dat hij er geen letter van heeft gelezen. „Ik kreeg het idee dat het over de islam ging.” Zijn woede werd vooral veroorzaakt door een optreden van Gül in een talkshow. „Ik wilde haar bang maken, ik was gewoon heel erg boos.”\n\nTegen de rechtbank zei hij dat hij „gewoon dom bezig was geweest”, dat hij zich inmiddels „heeft neergelegd” bij het boek en dat hij niet de bedoeling had om haar daadwerkelijk iets aan te doen. Zijn advocate las aan het eind van de zitting de excuusbrief voor die Ö. samen met een begeleider schreef, maar die hij niet aan Gül stuurde. Die hoorde zijn excuus niet meer. Zij volgde de zaak vanaf een andere locatie, maar haakte in de loop van de ochtend gefrustreerd af omdat de „sorry’s” van Oguz Ö. niet oprecht zouden zijn.\n\nOp haar misten de bedreigingen de afgelopen maanden hun uitwerking niet. Zij durfde nauwelijks de deur uit, terwijl haar thuissituatie ook al niet florissant was. „Ik werd doorlopend uitgescholden en beledigd. Mijn moeder vertelde me elke dag dat ze liever een steen had gebaard. Mijn vader had trillende handen als hij aan de telefoon sprak met kopstukken van de Koranschool. Hij móést mij stoppen. De manier waarop lieten ze onbesproken.”\n\nIn dat klimaat kwamen de dreigementen die Oguz Ö. haar stuurde hard aan. Het waren foto’s van vuurwapens met de tekst ’Jij staat op de zwarte lijst van Sharia4Holland’, een IS’-filmpje, en foto’s waarop ze was bewerkt met bakstenen. Lale Gül: „Ik besloot het schrijven over mijn afkeer van religie en de cultuur waarin ik ben opgegroeid te staken. Wat had ik aan boeken schrijven als ik straks dood ben?”\n\nVolgens het Openbaar Ministerie handelde Oguz Ö. berekenend. Hij verstuurde de berichten via verschillende accounts, zodat het leek alsof ze van meer mensen kwamen. En hij liet het niet bij dreigementen aan het adres van Lale Gül. \n\nInstagram\n\nHij dreigde ook met een terroristisch misdrijf, zegt het OM, getuige zijn posts op onder meer Instagram: ’Ik hoor bij IS, sukkels’ en ’Ik ga Nederlanders onthoofden’. Volgens gedragsdeskundigen is Ö. verminderd toerekeningsvatbaar. Hij is laagbegaafd, heeft een taalstoornis, autisme en adhd. Het Bureau NTA dat adviseert over radicalisering en religieus extremisme, constateerde dat sprake is „van een proces van radicalisering.”\n\nAlle deskundigen vinden dat hij berecht moet worden volgens het jeugdstrafrecht. Dat biedt de beste garantie voor strakke begeleiding. Het OM eiste daarom een jaar jeugddetentie, waarvan vijf maanden voorwaardelijk, een gedragsbeïnvloedende maatregel, toezicht van de Reclassering, een verbod op het gebruik van sociale media, een locatieverbod voor Amsterdam en een contactverbod met Gül. \n\nUitspraak 13 oktober. \n\n’Ik wilde haar bang maken, ik was gewoon heel erg boos’","intensity":0,"negativity":1,"cluster_id":52,"similar_texts":"text441"},{"id":"26","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/8/3","title":"Bedreiger schrijver Lale Gül hoort strafeis van 12 maanden","text":"Na het verschijnen van haar boek Ik ga leven in februari dit jaar werd Gül een maand lang vanuit diverse accounts bedreigd door Ö. Dat droeg ertoe bij dat ze uitweek naar een schuiladres. Voor het OM staat vast dat Gül is bedreigd en dat Ö. heeft gedreigd met een terroristisch misdrijf. Ö., die al een halfjaar vastzit, moet onder scherp toezicht van de reclassering worden gesteld, aldus het OM.  \n  \nNaast de celstraf moet Ö. aan persoonlijkheidsstoornissen worden behandeld, aldus de strafeis. Ook zou hij vijf jaar niet in Amsterdam moeten komen. Bovendien zou er een contactverbod richting Gül moeten worden opgelegd. De strafeis hangt samen met de grote impact van de bedreigingen richting Gül, die tot de dag van vandaag bang is, aldus het OM.  \n  \nTussen 11 februari en 12 maart stuurde Ö. via vier Instagramaccounts bedreigende berichten naar het account van Gül (23). Naast foto's van vuurwapens, waaronder een AK47 met de tekst 'S4H' (Sharia4Holland), schreef hij: 'Jij staat officieel op de zwarte lijst van sharia4holland' en 'Sharia4holland is aanwezig in Amsterdam we weten hoe je eruitziet'.  \n  \nDe schrijver eist een symbolische schadevergoeding van 500 euro. Ze ontbrak gisteren op de zitting, maar volgde deze aanvankelijk online vanaf een afgeschermde locatie. Haar advocaat las een verklaring voor van Gül over de impact van de bedreigingen. Daarin schrijft ze dat ze de stroom bedreigingen aanvankelijk als een gegeven beschouwde, maar dat de afbeeldingen van wapens haar enorme angst aanjoegen: 'M'n hart sloeg over, m'n adem stokte. Het meest intimiderende was dat er geen tekst bij stond, de foto zei kennelijk genoeg.'  \n  \nIn de daarop volgende tien dagen durfde ze het huis niet meer uit. 'Er is maar één gek nodig die zich verveelt en een steekje los heeft. We weten allemaal wat er met Theo van Gogh is gebeurd. Zou ik de volgende Mohammed B. van Nederland beroemd maken?'  \n  \n'Die angst is er lang geweest. Zelfs na de aanhouding van de verdachte. Ik dacht dat ik gek werd. Ik vermomde me zelfs buiten, keek altijd over m'n schouder, sprong de taxi in als ik de voordeur verliet. En dit is maandenlang zo doorgegaan (..) en eigenlijk nog steeds.'\n\nExcuusbrief\n\nIn een reactie zei Ö. dat Gül niet meer bang voor hem hoeft te zijn. Aan het slot van de zitting werd een excuusbrief van Ö. aan Gül voorgelezen. Hij spreekt van een levensles waar hij veel spijt van heeft. 'Ik heb nooit aan de gevolgen gedacht. Ik heb spijt van de bedreigingen. Ik heb spijt van de momenten dat je moeilijk over straat kon. Ik heb spijt dat je uit huis bent gezet door je ouders.'  \n  \nOp de zitting probeerde de rechtbank meer inzicht te krijgen in de motieven van Ö. Hij zei woede te hebben gevoeld over Güls boek en dat hij haar bang wilde maken. In de roman, die gaat over Güls jeugd in een streng-islamitisch gezin in Amsterdam- West, is ze kritisch over veel Turkse en islamitische tradities.  \n  \nDe rechtbank doet 13 oktober uitspraak.","intensity":0,"negativity":0,"cluster_id":39,"similar_texts":"text441"},{"id":"27","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=c69ebba1238a20b5ba9d#/pages/30-31","title":"Berghuis op grote hoogte","text":"Berghuis op grote hoogte\n\nSteven Berghuis springt een gat in de lucht nadat hij Ajax aan de leiding heeft geholpen tegen Besiktas. „Dit is wat ik wilde.”\n\nFOTO AFP\n\n❮❯\n\n’De concurrentie bij Ajax haalt het beste in me naar boven en dat zie je ook terug’\n\nAMSTERDAM Zelden heeft een aankoop van Ajax zich zo snel bewezen als Steven Berghuis (29) deed. De aanvaller rekende na zijn pikante overstap van Feyenoord niet alleen af met de scepsis, maar verdiende in september ook al zijn transfersom terug. Aan de hand van de creatieveling werden in de Champions League Sporting Lissabon (1-5) en Besiktas (2-0) verslagen, hetgeen Ajax 5,4 miljoen euro opleverde. Het maximale bedrag dat Feyenoord voor hem ontvangt, is 5,5 miljoen.\n\nNa afloop van Ajax-Besiktas, waarin Ryan Gravenberch, Edson Alvarez en Dusan Tadic een gooi naar de titel ’man van de wedstrijd’ deden, maar de voormalige Feyenoord-aanvoerder door Erik ten Hag tot beste speler van de avond werd gebombardeerd, bleek dat Berghuis zich bij Ajax als een vis in het water voelt. „Dit is het podium waarop ik wil spelen. Tegen en met de beste spelers. Dat zijn mooie avonden”, straalde de speler die in zijn laatste zes Ajax-wedstrijden vier keer scoorde en zes assists leverde.\n\n„Of ik enigszins heb genoten? Nee, ik heb héél erg genoten. Die fantastische sfeer neem je in je op, maar als het fluitsignaal gaat, ben je daar niet meer echt mee bezig”, zei hij nadat hij kort daarvoor een analyse had gegeven. „De eerste helft was het Ajax van de afgelopen weken te zien. We hadden het initiatief, hielden Besiktas op eigen helft, creëerden kansen en maakten twee goals. En dat hadden er één of twee meer kunnen zijn.”\n\nVlak voordat Berghuis het Champions League-duel met de openingstreffer en een assist op Sébastien Haller naar zijn hand zette, hielp hij nog een grote mogelijkheid om zeep. „De vrije trap werd heel snel genomen en ik zag eigenlijk helemaal niet wat er gebeurde. Binnen twee seconden lag de bal voor mijn voeten en dat verraste me.”\n\nHet werd hem door Ten Hag vanzelfsprekend vergeven, want de manier waarop Berghuis zich het Ajax-spel en – door de eerdere blessure van Davy Klaassen noodgedwongen – de invulling van de nummer 10-positie eigen heeft gemaakt, dwingt in de spelersgroep respect af. „Ik ben tevreden dat ik ook daar mijn rendement kan leveren”, aldus de international. „Het is een mooie positie, omdat ik Dusan Tadic en Antony continu aan het werk kan zetten en waar nodig positie kan kiezen om mee te doen in het combinatiespel.”\n\nNa het eerdere compliment van Ten Hag (’Berghuis was mijn man of the match’) gaf de speler er een terug aan zijn trainer. „Ik heb van hem heel goede handvatten gehad wat er op die positie wordt gevraagd. Het was heel anders dan ik afgelopen jaren gewend was, want hier wordt gelijk druk vooruit gezet. Bij mij zat het afwachtende een beetje in mijn systeem. Maar uiteindelijk ga je daar door bepaalde oefenstof in mee op trainingen. Ik ben daarbij ook geholpen en dan is het ook niet zo moeilijk meer. In het begin voerden we uitgebreide gesprekken en keken we beelden, maar nu ga ik gewoon mee in de team-tactische bespreking. Het is me allemaal duidelijk hoe het moet worden ingevuld.”\n\nDat Berghuis tot grote hoogte stijgt, komt ook door de moordende concurrentie, die er voor hem bij Feyenoord nu eenmaal minder of niet was. „Dat die strijd er zou zijn, wist ik toen ik de stap naar Ajax maakte. Uiteindelijk haalt dat het beste in me naar boven en dat zie je ook terug. Dit was wat ik wilde.” En ook wat Ajax wilde.\n\nPikante aankoop heeft transfersom in september \n\nal terugverdiend voor Ajax","intensity":0,"negativity":0,"cluster_id":12,"similar_texts":"text168"},{"id":"28","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=681646eec9432ef9edd5#/pages/4","title":"Betogers opgepakt bij restaurant Waku Waku","text":"Betogers opgepakt bij restaurant Waku Waku\n\nOnrust Utrecht om QR-code\n\nUTRECHT De politie in Utrecht heeft woensdagavond voor restaurant Waku Waku tientallen demonstranten aangehouden. Zij weigerden, na meerdere sommaties, naar de aangewezen demonstratieplek op het Jaarbeursplein te gaan. De betogers werden in meerdere stadsbussen afgevoerd. Enkele demonstranten werden apart vervoerd omdat zij zich tegen hun arrestatie hadden verzet. Zij kregen handboeien om en moesten mee in politiebusjes. De demonstranten stonden voor het gesloten restaurant aan het Vredenburg, dat had geweigerd gasten te controleren op hun QR-code. De burgemeester had het protest aan het Vredenburg verboden.","intensity":0,"negativity":0,"cluster_id":29,"similar_texts":"text771"},{"id":"29","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/21/1","title":"Beursgang zou revolutie voor Triodos zijn","text":"In een speciale bijeenkomst voor de certificaathouders ontvouwde Triodos dinsdag haar toekomstscenario's. Die ogen ingrijpend, gezien de geschiedenis van de uit het antroposofische milieu afkomstige bank. Behalve een publieke beursgang - de certificaten van concurrent Rabobank hebben al zo'n notering in Amsterdam - behoort ook een besloten handelsplatform tot de mogelijkheden. Ter aanvulling overweegt Triodos groene obligaties uit te geven. Ondertussen gaat het nagestreefde rendement omhoog van jaarlijks 3 tot 5 procent naar 4 tot 6 procent.  \n  \nDe aankondiging werpt de vraag op of Triodos een 'gewone' bank dreigt te worden. De veel grotere ING en ABN Amro zijn al beursgenoteerd. Zij moeten voortdurend rekening houden met aandeelhouders die waar voor hun geld willen. ING heeft op dit moment 3,6 miljard euro klaarstaan om, via extra dividend of inkoop eigen aandelen, de kapitaalverschaffers te verwennen. ABN Amro werd aan de vooravond van de kredietcrisis zelfs uiteengereten door activistische aandeelhouders.\n\nCertificaten\n\nTriodos wil opmerkelijk genoeg niet uitsluiten dat ook haar certificaathouders straks, in de nieuwe opzet, meer zeggenschap krijgen. 'Maar', reageert ceo Jeroen Rijpkema in een telefonisch interview, 'aan onze maatschappelijke doelstelling verandert niets. Triodos wordt gedreven door een duurzame missie. Daarom bekijken we ook nog hoe we kunnen voorkomen dat, mocht het tot een beursgang komen, sommige partijen bovenmatige invloed uitoefenen op onze koers.'  \n  \nSinds jaar en dag financiert Triodos, gevestigd op het uitgestrekte landgoed De Reehorst in Driebergen, zich door middel van certificaten. Het gaat om zo'n 1,2 miljard euro, verspreid over bijna 45 duizend beleggers. Om het groene karakter te waarborgen, hebben de certificaathouders geen stemrecht. Zij kunnen hun stukken niet onderling verhandelen, maar alleen verkopen aan Triodos zelf. De prijs is niet de uitkomst van vraag en aanbod, maar wordt vastgesteld aan de hand van de boekwaarde van het bedrijf.  \n  \nDankzij een trouwe, geëngageerde achterban ging dat lange tijd goed. Totdat in de coronacrisis mensen massaal van hun stukken af wilden. Nieuwe kopers meldden zich amper. De bank kon slechts een beperkt deel van de certificaten terugkopen, omdat zij van de toezichthouder niet te veel mag interen op het eigen vermogen. Daarom werd de handel tot twee keer toe opgeschort. Dit tot verontwaardiging van zo'n tweehonderd certificaathouders. Zij kunnen nog altijd niet bij hun geld.\n\nWeeffout\n\nEen beursgang moet ervoor zorgen dat beleggers hun certificaten weer vrijelijk kunnen verkopen. Bovendien biedt het de bank gelegenheid om extra middelen op te halen, legt ceo Rijpkema uit. 'Ons huidige systeem van kapitalisatie door middel van certificaten heeft veertig jaar heel goed gewerkt, maar loopt tegen de grenzen van zijn groei en verhandelbaarheid aan.'  \n  \nJasper Jansen van de Vereniging van Effectenbezitters (VEB) vindt dat een logische stap. 'Deze weeffout was van begin af aan duidelijk. Dat Triodos niet op de oude voet verder gaat, moedigen we aan.' Wel denkt hij dat de waarde van de certificaten, zodra die wordt overgelaten aan de financiële markten, nog weleens een flinke duikeling kan maken. 'Waarschijnlijk daalt de koers op de dag van de beursgang. Het idee dat Triodos zonder kleerscheuren uit de huidige problemen komt, klopt natuurlijk niet. '  \n  \nOndertussen drukt de kersverse baas Jeroen Rijpkema wel een flink stempel op het concern, dat ruim 728 duizend klanten telt in zes Europese landen. Afkomstig van ABN Amro volgde hij pas deze zomer Peter Blom op als ceo. Die nam na veertig jaar afscheid. Rijpkema: 'Dit besluit heeft echter niets met mij te maken, en alles met het moment waarop ik aantreed. Er lag een serieus vraagstuk op tafel. Dat moeten we, met het oog op de langere termijn en de vijftigste verjaardag van Triodos in 2030, gewoon oplossen.'","intensity":0,"negativity":1,"cluster_id":36,"similar_texts":"text30"},{"id":"30","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/8/1","title":"Bijzondere teksten Anne Frank onbereikbaar","text":"Internetgebruikers in 59 landen kunnen sinds gisteren inzicht krijgen in hoe Anne Frank schoof met passages en versies van haar dagboek en andere teksten. Maar de site (annefrankmanuscripten.org) is geblokkeerd voor gebruikers in Nederland, om auteursrechtelijke redenen. Kern van het probleem is dat de auteursrechten op een deel van de manuscipten voor Nederland tot 2037 bij het Zwitserse Anne Frank Fonds berusten (zie kader). Ook voor bijvoorbeeld de VS en Groot-Brittannië geldt die termijn, maar voor België en de Nederlandse Antillen niet: daar is de site wel te zien.  \n  \nRonald Leopold, algemeen directeur van de Anne Frank Stichting die de aanzet gaf tot het onderzoek, betreurt dat. \"Heel gek dat grote delen van de wereld behalve Nederland er kennis van kan nemen. De site geeft een heel mooi, indringend beeld van Anne Franks schrijverschap, en de situatie waarin ze zat. We hebben geprobeerd met het Anne Frank Fonds tot een vergelijk te komen, ook de afgelopen jaren, maar dat is steeds mislukt.\"  \n  \nDe site toont hoe Anne passages aanpaste en van het ene naar het andere manuscript schoof. Naast haar dagboek werkte ze aan een roman, geënt op het dagboek. De roman wilde ze na de oorlog laten uitgeven als Het Achterhuis. Daarnaast schreef ze verhalen, waarvan ze passages in de beoogde roman opnam. Haar vader Otto Frank stelde van de diverse manuscripten het dagboek samen dat over de hele wereld lezers zou veroveren.  \n  \nOp de site kun je door Anne Franks teksten scrollen, en in één oogopslag zien welke passages ze toevoegde, schrapte, of bewerkte voor andere manuscripten. Foto's van personen en uitleg van historische situaties maken de lezer verder wegwijs.  \n  \n\"In 1986 heeft het Niod pionierswerk met zoiets verricht in boekvorm, maar dat heeft zijn beperkingen, dat zag er heel ingewikkeld uit\", vertelt Peter de Bruijn, die voor het Huygens Instituut voor Nederlandse Geschiedenis de gedigitaliseerde versie verzorgde. \"Dankzij de digitale techniek kun je heel intuïtief twee schermpjes naast elkaar krijgen, en zie je in kleur de verschillen tussen passages.\"  \n  \nOver ingrepen van Otto Frank in het dagboek is altijd veel te doen geweest. De Bruijn: \"De vraag is altijd geweest of Anne Frank in de beoogde roman bepaalde heftige passages, over haar seksualiteit of over haar verhouding met haar moeder, wegliet. Het algemene beeld is dat Anne die gevoelige passages over haar moeder inderdaad wegliet, maar wij hebben ontdekt dat ze passages daarover in haar dagboek wél bewust aan de roman heeft toegevoegd.\"  \n  \nZo schreef Anne een passage in de roman waarin ze zogenaamd terugbladert naar de bewuste bladzijden over haar moeder in haar dagboek, en zich erover verbaast dat ze zo vijandig over haar heeft geschreven. \"Ze wilde het thema dus wel in haar roman verwerken.\"  \n  \nIs er in het buitenland wel belangstelling voor de - Nederlandstalige - site? De Bruijn noemt het \"merkwaardig en uiterst jammer dat het uitgerekend in Nederland niet gepubliceerd kan worden\", maar hoopt op bezoekers. Belangstelling voor Anne Frank is er niet alleen van leken, maar ook van wetenschappers.  \n  \nDe liefhebbers in het buitenland die geen Nederlands kunnen, moeten volgens De Bruijn nog een jaar wachten op de Engelse vertaling. En nee, legt hij uit voor Nederlandse slimmeriken die het toch vanuit huis willen proberen: \"Ook met een VPN-verbinding kom je er niet zomaar bij.\"\n\nRuzie over auteursrechten\n\nVader Otto Frank liet de auteursrechten op de manuscripten van zijn dochter na aan het Zwitserse Anne Frank Fonds.  \n  \nDat spande in 2015 een rechtszaak aan tegen de Anne Frank Stichting, die al jaren werkte aan een interactieve versie. De rechter bepaalde dat de auteursrechten op een deel van de manuscripten van het Fonds gelden tot 2037.  \n  \nDe fragmenten uit de originele dagboekteksten behoren tot het publiek domein, evenals teksten van de vijf ontbrekende pagina's die in 1998 opdoken.  \n  \nDe fragmenten uit de originele teksten die in 1986 voor het eerst gepubliceerd zijn in de wetenschappelijke editie van de dagboeken, blijven tot 1 januari 2037 beschermd.","intensity":0,"negativity":2,"cluster_id":59,"similar_texts":"text769"},{"id":"31","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/18/3","title":"Biles heeft spijt van deelname aan Spelen in Tokio","text":"Turnster Simone Biles (24) heeft spijt van haar deelname aan de Olympische Spelen van Tokio, zegt ze in een interview in New York Magazine. Bij de Spelen ging ze voor zes gouden medailles, maar vanwege mentale problemen sloeg ze de meeste wedstrijden over. Biles onthulde begin 2018 dat zij is misbruikt door Larry Nassar, de voormalig arts van het Amerikaanse turnteam die is veroordeeld tot 175 jaar celstraf voor het misbruik van honderden turnsters.","intensity":0,"negativity":1,"cluster_id":69,"similar_texts":"text391"},{"id":"32","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/37/4","title":"Biles: spijt van de Spelen","text":"Simone Biles heeft spijt van haar deelname aan de Olympische Spelen van Tokio. De viervoudig olympisch kampioene van Rio 2016 had beter niet kunnen meedoen, zegt de 24-jarige Amerikaanse in New York Magazine. Ze sloeg de meeste wedstrijden in Tokio over vanwege mentale problemen. Toch pakte ze nog zilver en brons.","intensity":0,"negativity":1,"cluster_id":23,"similar_texts":"text672"},{"id":"33","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=082b233946b155f1b8f2#/pages/12-13","title":"Blijdschap groot om vreugdevuren","text":"Blijdschap groot om vreugdevuren\n\nZo hoog als deze stapel zal het niet meer worden.\n\narchieffoto Dick Teske\n\ndoor Lieke Jongbloed en Tanja Verkaik\n\nSCHEVENINGEN De blijdschap is groot bij de vreugdevuur- en wijkorganisaties in Den Haag en Scheveningen nu de gemeente de benodigde evenementenvergunning voor Duindorp heeft verleend en de seinen op groen staan voor de overige aanvragen. „Voor Duindorp is het fantastisch dat het door kan gaan”, zegt Bob Schut van Wijkberaad Duindorp.\n\n„Wij zijn ervan overtuigd dat wij er alles aan kunnen doen om het gehele evenement tot een succes te laten verlopen”, laat de organisatie van Duindorp Vreugdevuur weten in een reactie. Daar heeft het wijkberaad ook vertrouwen in. \n\n„De voorwaarden staan duidelijk in de vergunning”, stelt Schut. \n\nFeest\n\n„De aandacht verschuift van een heel grote vuurstapel naar een kleinere en alle activiteiten eromheen. Maar alle ingrediënten die nodig zijn, een vuur en een feest, die zijn er.”\n\nDe evenementenvergunningen van Escamp en Laak worden zo snel mogelijk na die van Scheveningen verleend. Don Obelix, die jarenlang was betrokken bij Vreugdevuur Scheveningen, is positief maar hangt pas de vlag uit als het zwart op wit staat. „Het lijkt goed te komen. Dat zou mooi zijn, want het vreugdevuur is een mooie traditie.” \n\nZodra er groen licht is wil hij zich graag weer inzetten voor de organisatie. „Dan kunnen wij weer op zoek gaan naar sponsors en bedrijven.”\n\nVonkenregen\n\nDe vreugdevuren mochten de afgelopen twee jaar niet doorgaan. Tijdens de jaarwisseling 2018-2019 waren de vreugdevuren bij Scheveningen veel hoger dan toegestaan, waardoor er een vonkenregen en branden ontstonden. Jan Lautenbach, voorzitter van het Wijkoverleg Scheveningen-Dorp bespreekt woensdag met zijn achterban de recente ontwikkelingen. In eerste instantie heeft hij er wel vertrouwen in. \n\n„Het was voor ons wel heel belangrijk dat de hoogte van de stapel aanzienlijk minder zou zijn. Het is dus zeker een gunstig teken dat daar flinke aanpassingen zijn gedaan. Als de handhaving ook op orde is zien we het met vertrouwen tegemoet.” \n\nDe stapels mogen dit jaar maximaal tien bij tien bij tien meter worden. De veiligheid van omstanders en omwonenden mag in geen geval in het geding komen.","intensity":0,"negativity":0,"cluster_id":17,"similar_texts":"text237"},{"id":"34","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d3adc491da8ab42b9e1e#/pages/4","title":"Bloemendaal het prijzigst","text":"Bloemendaal het prijzigst\n\nIn Bloemendaal is een woning gemiddeld 778.000 euro. \n\ndoor \n\nPieter van Erven Dorens\n\nDEN HAAG De hoogste WOZ-waardes werden dit jaar uitgedeeld in Bloemendaal. Daar taxeerde de gemeente een woning gemiddeld op 778.000 euro, meldt het CBS. Bij hekkensluiter Pekela in Groningen was de gemiddelde waarde 148.000. Gemiddeld gingen de WOZ-waardes in Nederland dit jaar 7% omhoog.\n\nHet statisch bureau kwam donderdag met het jaaroverzicht van de WOZ-waardes per gemeente. De grootste stijging werd genoteerd in het Groningse Oldambt (+12,4%). Bij de grote gemeenten was Rotterdam koploper met een stijging van 11,4% naar 245.000 euro. Dit terwijl Amsterdam een-na-laatste was bij alle gemeenten. Hier ging het slechts 1,2% omhoog naar 420.000 euro. In de provincie Flevoland was de grootste stijging (+8,7% naar 262.000 euro per woning), terwijl Noord-Holland met een groei van 5,2% naar 367.000 euro de rij sloot.\n\n„Deze WOZ-beschikkingen zijn al bij de mensen op de mat gevallen, de onroerendezaakbelasting is al betaald”, benadrukt Hans André de la Porte van Vereniging Eigen Huis. De WOZ-beschikking voor dit jaar heeft als peildatum 1 januari 2020, dus nog net voordat de coronapandemie keihard toesloeg. Sindsdien is het met de huizenprijzen alleen maar harder gegaan. De WOZ-beschikking 2022 zal daarom een nog grotere stijging vertonen. Als de huizenprijzen in het huidige tempo blijven doorstijgen, dan kan het groeitempo zelfs verdubbelen. \n\nHet CBS meldde onlangs een prijsstijging van 18% in augustus.\n\nVorig jaar steeg de WOZ-waarde sterker, met 8,9%.","intensity":0,"negativity":0,"cluster_id":28,"similar_texts":"text260"},{"id":"35","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/1","title":"Bondscoach Delmee wil dat het weer gaat knetteren bij Oranje","text":"Hij begon zijn presentatie met een grapje. \"Ik ben nu 29 dagen bondscoach en het is al 29 dagen goed gegaan.\" Voor de rest gaf Jeroen Delmee (48) woensdag in het Wagener Stadion tussen de regels door een harde en heldere analyse van het Nederlandse mannenhockey en waar het met hem als bondscoach naar toe moet.  \n  \nKomende maandag maakt hij in Amstelveen zijn gewenste 'frisse, nieuwe start' met een drastisch verjongde groep. Van de 22 geselecteerde spelers zijn er slechts negen die deze zomer de mislukte Olympische Spelen in Tokio hebben meegemaakt. Van de oudere garde is alleen keeper Pirmin Blaak er nog bij.  \n  \nDelmee was zelf al van plan de bezem door Oranje te halen, maar hoefde die uiteindelijk niet te gebruiken. In de intensieve gesprekken die hij sinds zijn aanstelling met alle internationals heeft gevoerd, gaven veel ervaren spelers aan dat ze definitief bedanken voor de nationale ploeg. Het gaat om Billy Bakker, Mink van der Weerden, Roel Bovendeert en Glenn Schuurman. Een groep anderen, zoals Jeroen Hertzberger, Sander de Wijn, Mirco Pruyser, Robbert Kemperman en Seve van Ass, is voorlopig niet beschikbaar. Heel rouwig is Delmee er niet om. \"Het geeft ruimte aan jonge spelers om structureel te laten zien wat ze kunnen.\"  \n  \nHij zag de afgelopen jaren een Nederlands team dat goed kan hockeyen, maar ook door 'diepe dalen' ging en soms 'ver door de ondergrens' zakte. Uit de gesprekken met spelers kwam één woord vaak terug: het ontbrak voorheen aan duidelijkheid. Wat er van hen werd verwacht, wisten ze blijkbaar niet altijd onder coach Max Caldas. Delmee: \"Laat dat nou net een kenmerk van mij zijn: duidelijk zijn.\"  \n  \nDe strafballen, een cruciaal onderdeel, vond hij de afgelopen jaren 'Nederland-onwaardig'. Hij wil daar weer werk van gaan maken en geeft daarom specialist Tim Swaen van Bloemendaal nu een kans. Er ontbrak echter meer bij het mannenteam: totale overgave aan de topsport. Delmee (402 interlands) was zelf een winnaarstype uit een gouden generatie, die wereldkampioen werd in 1998 en in 2000 de Olympische Spelen won.  \n  \n\"Dat is iets wat in mij zit: de onvoorwaardelijke keuze voor tophockey. In hoeverre ben jij elke dag bezig om beter te worden? Ik zeg niet dat de jongens er de afgelopen jaren niet alles voor hebben gelaten; ik weet dat ze fitter dan ooit waren, maar je hebt bepaalde momenten in je topsportcarrière dat je keuzes moet maken. Want het zijn de details die het verschil maken. Ik heb, denk ik, oog voor details en ben op de hoogte van wat internationaal nodig is.\"  \n  \n\"Ik denk dat ze allemaal op het veld stonden om te winnen, maar wat is jouw drijfveer? Hoe sterk is jouw missie om het écht te willen doen? In de gloriejaren was die drive erg groot. Met types als Janssen, Brinkman, Delissen en Bovenlander, die koste wat kost ergens voor stonden. Soms zijn er tegenstrijdige belangen, die wrijven. Kom dan met je eigen mening.\"  \n  \nMondige spelers, wil hij. \"Nee, het is helemaal niet erg als het dan gaat knetteren. Als je iets wilt winnen, dan móet je een mening hebben. Dan word je missie ook duidelijk. Ik vraag ze niet om het met me eens te zijn. Dan gaan we niet vooruit.\"  \n  \nKortom, Delmee eist toewijding en keuzes van de nieuwe generatie. \"Kom je een training afdraaien of wil je beter worden?\" Keuzes als het gaat om het belang van de club versus het nationaal team, altijd een spanningsveld. Maar ook als het gaat om nevenactiviteiten. \"Dat je niet tussen twee trainingen door even gaat werken. Er is bij mij geen ruimte voor vrijblijvendheid.\"  \n  \nEric Verboom, nu nog trainer-coach van Den Bosch, wordt waarschijnlijk zijn assistent. Delmees grote doel ligt op de Spelen van 2024 in Parijs, in het land waar hij de afgelopen jaren het bondscoachschap combineerde met zijn baan als coach van Tilburg. Tussendoel is het WK in India in januari 2023. De eerste interlands onder zijn leiding speelt Oranje op 26 en 28 november in Rotterdam tegen wereldkampioen België. \"Dat zie ik als een nulmeting.\"","intensity":0,"negativity":0,"cluster_id":38,"similar_texts":"text725"},{"id":"36","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/25/1","title":"Bondscoach wil mondige hockeyers","text":"### Jeroen Delmee\n\nDe nieuwe bondscoach van de Nederlandse hockeyers, de 48-jarige Jeroen Delmee, heeft zich de afgelopen jaren verbaasd over de nationale ploeg. Hij zei het niet met zoveel woorden, maar tussen de regels klonk dat door tijdens zijn eerste persconferentie. In het Wagener Stadion presenteerde hij een sterk verjongde selectie: negen spelers uit de olympische ploeg van Tokio ontbreken.  \n  \n'Als buitenstaander miste ik bij het Nederlands team vaak de mening van de speler', zei de 401-voudige oud-international die als speler tweemaal olympisch goud veroverde. 'Ik vind dat spelers zich in het tophockey nooit mogen verschuilen. Ze moeten uitspreken waar ze voor staan en wat ze willen bereiken. Als je iets wil winnen, moet je een mening hebben. Zo simpel zie ik het.'  \n  \nNa het echec van de hockeymannen op de Olympische Spelen in Tokio - Nederland sneuvelde al in de kwartfinales, de slechtste prestatie sinds 1984 - is het aan Delmee om een cultuuromslag te bewerkstelligen. Meer duidelijkheid, meer ruimte voor discussie en een volledige toewijding aan de nationale ploeg zijn de mantra's waarmee de nieuwe bondscoach het gebutste blazoen van de hockeyers wil oppoetsen.\n\nOlympische Spelen\n\n'Presteren op de Olympische Spelen van Parijs in 2024 is het grote doel en een belangrijke tussenstap vormt het WK van begin 2023', lichtte Delmee toe.  \n  \nOnder zijn voorganger Max Caldas was er de afgelopen jaren louter Europees succes. Inmiddels is het alweer 21 jaar geleden dat de Nederlandse hockeyers een mondiale hoofdprijs wonnen: olympisch goud in 2000 met dank aan uitgesproken types als de huidige bondscoach en onder anderen Jacques Brinkman en Ronald Jansen.  \n  \nDelmee, die de afgelopen vier jaar bondscoach van Frankrijk was, stelde woensdag meerdere keren dat er zonder wrijving geen glans ontstaat. 'Ik wil spelers zien die opstaan als de situatie daar om vraagt en ja, dat zal af en toe zeker wrijving geven. Laat het maar knetteren, dat vind ik helemaal niet erg. Ik ga graag de discussie aan. Ik heb liever dat een speler zegt wat ie ervan vindt dan dat-ie zijn mond houdt. '  \n  \nBij zijn eerste selectie geeft Delmee eerlijk toe dat hij nog niet heeft geselecteerd op zaken als karakter, drive, mentaliteit en een sterke eigen mening. 'Daarvoor ken ik de jongens nog niet goed genoeg. Ik heb mijn selectie nu samengesteld op basis van hockeyprestaties, potentie en mijn gevoel.'  \n  \nIn de 22-koppige trainingsgroep waarmee Delmee volgende week voor het eerst op het veld staat, ontbreken maar liefst negen Tokio-gangers. Vier spelers hebben besloten hun interlandcarrière te beëindigen: Billy Bakker (32), Mink van der Weerden (32), Glenn Schuurman (30) en Roel Bovendeert (29).  \n  \nVijf andere hockeyers die deze zomer actief waren op de Olympische Spelen hebben zelf nog geen beslissing genomen over hun toekomst bij de nationale ploeg. Oranje. Het gaat om Jeroen Hertzberger, Seve van Ass, Robbert Kemperman, Sander de Wijn en Mirco Pruyser.\n\nPijnlijke besluiten\n\nDelmee heeft derhalve nog geen pijnlijke besluiten hoeven te nemen. Wel liet de bondscoach weten dat - indien het vijftal zich wel beschikbaar had gesteld - hij er 'de voorkeur aan gaf om met een frissere groep te gaan beginnen'.  \n  \nOpvallendste speler in de verjongde trainingsgroep is de 26-jarige Dennis Warmerdam van Pinoké. Vier jaar geleden werd bij de aanvaller een tumor in zijn rechterarm ontdekt waarna hij in het voorjaar van 2018 noodgedwongen zijn topsportcarrière moest beëindigen. Warmerdam genas wonderbaarlijk, maakte zijn rentree en toont inmiddels wekelijks zijn klasse bij Pinoké.  \n  \nOok de naam van de 24-jarige aanvoerder van HC Den Bosch, Imre Vos, is opmerkelijk. 'Hij is het type Marcel Balkestein', doelt Delmee op de bikkelharde verdediger die tussen 2008 en 2014 voor Nederland speelde. 'Imre schuwt de duels niet en hij kan een man uitschakelen. Ik ben benieuwd of hij de sprong naar Oranje kan maken.'  \n  \nMet tweevoudig olympisch kampioen Delmee (1996 en 2000) heeft de hockeybond een man in huis gehaald die topsport ademt. Als bondscoach maakt hij zijn debuut eind november tijdens de Pro League-wedstrijd in Rotterdam tegen olympisch kampioen België. Hij eist dat zijn spelers zich voor honderd procent committeren aan Oranje.  \n  \nDelmee: 'Ze moeten onvoorwaardelijk kiezen voor tophockey. Keuzes maken en zaken opofferen horen daarbij. Als we bijvoorbeeld tweemaal op een dag trainen ga je tussendoor niet even werken maar rusten. Het gaat om de details en uiteindelijk zijn die laatste paar procentjes beslissend om iets te winnen.'","intensity":0,"negativity":0,"cluster_id":54,"similar_texts":"text477"},{"id":"37","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/2/4","title":"Britse WK-held Hunt overleden","text":"### personalia\n\nOud-voetballer Roger Hunt is op 83-jarige leeftijd overleden. De Engelsman geldt als een van de beste spelers uit de geschiedenis van Liverpool en veroverde in 1966 met de Engelse ploeg in eigen land de wereldtitel. Hij deed op dat toernooi in alle wedstrijden van zijn land mee en maakte drie doelpunten. Zo besliste Hunt met twee goals het laatste groepsduel met Frankrijk (2-0). Met 285 doelpunten in 492 wedstrijden staat Hunt tweede op de topscorerslijst aller tijden van de Engelse topclub. In 1992 werd hij gepasseerd door Ian Rush.","intensity":0,"negativity":0,"cluster_id":58,"similar_texts":"text71"},{"id":"38","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/4","title":"Buitenlandse fans niet welkom bij Winterspelen 2022","text":"In navolging van de Zomerspelen in Tokio zijn ook bij de Winterspelen van Peking geen buitenlandse toeschouwers welkom. Sportfans uit China mogen volgens het Internationaal Olympisch Comité de wedstrijden wel bezoeken, maar verdere details ontbreken nog. Ook over de kaartverkoop is nog niets bekend. Alle olympische atleten zullen tijdens de Winterspelen in een speciale 'bubbel' verkeren tot ze China weer verlaten. De Winterspelen zijn van 4 tot en met 20 februari 2022.","intensity":0,"negativity":0,"cluster_id":6,"similar_texts":"text169"},{"id":"39","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/daniel-craig-de-blonde-bond-die-bloedde-en-huilde-a4059941#20210929-79830-204","title":"Daniel Craig: de blonde Bond die bloedde en huilde","text":"Achtergrond | James Bond Met de 25ste James Bond-film ‘No Time to Die’ is er ook een einde gekomen aan het tijdperk Daniel Craig. Wat betekende hij voor de franchise over de gentlemansuperspion?,‘Ik dacht, ik kan altijd nog zeggen dat ik het script niet goed vond”, memoreert acteur Daniel Craig in de documentaire Being James Bond – The Daniel Craig Story (te zien op Apple TV). Het is ergens in 2005 en hij heeft zojuist een screentest gedaan voor producenten Barbara Broccoli en haar halfbroer Michael Wilson, die op zoek zijn naar een nieuwe hoofdrolspeler voor hun James Bond-franchise, niet alleen een van de langstlopende, maar ook een van de meest geliefde filmseries die er is.\n\nHet duo was overtuigd. Ze hadden al 200 andere acteurs voorbij zien komen. Maar dit was ’m. De nieuwe James Bond. Barbara Broccoli (1960) is de dochter van een van de oorspronkelijke Bond-producenten, Albert R. ‘Cubby’ Broccoli, en ongeveer zo oud als de serie zelf. Het herkennen van een goede Bond moet haar met de paplepel ingegoten zijn en zij vond Craig „een van de meest charismatische personen die ik ooit op het witte doek heb gezien”.\n\nSpecial James BondDeze week verschijnt No Time to Die, de 25ste James Bond-film en de laatste met Daniel Craig als 007.\n\nAchtergrond Wat betekende de acteur Daniel Craig voor de James Bond-franchise?\n\nColumn Coen van Zwol Regisseur Roger Michell zag de ‘leading man’ in Daniel Craig\n\nInterview Daniel Craig: ‘Het plannetje is bijna helemaal uitgekomen’\n\nAchtergrond Bondfan Robbert Blokland verklaart zijn liefde voor 007\n\nRecensie ‘No Time To Die’ is bij vlagen regelrecht saai\n\nSinds 1962 zijn er 24 officiële films over de gentlemansuperspion gemaakt, en maar liefst vijf andere acteurs kropen in zijn eeuwig jonge huid sinds Sean Connery in Dr. No de eerste Bond was. Daniel Craig (1968) is de meest recente. Met hem kreeg de serie een ‘reboot’. Zijn eerste film Casino Royale (2006) was het eerste boek dat Ian Flemming over zijn geheim agent schreef. En nu is de 25ste Bond-film No Time to Die die vanaf deze week na een eindeloos pandemisch uitstellen in de bioscopen komt, tevens zijn afscheid van een personage dat in de afgelopen vijftien jaar en vijf films zo’n beetje alles deed wat voor Bond ondenkbaar was. Hij kreeg een backstory mee. Hij bloedde, zweette en huilde. En hij werd verliefd. Dat was voor zijn machovoorgangers al helemaal onvoorstelbaar. Die sleepten hun Bond-girls als trofeeën mee naar hun hol.\n\nMaar goed. Hij vond het script dus wél goed. En toen alles eenmaal in kannen en kruiken was, kocht hij een fles wodka en een cocktailshaker en ging thuis wodka-martini’s mixen. Had vervolgens een legendarische kater van drie dagen. Dat was overigens niet de enige voorbereiding op zijn rol. Want toen moest de voormalige theateracteur nog aan zijn fysieke training beginnen. De tengere acteur die vooral bekend was van meer artistieke films als het Oscargenomineerde kostuumdrama Elizabeth (1998), de neo-noir Road to Perdition (2002) en twee films met de vorige week overleden Britse regisseur Roger Michell – The Mother (2003) en Enduring Love (2004) – had nog wat spierballen nodig die het geloofwaardig zouden maken dat hij iemand met z’n blote handen in een piepklein wasbakje kon verzuipen. Want dat was hoe hij in de opening van Casino Royale werd geïntroduceerd. Een scène waarin hij overigens opmerkelijk op ‘Rebel Without a Cause’ James Dean lijkt.\n\nInternetstorm\n\nCraig had het in de casting moeten opnemen tegen acteurs als Colin Farrell, Hugh Jackman en Clive Owen. Althans in de ogen van de publieke opinie. Want er mogen achter de schermen dan wel screentests plaatsvinden en naar verrassende opvolgers worden gezocht, elke fan heeft niet alleen een geliefde Bond, maar ook een favoriete opvolger. En Craig, de blonde Bond, overtuigde niet meteen. Hij kreeg een internetshitstorm over zich heen. En de Engelse tabloid The Mirror doopte hem met veel Brits woordspelerig gevoel voor pathos James Bland (‘saai’).\n\nDe rest is – vijf films later – zoals ze zeggen geschiedenis. Langzaam veroverde hij harten. „Ik kan me na Daniel geen Bond voorstellen”, aldus Barbara Broccoli in docu Being James Bond. Hijzelf trouwens ook niet. Zei hij vijf jaar geleden nog liever zijn polsen door te snijden dan nog een keer Bond te spelen, inmiddels circuleert zijn emotionele afscheidsspeech op de laatste draaidag online. Geeft Broccoli daarmee toe wat we inmiddels allemaal in de gaten hebben? Craig is de ultieme Bond. Hij is niet alleen maar charme (Sean Connery) of ironie (Roger Moore) of dat allebei (Pierce Brosnan), maar hij maakte van Bond een mens, zowel classy als complex. Of anticipeert ze met die uitspraak op het einde van de reeks? Superhelden zijn tegenwoordig overal en de schaduwwereld van geheime diensten heeft zijn nachtglans verloren.\n\nBovendien heeft de film door Covid-19 bijna anderhalf jaar op de plank gelegen. De pandemie heeft de wereldwijde filmindustrie voorgoed veranderd. En No Time to Die is zonder twijfel de film die daar het meest onder te lijden heeft gehad. Want de mystiek rondom de casting en de productie en het circus rondom de uitbreng van een nieuwe Bond zijn misschien nog wel meer spektakel dan de films zelf.\n\nFeministische touch\n\nAan de andere kant: elke Bond weerspiegelt z’n tijd. Craigs Bond voegde een feministische touch aan de serie toe. Zijn carrière als Bond loopt parallel aan de #MeToo-beweging. Dat de Bond-films in de afgelopen vijftien jaar steeds psychologischer zijn geworden, en Bond steeds kwetsbaarder, dat wordt allemaal beschouwd als de input van Craig. MI6-baas M werd in de gestalte van Judi Dench een moederfiguur, die haar favoriete ongeleide projectiel van een zoon verwijt dat hij misogyn en seksistisch is, een dinosauriër uit een tijd van een andere wereldorde. De relatie tussen haar en Bond werd een modern Oedipus-verhaal.\n\nCraig staat er niet alleen om bekend met een stofkam door het scenario te gaan, maar er ook voor te hebben gezorgd dat zijn vijf films meer een geheel vormen, met doorlopende verhaallijnen. En hij was het die eind 2019 Fleabag-actrice en -schrijver Phoebe Waller-Bridge aantrok om het toen al voltooide script wat meer ‘edge’ te geven. Ze werd daarmee na Johanna Harwood, die het script schreef voor Dr. No en meewerkte aan dat van From Russia with Love en Goldfinger, pas de tweede vrouwelijke scenarist die haar kijk op het klassieke personage mocht geven. En hoewel Barbara Broccoli het heftig ontkent – er moeten meer rollen voor vrouwen komen, we moeten geen mannelijke personages in vrouwen veranderen – staat daarmee de deur op een kier voor wat velen hopen: een vrouwelijke Bond. En waarom niet gespeeld door Waller-Bridge zelf?\n\nWie wordt de nieuwe Bond?\n\nAls het aan de fans ligt komen er minstens tien verschillende nieuwe 007’s bij, maar de erven-Broccoli houden de kaken stevig op elkaar over wie volgens hen de nieuwe Bond moet zijn. „Je kunt maar op één persoon tegelijkertijd verliefd zijn”, aldus producent Barbara Broccoli tegen het Britse filmblad Total Film. Eerst kijken hoe het met No Time to Die gaat aan de kassa. En afscheid nemen van Daniel Craig.\n\nAl maak je niemand wijs dat er achter de schermen niet al lijstjes circuleren. Als er tussen nu en vijf jaar een nieuwe Bondfilm moet zijn, dan zijn de brainstorms natuurlijk al lang aan de gang. Bond hoeft niet langer wit te zijn, en niet Brits, maar een vrouwelijke Bond zag Broccoli ook niet zitten. Je moet geen mannelijke personages in vrouwen veranderen, zei ze. Verder is alles mogelijk.\n\nAangezien Bond voorlopig nog wel zo Brits is als een kopje thee, wordt er gewed. En dus zijn de bookmakers voorlopig de beste graadmeter. De lijst wordt al geruime tijd aangevoerd door Tom Hardy, bekend uit Mad Max en Christopher Nolans Inception en Dunkirk. Hardy is een broeierig acteur, in wie van alles woelt. Ideaal als Bond een nog complexer personage wordt dan bij Craig. Zijn punten stegen alleen nog maar nadat Pierce Brosnan afgelopen zomer tegen People Magazine had gezegd Hardy wel geschikt te vinden. Evenals Idris Elba trouwens, wiens naam in 2014 al voorkwam in een gelekte e-mail van Sony-baas Amy Pascal, die keurig alles ontkent.\n\nNa het succes van het romantische kostuumdrama Bridgerton, waarin acteurs van kleur een rol krijgen in een (fictieve) Engelse geschiedenis, staat ook Regé-Jean Page hoog op het favorietenlijstje. Gezien het seksueel vooruitstrevende karakter van Bridgerton, zou je verwachten dat met Page de ironie en de erotiek op een nieuwe manier in Bond kunnen terugkeren. En Barbara Broccoli kan zeggen wat ze wil, ook actrice Lashana Lynch, die in No Time to Die de nieuwe 00-agent Nomi speelt (Bond is immers officieel met pensioen) voert de geruchtenmachine aan. Bron: een mogelijke spoiler in een van de trailers. En dat zou natuurlijk de beste stunt zijn. Niet Bond wordt een vrouw. Maar de nieuwe 007.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":0,"cluster_id":25,"similar_texts":"text781"},{"id":"40","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/39/1","title":"De vrouw achter de man","text":"### Film - Profiel - Barbara Broccoli\n\nWie na Daniel Craig de nieuwe James Bond gaat worden, weet nog niemand. Maar één ding is zeker: het wordt geen vrouw. Nooit. Producer Barbara Broccoli (61) was er duidelijk over, in een interview met vaktijdschrift Variety. James Bond is een man, zei ze. 'Ik denk dat we nieuwe, sterke personages moeten creëren voor vrouwen. Een mannelijk personage vrouwelijk maken, dat interesseert me niet. Ik denk dat vrouwen veel interessanter zijn dan dat.'  \n  \nVoor de duidelijkheid: Broccoli beslist daarover, haar wil is wet. Zij is de sterke vrouw achter 007. Samen met haar halfbroer Michael G. Wilson (79) heeft ze sinds 1995 de Bond-franchise in handen. Dat betekent dat zij de casting bepalen, de regisseur kiezen en zeggenschap hebben over elke verhaallijn, elke dialoog, elke advertentie en elke stunt. 'We zijn de hoeders van het personage. We nemen die taak uiterst serieus.' Hierdoor zijn ze de machtigste producers in Hollywood.  \n  \nBroccoli en haar halfbroer hebben een unieke positie. Andere grote 'merken' als Harry Potter, Star Wars en superhelden zijn in handen van grote studio's. Maar Broccoli en Wilson namen de langstlopende en een van de lucratiefste franchises over van hun (stief)vader, Albert R. Broccoli, die de Bond-films al vanaf het allereerste begin produceerde. En ze wisten de rechten in handen te houden.  \n  \nDankzij die vader groeide Broccoli op in het Bond-universum. Ze dacht tot ze een jaar of 7 was dat James Bond werkelijk bestond, zo vertelt ze graag in schaarse, langere interviews. 'Iedereen had het thuis altijd over hem. 'Bond komt', of 'Waar is Bond?'. Hij was als een familielid dat elk moment kon komen binnenlopen.' Een van haar eerste herinneringen is hoe ze ziek werd op de set van You Only Live Twice (1967), op een afgelegen Japans eiland, en de persoonlijke dokter van Sean Connery te hulp schoot. Na haar studie film en televisie in Los Angeles assisteerde ze op de sets van Octopussy (1983), A View to a Kill (1985) en Licence to Kill (1989). Ze maakte dus vlieguren op die omvangrijke sets én heeft door haar jeugd ook een encyclopedische kennis over het personage en de verschillende manieren waarop hij is neergezet.  \n  \nIn The New York Times vertelde Wilson dat hij de softie is van de twee, en Broccoli degene voor wie iedereen doodsbang is. Nee zeggen is geen optie, merkte ook Daniel Craig, nadat hij tijdens een perstour van Spectre had gezegd dat hij nog liever zijn polsen zou doorsnijden dan nog een keer James Bond spelen. Waarom hij van gedachten is veranderd? 'Barbara is een keiharde onderhandelaar', zegt hij daarover lachend in de documentaire Being James Bond (2021).  \n  \nHet was Broccoli die Craig per se als hoofdrolspeler wilde na Pierce Brosnan. Een controversiële keuze destijds: niet zo bekend, niet zo gladjes en vooral heel blond. Ondanks kritiek van pers en fans bleef ze achter haar beslissing staan - en kreeg later gelijk.  \n  \nVraag het insiders en ze zeggen dat Wilson zich voornamelijk bezighoudt met de details van de geheimagent-kant van het personage en Broccoli zich vooral bekommert om de emotionele verhaallijn en de maatschappelijke relevantie. Precies op dat laatste gebied is er sinds Craig nogal wat veranderd.  \n  \nNog voor #MeToo begon Bond al voorzichtig te veranderen. Bond is niet meer de man die meisjes op de billen slaat en wegstuurt met de woorden 'mannenpraat'. Volgens Charlie Higson, de schrijver van de Young Bond-boeken, kwam er met Daniel Craig een 'woke 007, die zorgzaam is, huilt, en met een pak aan onder de douche stapt om een vrouw te troosten'. Bond, zo verklapte Craig, zal in No Time to Die vaker naakt zijn dan zijn vrouwelijke tegenspelers.  \n  \nJe kunt niet anders dan daar de hand van Broccoli in zien. 'Ik ben absoluut een feminist', zei ze in 2015 al in The New York Times. 'De vrouwen in de voorafgaande films zijn al veel interessanter en complexer dan ze waren. Bond is ook veranderd, in de manier waarop hij met ze omgaat.'  \n  \nToch is 'woke' wel een heel sterke benaming voor de geheim agent. Het knappe van Broccoli is juist dat ze in de afgelopen vijf films Bond heel voorzichtig een nieuwe kant op heeft gestuurd. Het begon met wat plaagstootjes. In 1995 noemde Judi Dench, de eerste vrouw die M. speelde, Bond in GoldenEye al een 'seksistische misogyne dinosaurus, een relikwie uit de koude oorlog'. De 'Bondmeisjes' kregen steeds meer persoonlijkheid. In No Time to Die bijvoorbeeld is er Nomi, een MI6-agent van kleur. Actrice Lashana Lynch werkte nauw samen met scenarist Phoebe Waller-Bridge (Fleabag), die bekendstaat om haar eigenzinnige vrouwelijke personages, om haar gelaagdheid te geven en herkenbaar te maken.  \n  \nMet haar scherpe gevoel voor de tijdgeest heeft Broccoli de afgelopen 25 jaar bijna ongemerkt het schijnbaar onmogelijke gedaan: een geliefd fossiel herkenbaar houden én relevant maken voor een jong publiek.\n\nRECHTEN\n\nToen Barbara's vader, Albert R. Broccoli, de boekenserie van Ian Fleming wilde verfilmen, lagen de rechten bij de Canadees Harry Saltzman. De eerste Bond-film Dr. No produceerden ze samen. Na de tweede werden Broccoli's ambities groter: het moest duurder, exotischer en spectaculairder. Saltzman moest zijn rechten uiteindelijk verkopen door financiële problemen met andere projecten; voor Broccoli stond Bond altijd op 1.","intensity":0,"negativity":0,"cluster_id":25,"similar_texts":"text244"},{"id":"41","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/38/1","title":"De wonderlijke weg van nietig FC Sheriff","text":"### Hoe een selectie van twaalf miljoen euro kon winnen bij Real\n\nAlsof de piepjonge sheriff van dienst zijn revolver trok om 's werelds meest beruchte dief staande te houden. FC Sheriff hield de Madrileense club lange tijd onder vuur, loste zelfs wat waarschuwingsschoten en haalde in de slotfase definitief de trekker over.  \n  \nSlechts twaalf miljoen euro is de selectie van FC Sheriff, 180ste op de FIFA-ranking, waard. Maar het bleek in Madrid niets uit te maken. Onbevangen zorgde de Moldavische topclub voor waarschijnlijk het grootste wonder in de Champions League-historie, door dertienvoudig winnaar Real Madrid in het hol van de leeuw te verslaan. Het prijskaartje van de selectie van de Koninklijke? Een kleine achthonderd miljoen euro.  \n  \nDe geboortekaartjes van FC Sheriff waren nog niet eens verstuurd toen het grootste clubtoernooi ter wereld haar levenslicht zag. Pas in 1996 debuteerde de club, toen nog FC Tiras Tiraspol genaamd, in het Moldavische voetbal. Vanuit het derde niveau belandde Sheriff in 1998 in de Moldavische eredivisie. Sindsdien staat er geen maat op de prijzenpakkers uit de niet-erkende afgescheiden staat Transnistrië. Alleen deze eeuw al kroonde FC Sheriff zich negentien keer tot de beste club van het land en won het negen keer de beker.\n\nWortels\n\nHoewel de wortels van FC Sheriff in één van de armste gebieden in Europa liggen, bulkt de Moldavische topclub van het geld. Voormalig politieagent Viktor Gusan profiteerde in de jaren 90 van een economische crisis in de regio en heeft sindsdien de touwtjes in handen. Gusan maakte van FC Sheriff zijn speeltje, maar heeft niet alleen een voetbalclub in zijn bezit. Het communistische Transnistrië, dat grenscontrole en een eigen leger heeft, maakt namelijk ook gebruik van zijn Sheriff-auto's, Sheriff-broodfabriek en Sheriff-telefoonnetwerk.  \n  \nFC Sheriff nam weliswaar vier keer deel aan de Europa League, maar op een gedroomd Champions League-ticket moest het wachten tot dit seizoen. In de play-offs werd Dinamo Zagreb verslagen en een plek in het voetbalwalhalla afgedwongen.  \n  \nHet leidde niet overal in het land tot euforie. ,,Ik zie niet veel reden om er blij mee te zijn\", vertelde sportjournalist Cristian Jardan na de plaatsing tegen persbureau AFP. ,,Het team vertegenwoordigt een separatistische enclave waar corruptie en smokkel de boventoon voeren. Daarmee wordt de Republiek Moldavië hard geraakt.\"  \n  \nHet was Sébastien Thill die de achterban liet ontploffen, door de winnende treffer achter topkeeper Thibaut Courtois te schieten. Juist de 27-jarige Luxemburger staat perfect symbool voor het nietige Sheriff: al van jongs af aan droomde hij van het spelen in de Champions League. Hij liet zelfs een tatoeage op zijn kuit zetten van zichzelf, waarop te zien was dat hij fantaseerde over de Champions League. Dromen komen uit, zo bleek in Madrid. Met zes punten uit twee duels (eerder werd Sjachtar Donetsk al met 2-0 verslagen), is FC Sheriff bovendien voorlopig nog niet uitgedroomd.","intensity":1,"negativity":1,"cluster_id":11,"similar_texts":"text167"},{"id":"42","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=43c66ffe885fa3ae0406#/pages/32","title":"Doelman achtervolgd door bidonbeelden","text":"Doelman achtervolgd door bidonbeelden\n\n2018: Mark Flekken staat met zijn rug naar het spel.\n\nAMSTERDAM Iedere doelman maakt in zijn carrière wel eens een moment mee dat hem blijft achtervolgen. Dat geldt ook voor Mark Flekken. In dienst van MSV Duisburg let hij in februari 2018 niet goed op tijdens de competitiewedstrijd tegen FC Ingolstadt in de Tweede Bundesliga. De toen 24-jarige Flekken drinkt met zijn rug naar het veld rustig uit een bidon, maar heeft niet door dat tegenstander Stefan Kutschke voor zijn doel verschijnt. De spits kan daardoor rustig scoren.\n\nDe beelden gaan de wereld over. Flekken: „Het is natuurlijk niet de bekendheid waar je naar streeft. Of ik het vervelend vond? Misschien alleen in het begin, toen het er iedere keer over ging. Maar als ik er nu op terugkijk, dan is het ook iets geweest waarmee een gedeelte van mijn karakter is gevormd. De beelden zullen altijd wel een keer terugkomen en nooit meer verdwijnen, maar zolang ik er mee kan leven is het goed.” \n\nHet moment heeft bovendien geen verstrekkende gevolgen voor Flekken. Duisburg wint, mede omdat hij een strafschop stopt van diezelfde Kutschke, met 2-1. „Het maakte het makkelijker voor mij dat we die wedstrijd wonnen. Life goes on”, aldus de doelman, die twee jaar eerder in 2016 ook op een positieve manier de wereld overgaat. Flekken scoort als doelman van Duisburg namelijk fenomenaal met de hak.","intensity":0,"negativity":0,"cluster_id":46,"similar_texts":"text34"},{"id":"43","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=8810629a16b52b86badf#/pages/28","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO\n\nBSR AGENCY","intensity":0,"negativity":0,"cluster_id":31,"similar_texts":"text369"},{"id":"44","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/1/1","title":"Door met de oude coalitie? D66 mag het zeggen","text":"Zes maanden van eindeloze gesprekken hebben de kabinetsformatie met een grote cirkel teruggebracht waar die begonnen is. Onder hoge druk is er opeens een optie in beeld die eerder ondenkbaar was: een doorstart van de huidige coalitie van VVD, D66, CDA en ChristenUnie. Of daarover onderhandelingen starten, hangt af van D66.  \n  \nMet een grote greep heeft informateur Johan Remkes de doorbraak geforceerd waarop het al zo lang wachten is in de kabinetsformatie. Hij heeft het dreigende scenario van nieuwe verkiezingen gevaarlijk dicht boven de onderhandelingstafel laten zwaaien.  \n  \nPartijen hebben een ultimatum gekregen: woensdag moest de wending komen. De informateur streepte weg en duwde door. Totdat het punt bereikt werd waarop VVD-leider Mark Rutte en D66-leider Sigrid Kaag hun langverwachte politieke confrontatie moesten aangaan: welke partij gaat een concessie doen, als ze beiden iets anders willen?  \n  \nVandaag is het beslissende moment in de formatie. Om half een komen ze weer bij elkaar. D66-leider Sigrid Kaag zal dan bekendmaken of haar fractie en partij kunnen instemmen met een voorstel dat informateur Remkes heeft gedaan.  \n  \nDe inhoud ervan is nog niet officieel bekend maar in Den Haag wordt er allerwegen van uitgegaan dat het voorstel inhoudt: onderzoek een kabinet van precies de vier partijen die nu ook al de coalitie vormen van Rutte-III. De D66-fractie was gisteravond laat nog in intern beraad bijeen. Kaag zegt dat er gisteren bij de informateur 'stevige en goede gesprekken' zijn gevoerd. VVD en CDA hebben al een besluit genomen.  \n  \nVooral voor D66-leider Sigrid Kaag staat bij deze ultieme reddingspoging om de formatie vlot te trekken veel op het spel. Zij zette in op een breed progressief kabinet met links, dat door zijn samenstelling alleen al een ander soort beleid kon voeren dat volgens D66 nodig is voor de grote kwesties die het land verdelen.  \n  \nDe VVD hoopt al sinds het begin van de verkiezingen op een doorstart van de huidige coalitie, net als het CDA. Niets wijst erop dat VVD en CDA daarin willen bewegen. Kaag heeft op haar beurt wel een concessie aangeboden, door zondag in een lezing de deur weer op een kier te zetten voor de ChristenUnie. D66 heeft niet langer een blokkade op die partij. Kaag wilde bewust als eerste een handreiking doen. \"Al zijn er geen garanties op een uitkomst, Nederland snakt nu naar een doorbraak.\"  \n  \nEen doorstart van de huidige coalitie van VVD, CDA, D66 en ChristenUnie is in beeld gekomen omdat andere mogelijkheden onbegaanbaar blijken te zijn. Voor een minderheidskabinet is te weinig steun, is maandag al duidelijk geworden. Informateur Remkes probeerde nog een bijzondere uitweg van een 'extraparlementair kabinet', maar ook dat blijkt niet levensvatbaar te zijn.  \n  \nEr zijn te weinig partijen die dat experiment zien zitten, is gisteren duidelijk geworden na gesprekken met negen partijen. Alleen de ChristenUnie was bereid voor zo'n experiment met VVD, CDA en D66 in zee te gaan. Zo bleef uiteindelijk toch weer de terugvaloptie over om nog één keer te kijken of een meerderheidskabinet mogelijk is, van de partijen die de afgelopen jaren regeerden en waarvan de demissionaire restanten er gehavend bij liggen. Anders zijn verkiezingen het enige wat rest.  \n  \nEen andere optie die in theorie ook nog in beeld is, is dat de formatie verdergaat met zes partijen, waarbij GroenLinks en PvdA aansluiten bij VVD, D66, CDA en ChristenUnie. Zo'n zespartijenkabinet heeft de voorkeur van D66. Houdt D66 daaraan vast, dan staat het tegenover VVD en CDA.  \n  \nLaat D66 de wens los, dan zal het in ruil daarvoor veel terug willen zien aan eigen wensen voor een regeerakkoord. Over medische ethiek, voltooid leven, klimaatbeleid en diversiteit wachten dan ook opnieuw 'stevige gesprekken' in de rest van de formatie.","intensity":0,"negativity":0,"cluster_id":33,"similar_texts":"text633"},{"id":"45","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/1/1","title":"Doorstart huidige coalitie in zicht","text":"D66-leider Kaag heeft haar blokkade tegen deze variant woensdag opgeheven tijdens een gesprek met informateur Remkes. Dat melden ingewijden aan de Volkskrant. Het besluit om onderhandelingen te beginnen over de voortzetting van het huidige kabinet is nog niet definitief: de D66-fractie kon woensdagavond niet tot een besluit komen. VVD, CDA en CU wilden nog geen conclusies mededelen. Informateur Remkes verwacht dat de gesprekken donderdag om 12.30 uur worden hervat.  \n  \nTot er witte rook komt uit de fractiekamers liggen er formeel nog twee andere varianten op tafel: nieuwe verkiezingen of een zespartijenkabinet. Nieuwe verkiezingen zijn voor geen van de partijen een prettig vooruitzicht. Ook het zespartijenkabinet is niet kansrijk. Kaag liet woensdag tijdens een 'biechtstoelprocedure' met Remkes weten dat zij er óók mee kan leven als dit er niet komt.  \n  \nHet ligt voor de hand dat VVD en CDA daarna hebben aangedrongen op een doorstart van het huidige kabinet. VVD en CDA hameren er al maanden op dat zij niets zien in onderhandelingen met méér partijen dan getalsmatig nodig is voor een Kamermeerderheid. Een voortzetting van het huidige kabinet is daarentegen altijd de droom geweest van VVD en CDA.  \n  \nVolgens Rutte is er woensdagavond in de VVD-fractie 'maar één kabinetsvariant' besproken en zijn ook CDA en D66 daarover in gesprek geweest. Hij hoopt dat uiterlijk donderdag duidelijkheid komt over de start van de onderhandelingen.  \n  \nOp de avond na de verkiezingen van  \n  \n17 maart was het al de meest logische optie om de eerste onderhandelingspoging met de vier coalitiepartijen te voeren. Want in vrijwel elk land waar een zittende coalitie meer zetels haalt dan het had, wordt dat als een dikke voldoende van de kiezer beschouwd om door te gaan.  \n  \nMaar de doorbraak kwam woensdagmiddag pas, nadat alle partijleiders één voor één bij informateur Remkes moesten vertellen welke kabinetsopties zij zien zitten. Een 'extraparlementair kabinet' bleek voor de linkse partijen toch te exotisch. Zij wilden alleen meedoen in een 'volwaardig kabinet', waarna nog maar vier serieuze formatiepartijen over bleven: VVD, CDA, D66 en ChristenUnie.  \n  \nIn aanwezigheid van negen partijleiders stelde Remkes dat er bij Kaag geen blokkade meer zit op de CU. Zodoende behoort volgens hem ook een gesprek over een doorstart van het huidige kabinet tot de mogelijkheden. Kaag zou dat volgens enkele aanwezigen bevestigd hebben. Op zondag lieten haar woordvoerders dezelfde boodschap doorschemeren.  \n  \nErg van harte zullen de vervolggesprekken niet gaan. Bij een doorstart van het huidige kabinet is het enthousiasme van D66 niet groot, omdat Kaag aan haar kiezers een progressiever kabinet heeft beloofd. In het onwaarschijnlijke geval dat het toch een zespartijenkabinet wordt, zullen VVD en CDA met tegenzin bij de onderhandelingen zitten. De verhoudingen tussen de hoofdrolspelers zijn mede door de langdurige formatie sowieso verstoord. De onderhandelingen zullen donderdag beginnen onder een slecht gesternte.","intensity":0,"negativity":0,"cluster_id":33,"similar_texts":"text726"},{"id":"46","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/politiek-edith-schippers-wilde-in-2014-mark-rutte-opvolgen-als-premier-a4060053#20210929-79830-102","title":"Edith Schippers wilde in 2014 Mark Rutte opvolgen als premier ","text":"Politiek In het onlangs verschenen  boek Schaduwleiders, rollen en invloeden van ‘tweede mannen’ vertelt Edith Schippers voor het eerst over haar ambitie. ,Als Mark Rutte in 2014 voor een hoge EU-post naar Brussel was vertrokken, had Edith Schippers, toenmalig minister voor Volksgezondheid, hem opgevolgd als premier. Dat zegt ze in het boek Schaduwleiders, rollen en invloeden van ‘tweede mannen’ in de politiek, van NRC-redacteur Kees Versteegh, dat onlangs verscheen. Nederland zou daarmee voor het eerst een vrouwelijke minister-president hebben gekregen. „Ik ga dan echt niet bescheiden zitten doen”, zegt Schippers in het boek. „Je voelt dan toch een bepaalde verantwoordelijkheid als het land in de moeilijkheden zit.” Het is voor het eerst dat Schippers haar ambities van destijds om Rutte op te volgen als premier onder woorden brengt . In 2014 werd er in kleine kring gespeculeerd over Ruttes komst naar Brussel als voorzitter van de Europese Raad als opvolger van de Belg Herman van Rompuy. Diederik Samsom, die destijds PvdA-leider en coalitiegenoot van de VVD was, bevestigt dat Schippers klaar stond om Rutte op te volgen als premier. Hij zegt in hetzelfde boek: „Het was allemaal volstrekt theoretisch, want Mark Rutte wilde helemaal niet naar Brussel. Maar als hij toch zou zijn gegaan, was er geen twijfel over de opvolging: dat was Edith. Zij stond klaar als tweede vrouw, overigens tot ons afgrijzen. Het kabinet was dan flink van kleur verschoten. Edith is veel rechtser dan Mark.” Terugkeer naar de politiekSchippers is vaak getipt als opvolger van Rutte, onder meer door prominente partijgenoten als Frits Bolkestein, Hans Wiegel en Neelie Kroes. In het boek houdt ze nog steeds de deur op een kier. Schippers vertrok in 2017 uit de politiek om later president-directeur van DSM-Nederland te worden. Schippers zegt over een eventuele terugkeer naar de landelijke politiek: „Pas als Mark weg wil, komt de vraag over zijn opvolging aan de orde. En als die aan de orde komt, sluit ik die opvolging door mezelf niet uit.” Ze noemt terugkeer echter „niet waarschijnlijk”. Mark Rutte is in het boek complimenteus over de vrouw waarmee hij vanaf 2006 zeer nauw samenwerkte maar met wie hij ook vaak hard botste. Hij bewondert „haar vasthoudendheid”, zegt hij. „Als Edith iets wil, krijgt ze het voor elkaar. En dit combineert ze met enorme mensenkennis en een groot en warm hart. Altijd oog voor de ander en geïnteresseerd. Ik heb altijd opgekeken naar haar hoe ze deze twee eigenschappen combineerde. Elk team waarin zij werkte droeg Edith op handen. Uniek.”\n\nLees ook deze bewerking van een hoofdstuk uit Schaduwleiders. Rollen en invloeden van ‘tweede mannen’ in de politiek van NRC-redacteur Kees Versteegh: Edith Schippers’ bijdrage aan de onontkoombaarheid van Mark Rutte\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":1,"cluster_id":27,"similar_texts":"text259"},{"id":"47","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/edith-schippers-bijdrage-aan-de-onontkoombaarheid-van-mark-rutte-a4060033#20210929-79830-110","title":"Edith Schippers’ bijdrage aan de onontkoombaarheid van Mark Rutte","text":"Schaduwleiders Niemand kan om Mark Rutte heen. Vijftien jaar geleden legde zijn toenmalige rechterhand Edith Schippers de basis voor zijn onvermijdelijkheid. Hun omgeving zag een ‘bijzonder duo’.,Als er in maart 2006 plots een vacature ontstaat aan de top van de VVD weet Edith Schippers meteen wie ze moet bellen. En dat is niet Mark Rutte. Schippers, op dat moment zorgspecialist en prominent lid van de Tweede Kamerfractie van de VVD, heeft vernomen dat Rutte (39), de ambitieuze staatssecretaris van Onderwijs in het tweede kabinet-Balkenende, VVD-leider Jozias van Aartsen wil opvolgen. De laatste heeft er de brui aan gegeven na tegenvallende gemeenteraadsverkiezingen van die maand. En Van Aartsen vindt dat Rutte hem moet opvolgen.\n\nDit is een bewerking van een hoofdstuk uit Schaduwleiders. Rollen en invloeden van ‘tweede mannen’ in de politiek van NRC-redacteur Kees Versteegh. Het bevat portretten van duo’s als Ruud Lubbers en Jan de Koning, Diederik Samsom en Jeroen Dijsselbloem, en Mark Rutte en Edith Schippers.\n\nMaar Schippers, die in deze periode wordt gekozen tot vicevoorzitter van de fractie, weet een betere kandidaat: Henk Kamp, op dat moment minister van Defensie, en eerder uitgesproken woordvoerder migratie en asielbeleid. Hij heeft hierover hetzelfde soort restrictieve opvattingen als Schippers. Beiden voelen zich geïnspireerd door het gedachtengoed van Frits Bolkestein. Schippers polst Kamp voor het partijleiderschap, „maar die wilde niet”, vertelt ze in Schaduwleiders, rollen en invloeden van ‘tweede mannen’ in de politiek, het boek dat eind vorige week verscheen.\n\nNa de weigering van Kamp denkt Mark Rutte snel door te kunnen stomen naar de top. Schippers en een paar andere prominente fractieleden snijden hem echter de pas af. Rutte moet wachten op de lijsttrekkersverkiezing in mei 2006. Hij wint die interne verkiezingen nipt van zijn concurrent, Rita Verdonk.\n\nIn de eerste jaren van het tijdperk-Rutte (2006-2009) strompelt de partij van incident naar incident. Verdonk blijft intern en extern stoken tegen Rutte, die ze „niet echt rechts” vindt. Er zijn ook ongelukkige optredens van de VVD-leider zelf. Zijn pleidooi voor meer aandacht voor duurzaamheid en innovatie (‘Groen Rechts’) in augustus 2008 zorgt voor een opstand in de partijgelederen.\n\nDeplorabele staat\n\nNaast de stuntelende Rutte groeit Edith Schippers uit tot machtsfactor. Als Rutte de wekelijkse fractievergadering op dinsdag voortijdig moet verlaten voor overleg met de Eerste Kamerfractie storten veel fractieleden bij de vicevoorzitter hun hart uit over de deplorabele staat van de partij. Schippers concludeert dat het zo niet langer gaat en wil dat Rutte de populaire, maar stokerige Verdonk de wacht aanzegt. Rutte aarzelt, schuift de beslissing steeds voor zich uit en is bang is voor een breuk in de partij. Als Rutte Verdonk tijdens een fractievergadering op 13 september 2007 toch wegstuurt, is dat mede op instigatie van zijn nummer twee, zegt Rutte. „Edith gaf me daarbij het laatste duwtje.”\n\nFractiegenoten beschouwen de gebeurtenissen van destijds als hét voorbeeld van „hoe goed het duo van Mark en Edith functioneerde”, zegt bijvoorbeeld toenmalig fractielid Paul de Krom. „Mark was de voorzitter, het boegbeeld naar buiten, de verbinder. Edith was degene die binnenin de controle hield en erop lette dat het gedachtengoed goed zichtbaar bleef.”\n\nLees ook dit artikel: De methode-Rutte: zonder ideologie heb je weinig te verliezen\n\nNa het wegsturen van Verdonk in 2007 dringt Schippers, samen met andere partijprominenten, er bij Rutte op aan meer aandacht te gaan geven aan klassiek-liberale uitgangspunten: een streng begrotingsbeleid, meer politie en een restrictief migratiebeleid. Eigen prioriteiten van Rutte, zoals aandacht voor innovatie en duurzaamheid, passen daar volgens haar niet bij. Opnieuw geeft Rutte zijn rechterhand van destijds krediet. „Edith zei tegen mij: ‘Het is prima als je de economie op gang wilt helpen door de innovatiekracht van Nederland te versterken – mijn groene agenda – maar als je zo slecht in de peilingen staat, heb je het recht niet met de kiezers het gesprek over die groene agenda te voeren. Je moet eerst die kiezer erkennen in zijn streven naar veiligheid, een sterke economie en streng migratiebeleid.’ Edith maakte mij duidelijk dat de kiezer die drie dingen van mij nog niet had gehoord. Dat was haar kracht.”\n\nPartijgenoten zien hoe Schippers en Rutte hard botsen over de „strategische herpositionering” van de VVD, zoals de eerste dat noemt. Als de nummer twee tijdens het jaarlijkse uitje van de partijtop in augustus 2008 binnenkomt bij het Zuid-Franse vakantiehuis van VVD-prominent Ben Verwaayen valt ze met de deur in huis. „Zegt Mark dat het goed gaat? Het gaat klote!” Verwaayen vertelt hoe „Mark hard moest lachen” om dit soort „mokerslagen”. Edith had mij door, zei Rutte. „Onmiddellijk daarna kwam zijn charme en zei Mark: ‘Ik weet ook wel, Edith, dat je een beetje gelijk hebt. Maar zo erg als jij het nu voorstelt, is het toch ook weer niet?’”\n\nGroeiende waardering\n\nGaandeweg groeit Schippers’ waardering voor Rutte als iemand die temidden van tegenslag en tegenspraak altijd monter doorgaat. „Ook al is het doel nergens meer in zicht, wordt hij besmeurd en verguisd, schrijft iedereen hem af, hij geeft niet op”, zegt ze. „Zijn ego is ondergeschikt aan het resultaat.”\n\nDertien jaar later lijkt die observatie nog steeds op te gaan. Ook na het turbulente Tweede Kamerdebat van 1 april van dit jaar toen het lot van Rutte als leugenachtig politicus bezegeld leek, vocht hij zich terug. De man met wie vrijwel niemand meer wilde samenwerken, bleef de onontkoombare spil van het leven aan het Binnenhof.\n\nVVD-veteraan Henk Kamp, sinds vorige week de nieuwe demissionair minister van Defensie, zei een fles wijn te zetten op nog acht jaar Rutte als premier.\n\nSpindoctor\n\nSchippers bijdrage aan Ruttes opkomst is niet alleen politiek-strategisch van aard. Ze functioneert ook als spindoctor, zo blijkt als het vierde kabinet-Balkenende in februari 2010 is gevallen over ruzies binnen de coalitie over de missies naar Irak en Afghanistan en er Tweede Kamerverkiezingen op komst zijn.\n\nIn de verkiezingscampagne zeurt een issue door dat de VVD-kansen volgens Schippers negatief beïnvloedt: het vrijgezellenbestaan van Rutte. Talkshowhosts als Harry Mens stellen daar ongemakkelijke vragen over aan Rutte. „Ik krijg mailtjes”, zegt Mens in zijn show, „van mensen die vragen: ‘Als ie nou premier wordt, gaat-ie dan alleen in dat Catshuis wonen?’” Politieke tegenstanders lanceren een satirisch filmpje op YouTube over ‘De Sterke vrouw achter Mark’ die wekelijks de was van haar zoon komt doen. Het filmpje eindigt met een poster van de Amsterdamse oud-burgemeester Job Cohen, premierskandidaat van de PvdA: „Voor een volwassen Nederland.”\n\nMark Rutte haalt er zijn schouders over op. Als politicus wil hij over politiek praten, niet over zijn privéleven, laat staan wie er bij hem thuis op de bank wacht. „Ik had een hekel aan politici die regelmatig op televisie over hun zieleroerselen zaten te praten”, vertelt hij. „Ik dacht: Joh, zorg er nou eens voor dat de straatlantaarns op tijd aangaan en er een ziekenhuis in de buurt is. Dan geloof ik het verder wel wat je allemaal meemaakt.”\n\nSchippers dringt juist aan op actie. Ze spreekt over „schadelijke boodschappen.” „Onze politieke tegenstanders”, vertelt ze „wilden Mark neerzetten als iemand die niet voor zichzelf kon zorgen, laat staan dat hij het land kon leiden.”\n\nSamen met Ruttes medewerker Annelies Pleyte praat ze in op de partijleider. „We zeiden tegen hem: We moeten wat meer over jou persoonlijk gaan vertellen, dingen die een ander beeld van jou neerzetten. Een skiënde Mark, een Mark die van New York houdt, iemand die een spannend leven leidt, iemand waar mensen graag bij willen horen, niet iemand die in Putten bij de kachel met zijn moeder zit, een Mark bovendien die een bijzonder verleden en een bijzondere familieachtergrond heeft.”\n\nJe moet Edith niet meteen bellen na een tv-optreden van jezelf\n\nMark Rutte VVD-partijleider\n\nMet dat laatste doelde Schippers op het Indisch verleden van de familie Rutte. De eerste vrouw van Ruttes vader stierf in een Japans interneringskamp. Met zijn tweede vrouw leefde hij enkele jaren in het nieuwe Indonesië. Het levert interessant materiaal voor de media op, vindt VVD-voorlichter Nick Kouwenhoven. Die wil dat Rutte optreedt bij Love4you, een praatprogramma bij RTL4 met veel hapjes en drankjes. Kouwenhoven durft zijn suggestie echter niet met Rutte zelf te bespreken. „Ik besprak zulke dingen altijd eerst met Edith. Want Marks reactie was heel vaak: ‘Ik ga dat echt niet doen.’ Maar van Edith nam hij het aan als die vond dat hij het wel moest doen.”\n\nSchippers en Pleyte overtuigen Rutte van de noodzaak meer over zichzelf te vertellen en bereiden het optreden bij de de RTL-presentatoren Carlo Boszhard en Irene Moors samen met hem voor. Dat wordt een succes. Eind februari vertelt hij over het Indisch verleden van zijn familie, er wordt saté geserveerd. Met smakelijke anekdotes en rechtse stellingnames („de grens sluiten voor kansarme mensen. Geert Wilders heeft hier een punt”) wint hij het vertrouwen van de sceptische presentatoren. Aan het eind gaan er in de studio meer handen omhoog voor de VVD dan in het begin.\n\nMark Rutte noemt de episode met RTL als „voorbeeld waarbij Edith mij in een richting duwde die mij beviel”. Bij nader inzien vond hij zijn reserves over persoonlijke kwesties „onzin van mezelf. Want waarom vond ik Hans Wiegel zo goed in de jaren zeventig? Die liet ook wel eens iets van zichzelf zien en vertelde over zijn persoonlijk leven. Ik ging het dus nog eens bij mezelf na en zei: Ja, het is te zwart-wit gedacht dat je alleen met inhoud op televisie moet verschijnen. Ik heb, net als ieder mens, mijn eigen geschiedenis. Ik heb ouders waar ik trots op ben. Daar mag ik toch best iets over vertellen?” In de jaren erna zou Rutte meer over zichzelf gaan vertellen. Het Indisch verleden van de familie werd een evergreen in tv-shows en andere optredens.\n\nIn de maanden en jaren erna bleef Schippers haar ‘eerste man’ scherp houden. Ze stond hem bij als secondant tijdens de uiterst ingewikkelde kabinetsformatie van 2010 die hem het gedroomde premierschap bezorgde. Meer dan Rutte was ze voorstander van samenwerking met de PVV, die dat jaar 24 zetels had gewonnen.\n\nGevraagd naar het moment waarop ze het meest invloed uitoefende, noemt Schippers de grote verkiezingsdebatten zoals in 2010 en in 2012. „Als de spanning enorm opliep”, vertelt ze, „omdat er een belangrijk debat was dat in de verkiezingen doorslaggevend kon zijn, dan was mijn bijdrage het meest effectief. Juist op zo’n moment waren wij een zeer goed team en gingen een heleboel helpers aan de kant.”\n\nLees ook dit artikel: Al in de brugklas volgde Mark Rutte de politiek. Dáár wilde hij aan meedoen\n\nDe scherpe voorbereiding van de debatten met Wilders hielp Mark Rutte om uit te groeien tot dé verdediger van het politieke midden tegen de aanvallen van de PVV. Rutte zegt: „Edith had met name een goed gevoel voor de Wilders-kiezer. Er was vrij lange tijd een grote groep kiezers die zweefde tussen de VVD en PVV. Schippers wist destijds zeer goed wat zij belangrijk vonden. PVV’ers willen voor alles een harde aanpak van migratie. Nou, dat wilde ik ook, maar wel op een fatsoenlijke manier, zonder de islam belachelijk te maken of een Koran-politie in te stellen, zoals de PVV wilde.”\n\nNa de debatten werd er altijd geëvalueerd. Schippers deed dat op karakteristieke wijze, vertelt Rutte. „Na een debat belden we vaak en begon ze meteen tien minpunten over mijn optreden op te sommen. Om dan aan het eind zeggen: maar het ging best redelijk hoor.” Zijn conclusie: „Je moet Edith niet meteen bellen na een tv-optreden van jezelf.”\n\n‘Ik had dat premierschap overgenomen’\n\nMark Rutte groeide als politicus en werd onontkoombaar, ook voor partijgenoten die hem wilden opvolgen. Halbe Zijlstra meldde zich maar verdween in 2018 roemloos van het toneel na een gebleken leugen. Edith Schippers, door veel partijgenoten getipt als Ruttes opvolger, stak tijdens haar ministerschap van Volksgezondheid (2010-2017) nooit haar vinger op zolang Rutte de eerste man van de VVD bleef en verder wilde. Ambities had ze echter wel. Dat bleek in het najaar van 2014 toen er werd gespeculeerd op een vertrek van Rutte naar Brussel. Schippers zegt: „Ik wist dat Mark niet naar Brussel zou gaan. Maar als dat toch was gebeurd had ik natuurlijk dat premierschap overgenomen (..). Ik ga dan echt niet bescheiden zitten doen. Je voelt dan toch een bepaalde verantwoordelijkheid.”\n\nMark Rutte bleef. Edith Schippers verliet de politiek na de verkiezingen van 2017 en ging leiding geven aan DSM Nederland. Ze bleef geregeld contact houden met de premier. Een terugkeer naar de landelijke politiek sluit ze niet uit, al noemt ze die „niet waarschijnlijk”. Haar politiek metgezel sinds 2006 oordeelt genereus over Schippers. Rutte zegt dat hij „tegen haar opkeek”, onder meer vanwege hetzelfde soort doorzettingsvermogen dat Schippers eerder bij hem ontwaarde. „Als Edith iets wil, krijgt ze het voor elkaar (..) Uniek!”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":0,"cluster_id":27,"similar_texts":"text258"},{"id":"48","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/3/1","title":"Een stoep vol verzet om een leeg restaurant","text":"### Coronapas - Reportage - Horecaverzet tegen coronapas\n\nOp de ruit van restaurant Waku Waku in Utrecht prijkt dinsdagochtend een sticker. 'Dit pand is gesloten op last van de burgemeester', staat erop. Even daarvoor hebben medewerkers van de gemeente hem onder toeziend oog van de politie opgeplakt. Ook zijn de sloten van het restaurant vervangen. Voor de deur heeft zich een groep sympathisanten verzameld.  \n  \nDe reden: Waku Waku is sinds maandagavond het centrum van het coronaverzet. Een bont gezelschap, dat zich uitstrekt van veganistisch links tot Forum-rechts, komt hier samen. Wat ze verbindt, is het wantrouwen tegen de overheid - en meer specifiek tegen de coronapas.  \n  \n'Deze ondernemer staat voor zijn principes', zegt de 54-jarige Jeff van Sprew uit Utrecht. 'Ik kom hier om mijn steun te betuigen. Ik hoop dat andere ondernemers hieruit hoop putten, dat ze ook durven op te staan tegen de coronapas. Want dit is een glijdende schaal, een hellend vlak. Ik heb geruchten gehoord dat je vanaf december ook de Albert Heijn niet meer binnenkomt zonder coronapas.'  \n  \n'Het staat me tegen dat die pas nu wordt verplicht', zegt Coco Bosma (31) uit Utrecht. 'Het is te bizar dat je een vaccin moet nemen om een restaurant binnen te komen.' Ze is bevriend met de eigenaar van Waku Waku en hier om hem te steunen.\n\nIntimiderende toon\n\nWaku Waku is een van de tientallen Nederlandse horecagelegenheden die principieel weigert de coronapas te controleren. Twee weken terug meldde het veganistische restaurant in een bericht op Facebook te staan voor 'vrijheid, inclusiviteit, diversiteit, liefde en verbinding'.  \n  \nDe coronapas, zo schreef het restaurant, 'staat haaks op deze kernwaarden. Het feit dat de overheid de horeca gebruikt om de vaccinatiegraad te verhogen is onethisch en verkeerd.' Bij Waku Waku zouden ze gasten daarom niet gaan controleren.  \n  \nDe gemeente kreeg er lucht van en ging in gesprek met de ondernemer. Die bevestigde op donderdag 23 september - twee dagen voor de invoering van de coronapas - niet te zullen meewerken. 'Er was sprake van een intimiderende toon in de richting van de aanwezige handhavers', noteerde de gemeente maandagavond in een persbericht.  \n  \nOp zaterdagavond bezochten handhavers de zaak opnieuw. Ze constateerden dat Waku Waku inderdaad geen QR-codes van gasten scande en maakten daarvan proces-verbaal op. Maandag besloot burgemeester Sharon Dijksma het restaurant te sluiten, 'conform de afgesproken lijn in het Veiligheidsberaad', aldus de gemeente.\n\nOp het schild gehesen\n\nEigenaar Floris Beukers besloot de gemeente te negeren. Ook nadat hij rond 18.30 uur het bevel tot sluiting had gekregen, bleef hij bij Waku Waku gasten ontvangen, vanzelfsprekend zonder hun coronapas te scannen.  \n  \nDaarmee werd hij door bepaalde coronasceptici razendsnel op het schild gehesen. Op sociale media verschenen in de loop van de avond oproepen om naar Utrecht te komen en hem te steunen. Enkele tientallen sympathisanten gaven daaraan gehoor.  \n  \nZo ontstond op het Vredenburg een spontane minidemonstratie met bekende kenmerken. Omroep Ongehoord Nederland filmde. Andere aanwezigen, onder wie een vrouw met een geel hesje met daarop 'Onafhankelijke pers', zonden de bijeenkomst live uit op internet. En Tinus Koops van Nederland in Opstand, die al eens een taakstraf kreeg omdat hij de vorige Utrechtse burgemeester 'een baksteen in zijn nek' wenste, sjokte er ook rond.  \n  \nZelfbenoemd vrijheidsidealist Mordechaï Krispijn van Viruswaarheid, de club van Willem Engel, leidde het protest. Hij riep de aanwezigen op te gaan zitten als de politie zou komen. Arm in arm. Tot 11 uur. 'Daarna staan we met z'n allen op, applaudisseren en lopen dan weg.'  \n  \nHij drukte de demonstranten op het hart zich niet te verzetten, 'want dat is wat ze willen. Ze filmen het en gebruiken het tegen je. Toon geen enkele vorm van weerstand. En als je denkt dat je dat niet kan, ga dan alsjeblieft naar huis. Dat verpest echt het feestje. Ik zou ze ook af en toe wel... Maar doe het niet. Blijf in liefde.'  \n  \nToen even na tienen een sliert politieauto's op de stoep aan de overkant parkeerde, gingen de demonstranten zitten. Er volgde overleg, waarna Krispijn de aanwezigen zei dat Beukers zijn zaak zelf mocht afsluiten, waarna iedereen naar huis zou gaan. En zo ging het. Rond middernacht waren de meesten weer vertrokken.\n\nMegafoon\n\nDaarmee was de sluiting van Waku Waku dus niet afgewend. Dinsdagochtend verving de gemeente de sloten. Op de deur hangt sindsdien een brief van de burgemeester. 'Om verdere toename van besmettingen te voorkomen kan ik niet accepteren dat u de voorgeschreven maatregelen negeert', staat erop.  \n  \nDat betekende niet het einde van de protesten. Vanuit de deuropening verkocht het restaurant vanaf dinsdagmiddag drankjes aan een paar honderd sympathisanten. Volgens een woordvoerder van het restaurant ging het daarbij om een 'symbolische' opening. 'De omzet valt daarmee niet compenseren, maar het is een signaal dat de eigenaren willen uitdragen: dat zij niet zullen zwichten voor dit beleid. We hopen dat hier iedere dag mensen zullen blijven komen.'  \n  \nBurgemeester Dijksma van Utrecht gaf ondertussen te kennen dat 'het restaurant dicht is en blijft'.","intensity":0,"negativity":3,"cluster_id":50,"similar_texts":"text55"},{"id":"49","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/13/1","title":"Eensgezind herdenken komt voor Molukkers nog te vroeg","text":"### Herdenking Molukkers\n\nZe waren 'pluisjes op de wind van de geschiedenis', de 12.500 Molukkers die in 1951 naar het verre moederland werden overgebracht - een land waar vrijwel geen van hen ooit was geweest. Marcus Toisuta, nu 81 jaar oud, was een van die pluisjes. Met zijn vader en zijn broertje Sias was hij overhaast uit Semarang vertrokken. 'Je gaat je moeder nooit meer zien', had zijn vader hem gezegd. Met die onthutsende mededeling had de 11-jarige het te doen.  \n  \nAan boord van het transportschip Fairsea fantaseerden hij en zijn broertje over de ontvangst die ze in Rotterdam ten deel zou vallen. Er zouden vast veel mensen op de kade staan. Misschien kwam er wel een blaasorkest. 'Maar er was niets', zegt Marcus' dochter Nathalie. 'Geen enkel ceremonieel of iets wat op een welkom leek.' In bussen werden de opvarenden overgebracht naar Westerbork en Vught, kampen waar tijdens de Duitse bezetting Joden en politieke gevangen hadden verbleven, en waar na de oorlog NSB'ers hun proces afwachtten. Dat verleden werd slechts semantisch gemaskeerd: kamp Vught heette voortaan 'woonoord Lunetten'. De beladen naam van kamp Westerbork werd vervangen door 'woonoord Schattenberg'.  \n  \n'Dat waren geen handige locaties', zegt Nathalie Toisuta - programmamaker van beroep. 'Al begrijp ik dat de Nederlandse overheid, met de nijpende woningnood van dat moment, íets moest met die twaalfduizend Molukkers. Niemand heeft op dat moment gedacht: hoe gaan we die mensen nu eens zo slecht mogelijk behandelen? Maar dat doet niets af aan het trauma van Molukkers die hun militaire rang waren kwijtgeraakt, die opeens spinazie moesten eten, en die met een mok thee in de hand - om warm te blijven - door beslagen ruiten naar de grijze buitenwereld staarden.'  \n  \nHet onthaal dat de Molukkers 70 jaar geleden werd onthouden, moest hun alsnog worden gegund, meende Toisuta. Met dat oogmerk riep zij, samen met fotograaf Ed Leatemia, het Comité Molukse Herdenking in het leven. Dat ontleent zijn bestaansrecht aan twee initiatieven: een reizende tentoonstelling in zes zeecontainers over de geschiedenis van de Molukse gemeenschap in Nederland, en een herdenking (op 7 oktober aanstaande) op de Lloydkade in Rotterdam. Daar zouden Molukkers per schip aanmeren en - anders dan hun voorzaten in 1951 - 'met eerbied, respect en dankbaarheid' worden ontvangen. Minister-president Mark Rutte zou er namens Nederland zijn spijt betuigen voor de 'kille ontvangst' van destijds. De NOS zou er live verslag van hebben gedaan.  \n  \nZou. Het Comité Molukse Herdenking heeft de bijeenkomst tot het eerste kwartaal van 2022 uitgesteld nadat er 'bij bepaalde delen van de Molukse gemeenschap' bezwaren tegen waren gerezen, en bedreigingen tegenover Toisuta zijn geuit. De bezwaren werden verwoord in een petitie (zonder duidelijk oogmerk) die door 105 Molukse organisaties werd onderschreven. Toisuta is het met die bezwaren weliswaar niet eens, maar hoopt met een uitstel van de herdenking toch 'een breder draagvlak' voor dit initiatief te creëren.  \n  \nDe vraag is of dit lukt, want het tumult legt fundamentele verschillen van inzicht bloot over de levensvatbaarheid van het Molukse onafhankelijkheidsideaal, de status van de Molukse 'regering in ballingschap', de wenselijkheid van Nederlandse excuses voor tekortkomingen in het verleden, en over de vraag hoe en door wie de Molukse herdenking zou moeten worden georganiseerd.  \n  \nOm bij het laatste te beginnen: de opstellers van de petitie verweten Toisuta dat zij zich eigenmachtig heeft opgeworpen als vertegenwoordiger van de Molukse gemeenschap. Over de reizende tentoonstelling en de choreografie van de herdenking op de Lloydkade zou zij geen contact hebben gehad met de wijkraden, stichtingsbesturen en kerkgenootschappen - en evenmin met de regering in ballingschap. Zulk solisme wordt niet op prijs gesteld in een hechte gemeenschap die, minder vleiend, ook met een 'kreeftencultuur' wordt vergeleken: de kreeft die probeert te ontsnappen, wordt door zijn soortgenoten weer de mand in getrokken. Het feit dat Toisuta op haar 18de de Molukse gemeenschap in Elst verliet, zal in 'eigen kring' niet als aanbeveling gelden.  \n  \nVoordat zij het doelwit werd van bedreigingen, reageerde Toisuta tamelijk laconiek op de kritiek. 'Op plaatselijk niveau zijn wel herdenkingen georganiseerd, maar op nationaal niveau gebeurde er niets, dus heb ik zelf maar het initiatief genomen - wel degelijk in samenspraak met meerdere Molukse organisaties. Toen daar vervolgens kritiek op kwam, heb ik gezegd: kom maar met ideeën. Vervolgens bleef het stil. Totdat die petitie werd opgesteld.'  \n  \nDe felheid van de kritiek kan niet uitsluitend door de werkwijze van Toisuta worden verklaard. Zij werd er ook van beticht het Molukse verleden vanuit 'een extern, koloniaal perspectief' te hebben belicht. Dat kon, aldus de opstellers van de petitie, worden opgemaakt uit het feit dat zij de proclamatie, in 1950, van de Republiek der Zuid-Molukken, Republik Maluku Selatan (RMS) als een 'opstand' had gekenschetst, en niet als een vorm van legitieme zelfbeschikking.  \n  \nEvenmin deelde zij de positieve waardering van veel Molukkers voor de treinkapingen en gijzelingsacties in de jaren zeventig. Ook zou ze de relatie tussen de Molukkers en de Nederlandse overheersers in de koloniale tijd als te innig hebben voorgesteld. En met de enscenering van de herdenking op 7 oktober zou ze voorbij zijn gegaan aan het trauma dat door het kille onthaal van de Molukkers in Nederland werd ingeluid. 'Alsof je de Holocaust herdenkt met een feestelijke treinrit naar Auschwitz', zegt Ramon Ahuluheluw, een van de initiatiefnemers van de petitie.  \n  \nOver de bedoelingen van Toisuta matigt hij zich geen oordeel aan. Wel over de weerslag daarvan op de Molukse gemeenschap. 'Voor ons is het onbegrijpelijk dat ze de RMS-regering niet een plaats in de herdenking heeft gegeven. Zonder de proclamatie van de RMS zouden we hier niet zijn geweest.' De Molukse regering in ballingschap heeft weliswaar weinig tastbare resultaten geboekt, en heeft daardoor veel van haar aanzien binnen de gemeenschap verloren, maar dat laat onverlet dat ze het onafhankelijkheidsstreven van de Molukkers belichaamt. En dat streven is nog altijd springlevend, zet Ahuluheluw. Zowel bij de derde en vierde generatie Molukkers in Nederland als bij de Molukkers in Indonesië.  \n  \nEr zijn ook Molukkers - al vormen ze een stille minderheid - die het onafhankelijkheidsstreven als ballast ervaren. Zij vragen zich af of de Molukkers zichzelf een dienst bewijzen door vast te houden aan een ideaal waarmee zij de realiteit in Indonesië miskennen, en waarmee zij hun integratie in de Nederlandse samenleving verhinderen. Maar deze opvattingen worden niet, of met grote terughoudendheid geventileerd.  \n  \nToisuta had gehoopt dat de Nederlandse regering de Molukse herdenking zou aangrijpen voor een gebaar. 'Ik was aangenaam verrast door de toegezegde komst van Mark Rutte, en door de gedegen voorbereiding van zijn ambtenaren, met wie we de herdenking hebben besproken.'  \n  \nRamon Ahuluheluw zit echter niet op excuses van Rutte te wachten. Sterker: hij was er bang voor. In de eerste plaats is de tijd van betekenisvolle excuses allang verstreken, zegt hij. Maar bovenal vreest hij dat de Nederlandse regering geen enkele belangstelling meer zal tonen voor de Molukse kwestie als de excuses eenmaal zijn uitgesproken. Daarvoor hoeft hij voorlopig niet beducht te zijn, al betreurt hij het dat bedreigingen aan het adres van Toisuta tot de afgelasting van de herdenking hebben geleid. 'Ik heb alleen een tegengeluid willen laten horen, maar het moest wel een vreedzaam tegengeluid zijn. Zeker: wij hangen de RMS aan, maar dit zou goed verenigbaar moeten zijn met een volwaardige plek in de Nederlandse samenleving.'  \n  \nVoor volgende week was een grootscheepse herdenking gepland van het feit dat zeventig jaar geleden zo'n 12.500 Molukkers naar Nederland kwamen. Maar de gezamenlijke geschiedenis blijkt nog altijd een splijtzwam binnen de gemeenschap.\n\nOnafhankelijkheidsstreven\n\nEen tijdelijk verblijf in Nederland werd permanent\n\nOp 27 december 1949 kwam een eind aan het Nederlands koloniaal bewind in voormalig Nederlands-Indië. Vier maanden later verklaarden de Zuid-Molukken - een eilandengroep in het oosten van de Indonesische archipel - zichzelf onafhankelijk. De regering van deze Republik Maluku Selatan rechtvaardigde deze stap met een verwijzing naar het federale karakter van de Verenigde Staten van Indonesië (zoals het land bij de soevereiniteitsoverdracht werd genoemd). Op 17 augustus 1950, vijf jaar nadat hij de Indonesische onafhankelijkheid had uitgeroepen, vormde president Soekarno het land echter om tot een centralistische eenheidsstaat, ten koste van de RMS en andere gewesten die onafhankelijkheid of autonomie nastreefden.  \n  \nVan de ongeveer 6.000 Molukkers die eerder hadden gediend in het Koninklijk Nederlandsch-Indisch Leger (KNIL), gingen zo'n 2.000 over naar het TNI, het nationale leger van Indonesië. De overige 4.000 manschappen moesten worden gedemobiliseerd, maar daarvoor moesten zij naar Nederlands grondgebied worden gebracht.  \n  \nZij werden met hun familieleden overgebracht naar Nederland. Met de bedoeling hen naar de Molukken te brengen zodra de omstandigheden dat toelieten. Voor Nederland betekende dit: zodra de gevechten tussen Indonesië en de onafhankelijkheidsstrijders waren geluwd. Voor de Molukkers betekende dit: zodra de onafhankelijkheid van de RMS was bevochten.  \n  \nDe Molukkers hier zouden hier dus tijdelijk verblijven. Zij wilden echter niet vertrekken omdat ze in hun vaderland geen nieuwe meesters wilden dienen. In Nederland werden de KNIL-veteranen uit krijgsdienst ontslagen. Het militair gerechtshof vernietigde dit dienstbevel, dat door de Molukkers als vernederend werd ervaren, de civiele rechtbank bekrachtigde het weer.  \n  \nOok toen duidelijk werd dat hun ballingschap een permanent karakter kreeg, zijn veel Molukkers aan hun onafhankelijkheidstreven blijven vasthouden. In de jaren zeventig resulteerde dat in treinkapingen en gijzelingsacties, waarmee de Nederlandse regering tot een grotere betrokkenheid bij de Molukse zaak moest worden aangespoord. Hierbij kwamen in totaal dertien mensen om het leven, onder wie zes Molukse treinkapers.","intensity":1,"negativity":0,"cluster_id":10,"similar_texts":"text404"},{"id":"50","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=54fb5165a98cf37ccf17#/pages/34","title":"Engeland rouwt om overlijden ’gouden’ Hunt","text":"Engeland rouwt om overlijden ’gouden’ Hunt\n\nVoor de tweede keer in ruim een week tijd is een Engelse voetballer uit de ’gouden’ WK-ploeg van 1966 overleden. Roger Hunt, met 244 goals de topscorer aller tijden van Liverpool in de Engelse competitie, overleed na een lang ziekbed op 83-jarige leeftijd. Ruim een week geleden ging Jimmy Greaves dood, de spits die met 266 treffers de topschutter aller tijden van Tottenham is.\n\nHunt maakte deel uit van het Engelse elftal dat op het WK van 1966 in eigen land de wereldtitel veroverde. De aanvaller van Liverpool deed op dat toernooi in alle wedstrijden van zijn land mee en maakte drie doelpunten. Zo besliste Hunt met twee goals het laatste groepsduel met Frankrijk (2-0).","intensity":0,"negativity":1,"cluster_id":58,"similar_texts":"text52"},{"id":"51","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/40/2","title":"Even twijfelde LeBron James","text":"LeBron James behoort al jaren tot de grootste sterren in de Amerikaanse basketbalcompetitie NBA, maar de 36-jarige Amerikaan had nu ook zomaar als American footballer in de NFL kunnen spelen. De vedette van Los Angeles Lakers bekende op ESPN dat hij in 2011, toen de NBA maanden stillag vanwege een cao-conflict, dicht bij een overstap. Hij kreeg in die tijd aanbiedingen uit de NFL. ,,Mijn bloed ging er sneller door stromen'', aldus James. ,,Ik zag mezelf in mijn hoofd op zondagen al op het footballveld staan. Ik heb er ook zeker serieus over nagedacht.''","intensity":0,"negativity":0,"cluster_id":56,"similar_texts":"text70"},{"id":"52","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=147c27e7bb039544dafd#/pages/4","title":"Experts verguizen IMF-woningplan","text":"Experts verguizen IMF-woningplan\n\nDeskundigen maken gehakt van de oproep van het IMF om de waardestijging van woningen te belasten. \n\nfoto ANP/HH\n\n’Huis in box 3 zal markt niet vlot trekken’\n\nVan onze verslaggevers\n\nAmsterdam Het belasten van het eigen huis als vermogen zal de woningmarkt niet vlot trekken, stellen diverse woningmarktdeskundigen. Zij maken gehakt van de voortdurende oproep van het Internationaal Monetair Fonds (IMF) aan ons land om het eigen woningbezit in box 3 te zetten en de waardestijging te belasten. „Het helpt starters niet sneller aan een woning.”\n\nVolgens het IMF is de eigen woning in box 3 nodig omdat huizenbezitters te veel fiscale voordelen zouden hebben ten opzichte van huurders en ook meer vermogen zouden kunnen opbouwen. Hierdoor neemt de ’ongelijkheid’ toe, zo stelt het IMF in een rapport dat deze week gepubliceerd werd.\n\n„Wij willen niet eens reageren op de zoveelste ballon die het IMF oplaat. Het is niet aan de orde in Nederland. Het vorige kabinet was er ook niet mee bezig, het huidige is demissionair. Deskundigen hebben al lang gezegd dat dit een zeer ingrijpend voorstel is, dat het alleen ingevoerd kan worden als ons hele fiscale stelsel volledig op de schop gaat”, stelt woordvoerder Hans André de la Porte van de Vereniging Eigen Huis (VEH), die zich afvraagt voor welk probleem het een oplossing is. Ook wijst VEH erop dat aftrek van de hypotheekrente al wordt afgebouwd. Het afschaffen van hypotheekrenteaftrek levert de overheid enkele miljarden op.\n\nCampagne\n\n„De eigen woning in box 3 maakt deel uit van een campagne die het IMF en De Nederlandsche Bank al geruime tijd voeren”, aldus directeur Taco van Hoek van het Economisch Instituut voor de Bouw (EIB), die erop wijst dat er door dit plan geen huis extra gebouwd zal worden. „Het punt is dat deze instituties denken aan nieuwbouw. Maar starters zijn aangewezen op bestaande woningen. Die komen door dit idee juist minder snel beschikbaar. Het kost straks nog meer om de volgende stap in een wooncarrière te maken, en dus meer woonkwaliteit te krijgen.” \n\nIn politiek Den Haag is er ook weinig animo voor de eigen woning in box 3. In de verkiezingsprogramma’s toonden alleen CU (stap voor stap) en SP (vanaf 750.000) zich er voorstander van. PVV-Kamerlid Tony van Dijck maakt zich boos om het voorstel van het IMF: „Waar bemoeit het IMF zich mee?!”\n\nEen meerderheid van de financiële experts van het Verbond Financiële Beroepsorganisaties mag er dan voorstander van zijn om de eigen woning in box 3 met de fiscus af te rekenen, volgens financieel adviseur Jos Koets moet dit plan zo snel mogelijk de prullenbak in. „Jarenlang adviseer je als overheid mensen hun hypotheek af te lossen. Die mensen doen dat braaf en kunnen dan vervolgens hun afbetaalde woning als vermogen met de fiscus afrekenen. Bovendien wilde DNB toch af van aflossingsvrije hypotheken? Maar een gepensioneerde die zijn hele hypotheek heeft afbetaald en straks dan over een waarde van vier ton vermogensbelasting moet betalen, wat zou die gaan doen? Die neemt meteen vier ton hypotheek op, aflossingsvrij.” \n\nStarters\n\nVan Hoek wijst erop dat starters straks net zo goed meer belasting moeten betalen. „De Staat is de enige die profiteert van de hogere belastingen op wonen. Starters betalen na het bemachtigen van een huis net zo goed deze belasting.” Gaat er inderdaad over de overwaarde belasting worden geheven, dan komt er voor de Staat 735 miljard vermogen vrij waarover belasting geïnd kan worden. Een slecht idee, aldus Jos Koets.\n\n’Staat is de enige die profiteert’","intensity":0,"negativity":1,"cluster_id":64,"similar_texts":"text689"},{"id":"53","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=f31069aeba677a84283b#/pages/4","title":"Extra hulp arme landen","text":"Extra hulp arme landen\n\n95 mln. voor corona-aanpak\n\nDEN HAAG Het kabinet trekt nog eens 95 miljoen euro uit om de coronacrisis te bestrijden in arme landen. Demissionair minister Tom de Bruijn (Ontwikkelingssamenwerking) zei dat 75 miljoen bestemd is voor de versterking van de gezondheidszorg in ontwikkelingslanden en 20 miljoen voor de aanschaf van vaccins daar. Het extra geld gaat volgens de minister dit jaar en volgend jaar naar Access to COVID Tools Accelerator, een internationaal initiatief voor de bestrijding van corona. Eerder heeft het kabinet al 147 miljoen euro vrijgemaakt voor dit initiatief. „Arme landen worden het hardst getroffen. Naast corona zijn er andere gezondheidscrises, zoals hiv/aids. Infectieziekten kunnen zich snel verspreiden. Daarom is deze aanvullende bijdrage ook in het belang van Nederland”, aldus De Bruijn.","intensity":0,"negativity":1,"cluster_id":63,"similar_texts":"text772"},{"id":"54","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/22/2","title":"FC Sheriff Tiraspol: gloednieuwe club en reuzendoder in de Champions League","text":"### FC Sheriff Tiraspol - Profiel\n\nSpelers zakten geëmotioneerd door de knieën. Een verdediger vloog de Griekse keeper Giorgos Athanasiadis, goed voor een cruciale redding of acht, in de armen. Een hossende coach. Voetbalschoenen, scheenbeschermers en de zwarte uitshirts vlogen door de lucht. Het leek dinsdagavond wel alsof - de tot voor kort vrijwel onbekende club -FC Sheriff in het stadion van Real Madrid de Champions League gewonnen had, en niet gewoon een groepsduel.  \n  \nVoor de spelers van FC Sheriff zal het zo ook hebben aangevoeld. Hoewel in mei 2022 zonder twijfel een grootmacht als Manchester City of Bayern München de cup zal winnen, is FC Sheriff voor nu de grote winnaar van dit Champions Leagueseizoen.  \n  \nDat begon voor FC Sheriff al in de zomer. Terwijl Europa naar de halve finales van het EK keek, begon de Transnistrische club aan de eerste van vier kwalificatierondes. Het versloeg daarin veel grotere clubs als Rode Ster Belgrado en Dinamo Zagreb. Voor de groepsfase werd vervolgens geloot tegen Real Madrid, de Italiaanse kampioen Inter en Sjachtar Donetsk. Een mooie beloning leken die duels voor het kwalificatiegezwoeg, zes onvoorstelbare affiches voor in het clubmuseum.  \n  \nEn nu, na twee speelrondes en twee zeges, staat FC Sheriff bovenaan in de poule. En dat voor een club waar spelers tot voor kort slechts droomden van Champions League-deelname. Sébastien Thill, de man die dinsdag met een snoeihard schot met buitenkant links de winnende treffer tegen Real (2-1) binnenschoot, heeft op de kuit van dat linkerbeen een tatoeage van zijn eigen beeltenis. In het droomwolkje erboven is de cup met de grote oren te zien.  \n  \nDe twee overwinningen van Sheriff, eerder won het van Sjachtar Donetsk, zijn een bijzondere prestatie van een club uit een land dat - op papier - niet bestaat. Vanwege het geld en gas uit Rusland heerst in de regio binnen de landsgrenzen van Moldavië een sterk Sovjetsentiment. Hamer en sikkel in de vlag, straten waar Lenin en Marx nog steeds op een voetstuk staan. De geheime dienst heet KGB en de voertaal is Russisch.  \n  \nSinds de onafhankelijkheidsverklaring in 1990 is de economie nagenoeg in handen van één conglomeraat, Sheriff, opgericht door twee voormalige Sovjet-politieagenten. Er zijn Sheriff-benzinestations, er is een Sheriff-televisiestation en inwoners doen hun boodschappen in Sheriff-supermarkten met Sheriff-kaas en Sheriff-melk. Ook het landsbestuur is van Sheriff-huize: huidig president Vadim Krasnoselski is een oud-medewerker van Sheriff.  \n  \nIn 1997 moest daar een nationale trots bijkomen en zag FC Sheriff het levenslicht. Met het geld van het monopoliebedrijf en een vrachtlading Afrikaanse en Zuid-Amerikaanse spelers kwam ook het succes. Begonnen op het derde niveau werd de club in twaalf jaar tijd recordkampioen van Moldavië. Vorig jaar won FC Sheriff de competitie met een doelsaldo van 116-7 en een voorsprong van zestien punten op nummer twee Petroclub. Het nationale team van Moldavië speelt inmiddels zijn interlands in het moderne Sheriff stadion.  \n  \nDe dominantie in de Moldavische competitie, maakt het Europese succes niet vanzelfsprekend. De ploeg die dinsdagavond op het veld stond, met louter spelers van buiten Moldavië, heeft volgens transfermarkt.nl een marktwaarde van 6,25 miljoen euro. Ter vergelijking: Mariano Díaz, de derde spits van Real, heeft een marktwaarde van 10 miljoen euro. De Luxemburgse matchwinner Thill zat vorig seizoen nog te verpieteren op de bank van de Russische degradatiekandidaat PFK Tambov.  \n  \nHet Europese succes maakt FC Sheriff tot de trots van Transnistrië. Ondanks de onderdrukking van de Moldavische minderheid in Transnistrië moeten de Moldaviërs daar in mee. 'Ik ben erg trots dat een van onze clubs zover is gekomen', zei directeur van de Moldavische voetbalbond onlangs in The Guardian. 'We hopen dat het een positieve impact kan hebben op investeringen in de sport en op onze reputatie.'","intensity":0,"negativity":1,"cluster_id":11,"similar_texts":"text584"},{"id":"55","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/3","title":"Fumio Kishida wint partijverkiezing en wordt premier Japan","text":"De Japanse oud-minister van Buitenlandse Zaken Fumio Kishida heeft de strijd om het leiderschap van de regerende Liberaal Democratische Partij (LDP) gewonnen. Kishida wordt hiermee de nieuwe premier van Japan omdat de coalitie een grote meerderheid heeft in het parlement.  \n  \nDe man die als minister het vaccinatieprogramma opzette, Taro Kono, verloor de partijverkiezing woensdag. De populaire Kono, die meer uitgesproken is en onder meer het homohuwelijk steunt, trok aan het kortste eind omdat vooral partijbonzen zich achter de gematigde Kishida stelden en hem beschouwen als een 'veilige keuze'.  \n  \nKishida werd met een ruime meerderheid, 257 tegen 170 stemmen, gekozen. Eerder hadden twee vrouwelijke kandidaten zich teruggetrokken omdat ze niet genoeg stemmen wisten te halen in de eerste ronde. Verwacht wordt dat Kishida, een kleurloze partijbureaucraat, maandag in het parlement zal worden gekozen als premier en daarna snel nieuwe parlementsverkiezingen zal uitschrijven voor november.","intensity":0,"negativity":0,"cluster_id":5,"similar_texts":"text117"},{"id":"56","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/34/1","title":"Garantie voor diepgang én doelpunten","text":"### Feyenoord hoopt ook vanavond weer op ontketende Guus Til, die na flops in Moskou en Freiburg floreert in Rotterdam\n\nArne Slot was gisteren maar meteen duidelijk over de situatie rond zijn Europese topscorer Guus Til, de speler op wie het Legioen vanavond tegen Slavia Praag alweer rekent. ,,Ik houd er niet zo heel veel rekening mee dat Til hier volgend seizoen nog speelt'', zei de trainer van Feyenoord desgevraagd.  \n  \nAls Til zich ook in de Europese ontmoeting met Slavia Praag in de Kuip weer nadrukkelijk etaleert, heeft de Amsterdammer zich in recordtempo wel heel vaak laten zien aan Europa. De middenvelder scoorde al zes keer voor Feyenoord in Europa (inclusief voorrondes) en ook nog een keer namens het Nederlands elftal tegen Turkije. Til is zich na twee seizoenen kommer en kwel flink in de kijker aan het spelen. ,,En er is in zijn contract geen optie opgenomen om hem over te nemen van Spartak Moskou'', zegt Slot. ,,Hoe slechter hij gaat spelen, hoe groter de kans dat we hem volgend seizoen hier nog terugzien. Maar ja, als hij slecht zou spelen is het niet logisch dat je hem nog een jaar wilt houden, toch?''\n\nSpeelstijl\n\nHet lijken problemen voor later. Voorlopig is de 23-jarige Til nog speler van Feyenoord, in elk geval tot het einde van dit pas net begonnen seizoen. En zijn speelstijl was precies wat Feyenoord nodig had, oordeelde Slot al snel nadat hij zijn handtekening had gezet in de Kuip. ,,Ik had niet lang nodig om dat te concluderen'', zegt Slot. ,,Om twee redenen: zijn diepgang was nodig, maar zeker ook zijn enorme dynamiek bij het onder druk zetten van de tegenstander.''  \n  \nEn als bonus krijgt de trainer al wekenlang een karrenvracht aan doelpunten. Zes stuks in Europa dus, vijf in de eredivisie en eentje in Oranje. Hans Kraay jr. zag het als analyticus van ESPN allemaal voorbijkomen. ,,Dit is exact, maar dan ook exact hoe Guus Til moet spelen'', zegt Kraay. ,,Hij moet mensen in zijn rug hebben die hem kunnen wegsturen. En er moet ook geen tweede aanvallende middenvelder naast hem lopen, zodat Til in verdedigend opzicht opeens achter de linkermiddenvelder van pakweg FC Twente of RKC aan moet. Nee, hij moet tegen de verdedigende middenvelder van de tegenstander uitkomen en de ruimte krijgen om het centrum van de tegenstander op te jagen. Til is opwindende eenvoud.''  \n  \nBij Spartak Moskou en Freiburg waren de trainers de voorbije twee seizoenen veel minder enthousiast over het in Zambia geboren loopwonder. Wat zegt dat eigenlijk, flop in Rusland en Duitsland en top in Nederland? Betekent dat dat Til niet alleen puur in dit spelsysteem rendeert, maar dat hij ook iemand als Slot nodig heeft om tot zijn recht te komen? ,,Hij laat het nu zien onder Slot, maar iedere trainer die hem in deze positie met deze organisatie laat spelen, kan deze Til te zien krijgen'', denkt Kraay jr. ,,Dick Advocaat speelde met twee aanvallende middenvelders, dat was al anders. Maar dat had hij misschien wel aangepast als hij Til in zijn selectie had gehad. Til moet hoog op het veld staan, andere spelers zijn namelijk beter in de opbouw. Dat beseft Slot als geen ander.''\n\nVan der Meyde\n\nAdvocaat hengelde al eens naar Til namens Feyenoord, maar de speler bleef toen nog hopen op een doorbraak als huurling bij Freiburg. Tegen beter weten in. Afgelopen zomer sprak Til erover toen hij bij Andy van der Meyde in de auto zat voor het tv-programma met de voormalige international.  \n  \n,,Die corona heeft me helemaal opgefokt'', vertelde Til toen. ,,Alleen maar thuis zitten en trainen, alle restaurants dicht. Zit je ook nog met die moffen, werd je ook niet vrolijk van. Ze hebben geen humor jongen. Of ik blij was dat ik weg was? Uiteindelijk wel ja.''  \n  \nTegen Van der Meyde zei Til ook dat hij alsnog in het buitenland wil proberen te slagen. Maar is hij niet gewoon een typische speler voor onze eredivisie, waar ook niets mis mee hoeft te zijn? Hans Kraay jr.: ,,Dat Til het hier zo laat zien, zegt wel iets over hoe wij met z'n allen lopen te verdedigen. In Rusland en in de Bundesliga geen goals en hier maakt hij ze aan de lopende band. De eredivisie moet voor Til voelen als een soort paradijs. En dat kopwerk van hem, dat valt mij zo ontzettend op. Ik wist niet dat hij dat zo beheerste.''  \n  \nIn Moskou en Freiburg wisten ze dat vast ook niet. In Praag inmiddels wel, want Slavia staat erom bekend dat het de komende tegenstander tot in de kleinste details analyseert.","intensity":0,"negativity":0,"cluster_id":42,"similar_texts":"text775"},{"id":"57","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/3","title":"Geen buitenlandse fans bij Winterspelen Beijing","text":"Olympische SpelenIn navolging van de Zomerspelen eerder dit jaar in Tokio zijn ook bij de Winterspelen van Beijing 2022 geen buitenlandse toeschouwers welkom. Fans van het Chinese vasteland mogen volgens het International Olympisch Comité de wedstrijden wel bezoeken, maar dienen daarbij aan nog nader te bepalen voorwaarden te voldoen ten aanzien van het coronavirus. Verdere details ontbreken nog en ook over de kaartverkoop is niets bekendgemaakt. Vaccinatie is voor de deelnemers aan de Winterspelen niet verplicht.","intensity":0,"negativity":0,"cluster_id":6,"similar_texts":"text120"},{"id":"58","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/4/2","title":"Geen tijd meer voor 'flauwekul', doorbraak lonkt","text":"Tegen het vallen van de avond stiefelen Sigrid Kaag (D66) en Wopke Hoekstra (CDA) met strakke gezichten het gebouw uit waar de formatiegesprekken gehouden zijn. Zes maanden na de verkiezingen is er zowaar een vleugje haast te zien. ,,We gaan nu intern beraad houden\", klinkt het dan.  \n  \nWant er is iets te bespreken. Na uren van een-op-eengesprekken, van bilaterale sessies en na een groepsgesprek tussen VVD, CDA en D66 lijkt er een doorbraak te zijn. Die is wel opvallend; plots ligt een bijzondere variant voor. Namelijk dat de oude coalitie, die van het kabinet Rutte-3, misschien wel een doorstart gaat beleven.\n\nKaag\n\nDe aandacht vestigt zich daarom op het D66 van Sigrid Kaag, die in allerijl de fractie bijeenroept. Zij was het immers die ChristenUnie met alle macht buiten een volgende coalitie wilde houden.  \n  \nLiever zag ze onderhandelingen beginnen met VVD, CDA, D66 en ChristenUnie, maar dan aangevuld met PvdA én GroenLinks. Maar daar hebben VVD en CDA zich eerder meermaals tegen uitgesproken.  \n  \nToch voelde iedereen gisteren wel enige druk om te 'bewegen' op hun standpunt, zoals dat in politieke termen heet. Het vertrouwen in de politiek is tanende, de roep om nieuwe verkiezingen zwelt aan. En informateur Remkes zelf had al sinds de start van zijn klus laten weten dat hij het zo kort mogelijk wil houden. In oktober moet hij een heel eind op weg zijn.   \n  \nVoor aanvang van de marathonsessie reageerde hij ietwat bokkig op vragen van de pers. ,,Ik heb geen zin in flauwekul\", wilde hij nog wel kwijt. En weg was-ie, naar binnen bij het Logement, de plek van gesprekken.  \n  \nIn een zogenoemde biechtstoelprocedure eiste hij duidelijkheid. Eén op één, van alle fractieleiders. Ook die van GroenLinks, PvdA en ChristenUnie. Dit is de laatste kans: wat willen ze werkelijk? Samenwerken in een klassiek meerderheidskabinet? Een eventuele constructieve oppositierol? Door met de oude coalitie soms?\n\nVoorkeur\n\nTegen het einde van de middag bleven alleen Rutte, Kaag en Hoekstra achter. De vertrokken Jesse Klaver en Lilianne Ploumen grepen de microfoon om nog één keer hun voorkeur te bepleiten. ,,Gewoon een nieuw meerderheidskabinet, dat willen wij. Wij zijn bereid om met zes partijen te gaan praten\", liet GroenLinks-leider Jesse Klaver weten bij het naar buiten gaan. ,,Het is nu aan VVD, D66 en CDA om te bepalen wat ze willen.''  \n  \nMaar van de achtergebleven fractieleiders kwam taal noch teken. In het gebouw van de Tweede Kamer drentelden partijstrategen en secondanten de hele middag rond. Ook zij wisten niet wat er besproken werd in het bastion van het Logement. De telefoons hoefden partijleiders niet in te leveren, maar het was wel urenlang stil.  \n  \nTot er plots, en dat is voor het eerst in de zo slepende formatie, haast gemaakt werd en Rutte, Kaag en Hoekstra vertrokken voor intern beraad.  \n  \nDe uitkomst van die overlegjes lieten zich tegen het einde van de avond nog raden.","intensity":0,"negativity":1,"cluster_id":70,"similar_texts":"text315"},{"id":"59","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/36/3","title":"Geestige Huppert redt mager drama over drugsbarones","text":"Als tolk voor de politie weet Patience precies wat drugscriminelen met elkaar bespreken. Arabisch leerde ze van haar Algerijnse vader, nu luistert ze gesprekken af. 'Verrader!' levert haar dat soms op, van een gefrustreerde arrestant. Trekt ze zich dat aan? Is het financiële nood, maatschappelijk engagement? Patience besluit haar kennis als insider te gebruiken voor een eigen, bloeiende, praktijk in drugshandel.  \n  \nAan Isabelle Huppert heb je dan een goeie: weinig actrices kunnen met zo'n uitgestreken gezicht naadloos van een zwoegende ambtenaar veranderen in een glamoureuze Godmother. Zit ze het ene moment naast haar bedlegerige, mopperende moeder in een te duur verzorgingshuis, het volgende laat ze volgetatoeëerde zware jongens alle hoeken van de kamer zien. Een geestig gegeven, waarvoor de roman van jurist-schrijver Hannelore Cayre als inspiratie diende.  \n  \nHet mag een plezier zijn om te kijken naar Huppert, die met hijab, fleurige gewaden en grote bril een eigenaardige verschijning is in de Parijse onderwereld, dat maakt Mama Weed nog niet tot een sterke film. Scenarist-regisseur Jean-Paul Salomé heeft leuke ingrediënten in handen, zoals een gepensioneerde drugshond genaamd DNA en een Chinese huisbazin die het met Patience op een witwas-akkoordje gooit. Maar zijn scenario heeft niet genoeg sprankeling, vaart en spanning om de hoofdrolspeler boven zichzelf te laten uitstijgen. Had de film een mooi podium kunnen zijn voor de komische kant van een onvermoeibare actrice, het wat magere Mama Weed is op z'n best amusant dánkzij Huppert.  \n  \nMama Weed  \n  \nRegie: Jean-Paul Salomé Met Isabelle Huppert, Hippolyte Girardot  \n  \n***","intensity":0,"negativity":2,"cluster_id":53,"similar_texts":"text481"},{"id":"60","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/2/5","title":"Gouden Notekraker voor Spinvis","text":"### personalia\n\nErik de Jong, oftewel Spinvis, heeft de Gouden Notekraker gewonnen. Met die jaarlijkse prijs eren artiesten elkaar voor de opvallendste prestaties op het podium. De jury stelt dat Spinvis in de afgelopen twintig jaar is uitgegroeid 'tot een van de meest eigenzinnige en veelzijdige artiesten in het Nederlandse poplandschap'. Ook is zijn muziek volgens vakgenoten nog steeds 'actueel en urgent'. De Zilveren Notekraker, een aanmoedigingsprijs voor aanstormend talent, ging dit keer naar de Amsterdamse zangeres en producer Nana Adjoa.","intensity":0,"negativity":0,"cluster_id":19,"similar_texts":"text711"},{"id":"61","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/22/1","title":"Guus Til, blikvanger van opgefrist Feyenoord","text":"Na de even spectaculaire als benauwde zege op NEC (5-3) afgelopen weekend verscheen een veelzeggende tekst op het Twitteraccount van Feyenoord: It ain't over Til it's over. Een verwijzing naar de twee late doelpunten van Guus Til, waarmee hij zijn ploeg voor duur puntverlies behoedde.  \n  \nHet was niet voor het eerst dit seizoen dat de aanvallende middenvelder, die deze zomer op huurbasis overkwam van het Russische Spartak Moskou, de gevierde man was bij zijn nieuwe club. Til scoorde in alle competities al elf keer (zes in Europa en vijf in de eredivisie) en is topscorer van Feyenoord, dat onder de nieuwe trainer Arne Slot een vliegende start kent.  \n  \nEen belangrijke rol is weggelegd voor Til. Met zijn loopvermogen, gevoel voor ruimte, neusje voor de goal en spelinzicht past hij perfect bij het spel dat Slot voor ogen heeft. Spel dat naar voren is gericht, met veel diepgang en het voortdurend afjagen van de tegenstander bij balverlies. Ook donderdagavond tegen Slavia Praag, in de groepsfase van de Conference League.  \n  \nDe 23-jarige Til mag dit seizoen met recht de opvallendste nieuweling op de Nederlandse velden worden genoemd, al klopt die term ook weer niet helemaal. Als jeugdexponent van AZ speelde hij al drie jaar in de eredivisie en scoorde 21 keer. Tot Spartak Moskou in 2019 achttien miljoen over had voor de drievoudig Oranje-international, die in Zambia werd geboren en in Mozambique woonde vanwege het ontwikkelingswerk van zijn vader.  \n  \nZo voorspoedig als zijn ontwikkeling bij AZ verliep, zo stroef verging het Til in Rusland. En later in Duitsland, waar hij vorig seizoen op huurbasis uitkwam voor Freiburg. Hij voetbalde maar zeven wedstrijden in de Bundesliga. 'De afgelopen twee jaar zijn niet zo gelopen zoals ik had gewild', zei Til daarover tijdens zijn presentatie bij Feyenoord. 'Het is een ongelukkige tijd geweest.'  \n  \nIn het shirt van Feyenoord doet Til in veel terugdenken aan de dynamische middenvelder die hij was bij AZ, merkt Martin Haar op. Haar had Til één seizoen onder zijn hoede als trainer van Jong AZ, voordat die de overstap maakte naar het eerste elftal, waar Slot op dat moment assistent-trainer was. 'Slot weet precies hoe hij Til in zijn kracht kan gebruiken', zegt Haar.  \n  \nHij omschrijft Til als een on-Nederlands talent, dat het niet perse moest hebben van zijn verfijnde techniek of perfecte pass, zoals Myron Boadu en Calvin Stengs, zijn teamgenoten bij Jong AZ. Til viel op door zijn loopvermogen en gevoel om op de juiste momenten diep te gaan.  \n  \nHaar: 'Hij probeerde weleens een truc, zoals een hakje, maar dan zei ik altijd dat hij moest doen waar hij goed in was. Hij liep al zijn tegenstanders kapot en kwam op de goede momenten voor de goal. Echt niemand kon hem bijhouden, al moest ik hem daar destijds nog weleens aan herinneren.'\n\nLonginhoud\n\nTil groeide op in de Amsterdamse Bijlmer, maar speelde nooit bij Ajax. Simpelweg omdat de club hem nooit scoutte. Haar vergelijkt zijn manier van voetballen met die van Davy Klaassen en Donny van de Beek, talenten die afgelopen decennium doorbraken bij Ajax. Middenvelders met de longinhoud van een paard. 'Een uitstervend ras, zeker in Nederland.'  \n  \nBij Spartak en Freiburg liep Til tegen zijn beperkingen aan toen de clubs na tegenvallende resultaten van systeem wisselden en zonder nummer tien gingen spelen. Haar: 'Als je Guus als hangende linksbuiten opstelt en verwacht dat hij in de kleine ruimte een man voorbij gaat, dan is het plots een heel modale voetballer. Daar ligt zijn kwaliteit niet.'  \n  \nTil is de blikvanger van het opgefriste Feyenoord, dat zich dit seizoen met energiek en aanvallend voetbal presenteert. De international, die in de laatste interland tegen Turkije (6-1) inviel en scoorde, heeft met zijn aanstekelijke spel en doelpunten de naar Ajax vertrokken Steven Berghuis snel doen vergeten in de Kuip.  \n  \nIn het spel dat Slot met Feyenoord wil spelen, is het belangrijk dat zijn aanvallende middenvelder veel meters kan overbruggen en vaak opduikt voor het doel van de tegenstander. In de eredivisie hadden dit seizoen slechts zes spelers meer balcontacten in het vijandelijke strafschopgebied dan Til (35), terwijl Feyenoord een wedstrijd minder speelde dan de meeste ploegen.  \n  \nTil kent zijn plussen en minnen. 'Ik kán heel goed zijn, maar dan moeten de omstandigheden wel goed zijn', zei hij na zijn komst naar Feyenoord, waar hij meer dan ooit iets te bewijzen heeft. 'Guus is gretig en is er na twee mindere jaren op gebrand om iets te laten zien bij Feyenoord', aldus Slot.  \n  \nHet verbaast Haar niet dat zijn voormalige pupil in korte tijd is opgeleefd bij Feyenoord. 'Til heeft heel specifieke kwaliteiten. Die kon hij niet zomaar verloren zijn. Alleen moet hij op de goede manier gebruikt worden.'","intensity":0,"negativity":0,"cluster_id":42,"similar_texts":"text324"},{"id":"62","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/11/4","title":"Haags raadslid onschuldig","text":"De fractievoorzitter van de Haagse Partij van de Eenheid geldt niet langer als verdachte in de zaak waarvoor hij zondag in Den Haag werd opgepakt, meldt het Openbaar Ministerie. Arnoud van Doorn werd beticht van een poging 'inlichtingen te verschaffen om een ernstig misdrijf voor tebereiden'. Doelwit van het niet nader gespecificeerde misdrijf zou demissionair premier Mark Rutte zijn. Onderzoek ondersteunde die verdenking niet, stelt justitie. De zaak is geseponeerd.","intensity":0,"negativity":0,"cluster_id":28,"similar_texts":"text262"},{"id":"63","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/11/1","title":"Haags raadslid zou het 'gemunt hebben op Mark Rutte'","text":"De politie heeft zondag het Haagse raadslid Arnoud van Doorn aangehouden, maar de volgende dag weer vrijgelaten. Hij werd verdacht van 'een moordpoging' op Mark Rutte.  \n  \nArnoud van Doorn liep afgelopen zondagochtend door Den Haag, in een buurt waar Rutte op dat moment ook was. Vanwege de aanwezigheid van de demissionair premier waren er beveiligers aanwezig. Hun oog viel op de Haagse politicus, die volgens hen 'verdacht gedrag vertoonde'. Daarop werd hij aangesproken en aangehouden, op verdenking van het voorbereiden van een moordpoging met als mogelijk doelwit Mark Rutte. Van Doorn zat een nacht vast en werd maandagmiddag na een politieverhoor heengezonden.   \n  \nVolgens zijn advocaat Anis Boumanjal is de aanhouding van Van Doorn, fractievoorzitter van de Haagse Partij van de Eenheid, een voorbeeld van 'een doorgeschoten kramp'. ,,Dit is een voorbeeld van regeren vanuit angst. De wetten die gelden voor het aanhouden van burgers worden dan, zo geeft deze zaak aan, niet voldoende serieus genomen. Er was geen redelijk vermoeden van schuld en om die reden had men mijn cliënt niet mogen aanhouden. Dat het hier gaat om Rutte, maakt het niet anders. Ook dan - of beter gezegd: juist dan - dient de wet te worden gerespecteerd.\"  \n  \nHet OM in Den Haag bevestigt de aanhouding en het heenzenden van Van Doorn via een woordvoerder. ,,Het onderzoek loopt op dit moment nog.''  \n  \nVan Doorn zelf zegt dat hij op weg was naar het huis van zijn moeder om haar kat te verzorgen. Het verdachte gedrag bestond er volgens hem alleen maar uit dat hij in de buurt van Rutte was. Hij zegt er bijna dagelijks te komen. 'Aangehouden omdat ik toevallig naar dezelfde sportschool ga als de minister-president. Na kort verhoor zonder enige uitleg weer naar huis gestuurd. 'Sorry, foutje bedankt'. Maar zo werkt dat niet', schrijft het raadslid op Twitter. 'Dit krijgt nog een staartje, fikse klacht en eis schadevergoeding in de maak.'","intensity":0,"negativity":0,"cluster_id":26,"similar_texts":"text25"},{"id":"64","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/15/3","title":"Haags raadslidVan Doorn geen verdachte meer","text":"Arnoud van Doorn, de fractievoorzitter van de Haagse Partij van de Eenheid, wordt niet langer verdacht van het beramen van een aanslag op demissionair premier Mark Rutte.   \n  \nVan Doorn werd zondag aangehouden door de beveiligers van Rutte, die werken voor de Dienst Koninklijke en Diplomatieke Beveiliging (DKDB), omdat hij 'verdacht gedrag' zou hebben vertoond 'in de nabijheid van de premier'. Maandag kwam hij na verhoor weer op vrije voeten. Uit onderzoek 'kwam niets naar voren dat de aanvankelijke verdenking ondersteunde', meldde justitie gisteren.  \n  \nDe advocaat van Van Doorn, Anis Boumanjal zei dat de DKDB vermoedelijk 'in de kramp is geschoten en prematuur tot aanhouding is overgegaan.'","intensity":0,"negativity":0,"cluster_id":1,"similar_texts":"text262"},{"id":"65","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/15/2","title":"Herdenking van Molukkers afgeblazen na bedreigingen","text":"De herdenking van de aankomst van de Molukkers in Nederland, die op 7 oktober in Rotterdam zou plaatsvinden, gaat voorlopig niet door.  \n  \nNa een oproep tot een boycot, een wekenlange haatcampagne en ernstige bedreigingen vanuit de Molukse gemeenschap, is besloten de herdenking voorlopig uit te stellen.  \n  \nDie zou plaatsvinden op de Lloydkade in Rotterdam, de plek waar zeventig jaar geleden acht van de twaalf transportschepen met Molukse KNIL-militairen en hun gezinnen arriveerden. Onder anderen demissionair premier Mark Rutte en Inspecteur-Generaal der Krijgsmacht Frank van Sprang zouden spreken over de kille behandeling van de 12.500 Molukkers door Nederland en het ontslag uit het Koninklijk Nederlandsch-Indisch Leger bij aankomst in het voorjaar van 1951.  \n  \nDocumentairemaker Nathalie Toisuta en fotograaf Ed Leatemia zijn sinds vorig jaar bezig met de voorbereiding. Nadat zij begin september hun plannen bekendmaakten, kwamen de RMS-regering in ballingschap en het Moluks Historisch Museum in verzet.  \n  \nZe verwijten de initiatiefnemers dat zij niet betrokken zijn bij de organisatie van de herdenking en beschuldigen hen van 'geschiedvervalsing', daarmee doelend op een reizende tentoonstelling die aan de herdenking gekoppeld is. Zo zou er in de tentoonstelling geen aandacht zijn voor de RMS, verzetten ze zich tegen het gebruik van de term 'terroristische acties' voor de Molukse gijzelingen in de jaren 70, en klopt het beeld volgens hen niet dat de Molukkers eeuwenlang trouw waren aan Nederland.  \n  \nIn een verklaring noemde RMS- president John Wattilete het 'onaanvaardbaar' dat de regering gepasseerd was bij de opening van de tentoonstelling in Moordrecht en noemde hij de inhoud op tal van onderdelen onjuist.  \n  \nDie kritiek hebben een historicus die nauw verbonden is aan het Moluks Historisch Museum en acteur Joenoes Polnaija gebruikt om een online petitie te starten met een oproep de herdenking en de tentoonstelling te boycotten. Die is door een paar duizend mensen ondertekend.  \n  \nDe initiatiefnemers van de herdenking hebben in een verklaring alle kritiek weerlegd. Toch is de verdeeldheid in de Molukse gemeenschap inmiddels groot. Jongeren werden opgeroepen de herdenking te verstoren. Ook krijgt Toisuta ernstige bedreigingen uit de gemeenschap. Daarvan heeft ze gisteren aangifte gedaan.  \n  \nTonny van der Mee","intensity":0,"negativity":0,"cluster_id":10,"similar_texts":"text164"},{"id":"66","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/21/2","title":"Het politieke midden is nog altijd heel sterk","text":"### Het commentaar\n\nDoor de peilingen waren we natuurlijk al een beetje voorbereid, maar zo zwart op wit verraste de Duitse verkiezingsuitslag toch. De populistische flankpartijen verloren, het midden won. En omdat de christendemocratische CDU/CSU een keiharde dreun van de kiezers kreeg, wijst alles erop dat Duitsland een progressieve coalitie krijgt, met de sociaaldemocratische SPD aan de leiding.  \n  \nHelemaal zeker is het nog niet. De verliezende CDU-leider Armin Laschet koos direct na zijn nederlaag voor de vlucht naar voren en eiste brutaal het recht op om alsnog een nieuwe regering te gaan leiden. De twee beoogde coalitiegenoten van de SPD - de Groenen die in omvang bijna verdubbelden en de liberale FDP die een kleine winst boekte - zal het vast als muziek in de oren hebben geklonken. Zij kunnen nu met de CDU/CSU in de coulissen concessies afdwingen bij de SPD.  \n  \nMaar het zou helemaal geen goed idee zijn als CDU/CSU opnieuw aan de macht komt. De partij is, na zestien jaar Angela Merkel, duidelijk toe aan een periode van bezinning. Waartoe is zij op aarde? De aanloop naar de verkiezingen wees uit dat de partij in crisis is, en twijfelt of ze rechtsaf moet om daar stemmen af te snoepen van de rechtse populisten van de AfD, of richting het midden.  \n  \nDe verkiezingsuitslag zou in die gewenste bezinningsperiode een belangrijke aanwijzing kunnen en misschien moeten zijn: richting het midden. Dat Laschet, die gold als de vertegenwoordiger van die stroming, er een potje van heeft gemaakt, hoeft daarbij helemaal niet uit te maken. Hij was een zwakke, weinig aansprekende leider. Maar hij verloor kiezers niet aan de AfD, maar juist in het centrum. Netto maakten liefst 1,5 miljoen stemmers de oversteek van CDU/CSU naar de SPD, bijna een miljoen mensen liepen over naar de Groenen.  \n  \nDat is ook meteen het goede nieuws van deze Duitse verkiezingen, dat ook elders weerklank zal vinden: in het hart van Europa is het politieke midden - hoewel gefragmenteerder dan eerst - nog altijd heel sterk. Dat kwam ook doordat de grote middenpartijen zich geen thema's van de populisten lieten opdringen. Het ging over de woningmarkt, over de pensioenen, en niet in de laatste plaats over het klimaat.  \n  \nOok wat dat laatste betreft zou het goed zijn als CDU/CSU even pas op de plaats maakt. Merkel opereerde op veel fronten heel adequaat, maar bij klimaatbeleid liep zij niet echt voorop. Dat een 'stoplichtcoalitie' van SPD, FDP en Groenen daar nu wel echt werk van zal maken is geen uitgemaakte zaak. Maar als er een groep partijen is die het zou kúnnen, dan is het deze wel.  \n  \nDe mening van de krant, verwoord door leden van de hoofdredactie en senior redacteuren.","intensity":1,"negativity":0,"cluster_id":21,"similar_texts":"text219"},{"id":"67","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=b8c29bfe4bdf040e050c#/pages/4","title":"Het regent boetes voor verstoren hertenbronst","text":"Het regent boetes voor verstoren hertenbronst\n\nDelen van bossen afgesloten \n\nOTTERLO Boswachters en handhavers op de Veluwe hebben in de afgelopen week al vele tientallen boetes van 90 euro uitgedeeld aan mensen die de hertenbronst verstoren. De bronst is deze weken op het hoogtepunt. Om de dieren rust te gunnen zijn delen van de bossen tijdelijk afgesloten, maar veel bezoekers lopen toch in gebieden waar ze niet mogen komen. Onder meer Natuurmonumenten heeft de hulp van boswachters uit andere delen van het land ingeroepen voor extra avondtoezicht.\n\nTijdens de bronst gaan mannelijke edelherten meestal in de schemering op zoek naar vrouwtjes. Dat doen ze door harde oergeluiden te maken, het zogenoemde burlen. Andere hertenmannetjes die in de buurt komen worden bestreden met het gewei. Dat zorgt voor imposante vechtpartijen.","intensity":0,"negativity":1,"cluster_id":48,"similar_texts":"text68"},{"id":"68","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=a43fb10821102800a39a#/pages/34-35","title":"Hockeycoach Delmee ziet routiniers afhaken","text":"Hockeycoach Delmee ziet routiniers afhaken\n\nJeroen Delmee\n\nAMSTERDAM Liefst negen Oranje-routiniers zijn afgehaakt bij de totstandkoming van de 22-koppige hockeyselectie van de nieuwe bondscoach Jeroen Delmee. De 48-jarige ex-international, zelf goed voor twee olympische titels en 401 caps, ging rigoureus te werk.\n\nDelmee voerde intensieve gesprekken („Van soms wel twee á drie uur) met alle Tokio-gangers, zocht volledige commitment voor de komende jaren, maar kon die bij de oude garde niet vinden.\n\nVier van hen (Glenn Schuurman, Roel Bovendeert, Mink van der Weerden en Billy Bakker) beëindigden hun interlandloopbaan, een vijftal anderen (Jeroen Hertzberger, Seve van Ass, Mirco Pruyser, Sander de Wijn en Robbert Kemperman) zetten hun carrière voorlopig on hold, legde de opvolger van Max Caldas uit.\n\nDelmee: „Die spelers hebben langer de tijd nodig om te kijken of ze zich willen vastleggen richting Parijs 2024.” Met die beslissing geeft de nieuwe bondscoach zichzelf de ruimte om door te selecteren, getuige negen uitnodigingen voor spelers zonder interlandervaring. \n\nDe vijf oudgedienden zijn nog niet afgeschreven door Delmee. „De bal ligt bij hen”, legt hij uit. „Als zij aangeven weer beschikbaar te zijn, beoordeel ik of ze goed genoeg zijn en passen bij het gezicht dat we willen laten zien van Oranje.”\n\nVan de jongste helft van de Tokio-selectie gaven alle spelers hun onvoorwaardelijke jawoord aan Delmee. Justen Blok werd ’teruggezet’ naar Jong Oranje, dat aan het einde van het jaar deelneemt aan het WK in India. Delmee vindt de ervaring van een jeugd-WK goed voor de ontwikkeling van talentvolle hockeyers en selecteerde daarom geen enkele Jong Oranje-speler.\n\nZaterdag in Telesport een uitgebreid interview met Jeroen Delmee.","intensity":0,"negativity":1,"cluster_id":54,"similar_texts":"text777"},{"id":"69","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/28/1","title":"Hoe China met de Nederlandse politie meekijkt","text":"### Surveillance\n\nOp een industrieterrein aan de rand van het Zuid-Hollandse Barendrecht zit de Europese afdeling van een Chinese dronegigant. Het is een bescheiden kantoor met een klein opslagpand ernaast. Alleen een klein blauw bordje geeft de naam van het bedrijf weg: Da Jiang Innovations (DJI).  \n  \nDJI is wereldwijd marktleider op het gebied van commerciële drones en het Chinese hoofdkantoor is dan ook iets imposanter dan de Barendrechtse vestiging. In de Chinese techhub Shenzhen, gelegen aan de baai die grenst met Hong Kong, wordt een groot futuristisch kantoor gebouwd van bijna tweehonderd meter hoog, bestaande uit twee torens met een luchtbrug.  \n  \nHet bedrijf werd in 2006 opgericht door Frank Wang, die, naar verluidt, de eerste prototypes van zijn drones in elkaar sleutelde in zijn studentenkamer op de campus van Hong Kong University of Science and Technology. Vandaag de dag is DJI een miljardenbedrijf en marktleider op het gebied van drone-innovatie en -productie. Het bedrijf heeft naar schatting zo'n 70 procent van de markt in handen. De dronemaker heeft ook een Europees kantoor in het Duitse Frankfurt, maar alleen al door het Barendrechtse kantoorpandje stroomde in 2019 1,1 miljard euro aan omzet. DJI is met afstand het grootste dronebedrijf in Europa en de wereld.  \n  \nDJI maakt allerlei verschillende drones. Van mini-apparaten van zo'n honderd euro die in je hand passen en slechts tien minuten kunnen vliegen, tot de Agras-drones, waarmee landbouwbedrijven hun gewassen kunnen besproeien, en bakbeesten met zes propellers die 120 meter de hoogte in kunnen en inspecties kunnen uitvoeren in de zware industrie. Maar in essentie zijn het allemaal onbemande helikopters met een camera eronder. Hun drones zijn over het algemeen goedkoop, gebruiksvriendelijk en voor iedere hobbyist of professional bestuurbaar via een app op smartphone of tablet.\n\nDronevloot politie\n\nOok in Nederland zijn de Chinese drones populair, en niet alleen bij hobbypiloten. De Nederlandse politie zette in 2021 tot nu toe meer dan duizend keer een drone in, en inmiddels bestaat de dronevloot uit ruim honderd DJI-toestellen. De drones worden onder andere gebruikt voor opsporing en crowd control, zegt de politie. Zo vloog er na de aanslag op Peter R. de Vries bijvoorbeeld een drone over de plaats delict, en hing er tijdens de lockdown een politiedrone met een megafoon boven de bollenvelden om dagjesmensen eraan te herinneren afstand te houden. Tijdens recente protesten tegen de coronamaatregelen zette de politie een van hun DJI Matrice-drones in om toezicht te houden op de mensenmassa.  \n  \nOok de NS gebruiken de Chinese drones, bijvoorbeeld voor de inspectie van het station. Bedrijven in de Rotterdamse en Amsterdamse haven zetten ze in voor inspecties en onderhoud. En Rijkswaterstaat gebruikt de onbemande toestellen van DJI om bijvoorbeeld controles uit te voeren aan bruggen, sluizen en de Oosterscheldekering en andere Deltawerken. \"Die inspecties besteden we uit aan verschillende bedrijven\", zegt Arie van Kersen, lid van de werkgroep Drones van Rijkswaterstaat. \"De inzet van drones is veiliger, sneller en we hoeven het verkeer niet stil te leggen.\" Van Kersen hoort wel eens bezorgde mensen over privacykwesties bij drones, \"maar privacy is niet zo belangrijk bij het inspecteren van bruggen. Je zou bij een inspectieronde misschien kentekens van auto's kunnen zien, maar die worden geblurd.\"  \n  \nSinds 2017 bestaan er echter al twijfels over de betrouwbaarheid van de Chinese tech-gigant. De Amerikaanse cybersecurity-onderzoeker Kevin Finisterre besloot samen met een groep programmeurs eens uit te zoeken hoe goed die drones nu eigenlijk beveiligd zijn. Hij krijgt gemakkelijk toegang tot vertrouwelijke servers van DJI en vindt onversleutelde vluchtgegevens en identiteitsbewijzen van gebruikers. Bovendien ontdekt hij een functie in de DJI-besturingsapp om software te kunnen installeren op de telefoon van de gebruiker van de drone. \"Als het bedrijf ervoor kiest om die achterdeur te gebruiken, kunnen ze de gebruiker daarmee langdurig monitoren\", zegt hij.\n\nHackers kunnen meekijken\n\nOok in 2018 wordt er een lek gevonden, dan door onderzoekers van het Amerikaanse-Israëlisch IT-beveiligingsbedrijf Check Point. Het platform van DJI is gemakkelijk te hacken, ontdekken zij. Hackers kunnen live meekijken met de dronecamera, en hebben toegang tot beelden van eerdere vluchten. Oded Vanunu, die het onderzoek voor Check Point leidde, waarschuwt dat wanneer overheidsorganisaties gebruik willen maken van DJI er voorzorgsmaatregelen getroffen moeten worden: \"Ze moeten bijvoorbeeld hun eigen app ontwikkelen om de drone te besturen, zodat je niet afhankelijk bent van de software van DJI\" zegt hij.  \n  \nIn 2020 is het weer raak. \"Ik was echt verbaasd over de hoeveelheid data die DJI verzamelt\", zegt Tiphaine Romand-Latapie. Ze is cybersecurity-onderzoeker bij Synacktiv, een Frans bedrijf dat organisaties helpt met hun digitale beveiliging. Zij ontdekte dat de DJI-besturingsapp voor recreatieve gebruikers grote hoeveelheden data verzamelde en doorstuurde naar Chinese servers. \"Dat ging van de helderheid van het telefoonscherm tot het serienummer van de simkaart en dat van alle andere telefoons in hetzelfde Wifi-netwerk. Als gebruiker heb je geen idee dat al die persoonlijke gegevens worden verzameld.\"  \n  \nNet als de Amerikaanse onderzoeker Finisterre vond ook zij een functie in de app die allerlei andere software op de telefoon kon installeren zonder dat de gebruiker het doorheeft. Bovendien had DJI een doolhof aan digitale versleuteling opgetrokken om dat achterdeurtje uit het zicht te houden van buitenstaanders als de Franse onderzoekers. \"Dat maakt het extra verdacht\", zegt Romand-Latapie. \"In theorie zouden dit ontwerpfouten kunnen zijn, maar waarom dan zoveel moeite doen om ze te verbergen?\"  \n  \nDJI laat in een schriftelijke reactie weten dat al hun producten veilig zijn. Ook hoeven gebruikers volgens DJI geen data te delen, ook niet met de tech-gigant zelf. Over kritische onderzoekers die iets anders vinden zegt DJI: \"Hun conclusies zijn simpelweg onwaar\". Daarbij wijst DJI op verschillende onderzoeken die stellen dat de dronedata wel veilig zijn en zegt het bedrijf de uitdaging voor hackers en onderzoekers om \"bugs\" op te sporen \"openhartig\" te zijn aangegaan. Overheden kunnen volgens DJI gebruik maken een speciale overheids-drone, een editie waarvan de data éxtra beveiligd zou zijn.  \n  \nOpmerkelijk genoeg gebruikt de Nederlandse politie die editie niet, laat ze in een reactie weten. De dronebestuurders bij de politie gebruiken gewoon de meegeleverde DJI-apps en -software, terwijl experts benadrukken dat overheidsorganisaties hun eigen app moeten ontwikkelen om DJI-drones veilig te gebruiken.  \n  \nAgenten gebruiken soms zelfs de recreatieve DJI-app, waarvan het Franse onderzoeksteam ontdekte dat die gevoelige data naar Chinese servers stuurde. De politie stelt zelf ook dat ze niet kan uitsluiten dat data van politiedrones belandt op servers in China. 'We zijn ons bewust van dat risico. Tot nu toe hebben we zelf geen datalek vastgesteld.'\n\nData naar Chinese overheid\n\nEen miljardenbedrijf als DJI kan in China alleen maar bestaan als het samenwerkt met de overheid: volgens de Chinese wet zijn bedrijven zelfs verplicht om hun data af te staan. In 2016 gaf DJI tegenover Bloomberg al toe bereid te zijn dat te doen. Voor het Amerikaanse leger was het al in 2017 reden om DJI in de ban te doen, het Congres bereidt daar wetgeving voor om dat overheidsbreed te regelen. Ook het Nederlandse ministerie van defensie wil geen risico's nemen en zet DJI niet meer in voor operationeel gebruik, zegt een woordvoerder. \"De data zijn vaak niet afgeschermd, en staan meestal op servers in China. De eigenaren kunnen worden verplicht om data te leveren aan de Chinese overheid.\"  \n  \nDat laatste is de reden dat het gebruik van Chinese technologie vaker ter discussie staat. Zo werd eerder dit jaar bekend dat het Chinese telecombedrijf Huawei vrije toegang had tot de gesprekken van alle klanten van KPN Mobiel. De Nederlandse overheid besloot Huawei daarom \"definitief te weren uit de kern van het telecomnetwerk\".  \n  \nHet zou goed zijn als de overheid met heldere criteria komt bij het gebruik van Chinese technologie in het algemeen, vindt Frans-Paul van der Putten, coördinator van het China Centre bij onderzoeksinstituut Clingendael. Volgens hem is het voor organisaties als de politie en Rijkswaterstaat moeilijk om de voordelen en de risico's van het gebruik van DJI-apparaten tegen elkaar af te wegen.  \n  \nNederland moet sowieso een duidelijkere strategie formuleren om met een snel groeiende, niet-democratische supermacht als China om te gaan, zegt Van der Putten. \"We weten nog steeds niet wat we willen met China. Is het een concurrent, een tegenstander, of zelfs een vijand? En hoe zit dat in de toekomst? De Nederlandse overheid heeft daar geen duidelijk idee over. En de EU eigenlijk ook niet.\"\n\nCHINESE SURVEILLANCE\n\nDe discussie rond het gebruik van Chinese technologie gaat niet alleen over de vraag of de data wel veilig zijn in Chinese handen. Ook de rol van de techreuzen bij de Oeigoerse strafkampen maakt samenwerking omstreden. Zo berichtte The Washington Post eind vorig jaar dat telecombedrijf Huawei gezichtsherkenningssoftware zou testen die een alarm zou sturen naar de Chinese veiligheidsdienst als er een Oeigoers uitziend gezicht werd gescand.  \n  \nEn eerder dit jaar bleek het Europees parlement vol te hangen met camera's en temperatuurmeters van het Chinese bedrijf Hikvision, dat ook de bewakingscamera's levert voor de West-Chinese strafkampen. Het bedrijf werd daarom door de Amerikaanse overheid op een zwarte lijst geplaatst voor het bijdragen aan massadetentie van minderheden.  \n  \nDJI staat ook op die lijst. In 2019 doken er dronebeelden op van grote aantallen geboeide en geblinddoekte mensen naast een treinstation. Volgens deskundigen gaat het om een gevangenentransport van Oeigoeren. In de linkerbovenhoek van de beelden staat het logo van DJI.","intensity":0,"negativity":1,"cluster_id":52,"similar_texts":"text437"},{"id":"70","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=443a09829f52bebdce37#/pages/12-13","title":"Holleeders weten zich te beheersen","text":"Holleeders weten zich te beheersen\n\nRaadsheer Loyson (l.) en voorzitter Den Otter in de rechtbank op Schiphol. \n\nFoto ANP/HH\n\nVerbale uithalen blijven uit in rechtszaal\n\ndoor Saskia Belleman\n\nSCHIPHOL Hij was goed geïnstrueerd door zijn advocaten om niet meteen uit zijn slof te schieten en daar hield Willem Holleeder zich dinsdag keurig aan tijdens de hervatting van zijn strafzaak in hoger beroep.\n\nDat het echt nodig was om hem dat „wel tien keer” te vertellen, leerde de eerdere ervaring bij de rechtbank op de dagen dat zijn zus Astrid Holleeder in de getuigenbox plaatsnam. Zij is in zijn ogen degene die ervoor verantwoordelijk is dat hij door de rechtbank levenslang opgelegd kreeg voor zes levensdelicten. De verwijten spuugde hij uit in plat Amsterdams, en vanuit de getuigenbox kaatste zijn zus ze net zo hard weer terug. Tot groot vermaak van het publiek dat destijds in de rij stond om een zitting te mogen meemaken. \n\nNiets van dat alles gebeurde dinsdag, dankzij zelfbeheersing aan beide zijden en de voorzitter van het hof die alle partijen vroeg zich „fatsoenlijk te gedragen.” In de stem van de voor het publiek onzichtbare Astrid klonk af en toe wel wat emotie door tijdens het beantwoorden van vragen, maar haar broer beperkte zich tot verontwaardigde lichaamstaal, diepe zuchten en het maken van aantekeningen. \n\nMoorden\n\nAstrid Holleeder, jarenlang de vertrouwelinge van broer Willem, keerde zich tegen hem omdat ze vond dat er een einde moest komen aan de moorden waarvoor ze hem verantwoordelijk houdt. Dat zal hij uit zichzelf nooit doen, zegt ze. Volgens Willem Holleeder is zijn zus alleen uit op geld, en manipuleert en bedriegt ze.\n\nDe angst voor wat haar broer mensen kan aandoen zit er bij Astrid nog diep in. Ze weigerde op ogenschijnlijk onschuldige vragen over wie kopieën maakte van documenten namen te noemen. „Angst”, gaf ze als verklaring. \n\nMet trillende stem: „Het maakt mij niks uit of u hem vandaag of morgen vrijlaat, hè? Voor mij maakt het niks meer uit. Maar voor anderen wel. Hij heeft nooit anders gedaan dan mensen bedreigen. Als hij bij mij op kantoor kwam, dan sloeg hij mijn secretaris neer. Hoe gek wil je het hebben?” \n\nDat ze uit zou zijn op geld ontkende ze verontwaardigd. „Ik heb geen geld van hem en ik wil geen geld van hem. Míjn leven draait niet om geld.” \n\nHet hof ging met de vragen aan Astrid met zevenmijlslaarzen door het dossier van een half miljoen pagina’s. Het is gebruikelijk om tijdens een hoger beroep niet alles over te doen wat bij de rechtbank is besproken. Vrijdag mogen Willem Holleeder en zijn advocaten Astrid ondervragen.\n\nHet Openbaar Ministerie komt in november/december met de strafeis. \n\nZus Astrid: \n\n’Míjn leven draait niet om geld’","intensity":1,"negativity":1,"cluster_id":30,"similar_texts":"text41"},{"id":"71","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/honigmann-maakt-egoloos-document-a4059915#20210929-79830-208","title":"Honigmann maakt  egoloos document","text":"Documentaire In ‘No hay camino’ richt de terminaal zieke documentairemaker Heddy Honigmann voor de verandering haar empathische blik  op zichzelf.  Ze reist terug naar haar geboorteland Peru, waar zij in een ontroerende scène haar ouderlijk huis terugvindt.,Op verzoek van haar vaste producent Pieter van Huystee richt Heddy Honigmann (1951) haar empathische blik niet op anderen, maar op zichzelf. No hay camino (‘Er is geen weg’) is een persoonlijke documentaire die tevens is ontstaan omdat Honigmann zowel MS heeft als uitgezaaide kanker. De sinds 1978 in Nederland woonachtige filmmaker kijkt terug op haar leven, haar films en de mensen die haar dierbaar zijn.\n\nTussendoor zien we (te) korte fragmenten uit haar oeuvre, waaronder ook speelfilms als Hersenschimmen (1987) en Tot ziens (1995). Actrice Johanna ter Steege (uit Tot ziens) komt bij Honigmann thuis op bezoek, wat een mooie scène oplevert waarbij ook Honigmanns zoon Stefan betrokken is.\n\nHonigmann werd geboren in Peru, het land waar zij in No hay camino naar terugkeert, wat vooral bespiegelingen oplevert over haar moeizame verhouding met haar vader, die concentratiekamp Mauthausen overleefde. In een ontroerende scène vindt zij in Lima haar ouderlijk huis terug. Ook ontmoet zij oude vrienden en heeft een gesprek met Kristien Hemmerechts over haar thematiek en aanstaande dood.\n\nUit No hay camino rijst een beeld op van een warme vrouw die meer in mensen geïnteresseerd is dan in politieke systemen. Door zich te concentreren op haar werk schuift zij de gedachte aan haar sterfelijkheid terzijde. Treffend zijn de scènes waarin zij haar cameraman Adri Schrover erop wijst dat hij aan de verkeerde kant staat: hij moet niet haar filmen maar haar gesprekspartner: No hay camino is geen egodocument maar een egoloos document.\n\nDocumentaire\n\nNo hay camino Regie: Heddy Honigmann. In: 25 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":0,"cluster_id":61,"similar_texts":"text736"},{"id":"72","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=9d3c038df8018f6e8661#/pages/22-23","title":"IMF wil eigen woning naar spaarbox","text":"IMF wil eigen woning naar spaarbox\n\nIMF-voorstel levert schatkist flinke pot met goud op.\n\nFoto: ANP/ HH\n\nOverwaarde kan fors hogere belastingaanslag opleveren\n\nOm de huizenmarkt weer vlot te trekken, moet de eigen woning naar box 3 verhuizen. Dat heeft het Internationaal Monetair Fonds (IMF) voorgesteld. De maatregel zou gunstig uitpakken voor jongere woningbezitters. Maar wie een flinke overwaarde heeft, kan wel duizenden euro’s duurder uit zijn.\n\nDave Krajenbrink en Dorinde Meuzelaar\n\nDe aanbevelingen voor de woningmarkt zijn onderdeel van een jaarlijks rapport dat het IMF maakt over Nederland. Naast het overhevelen van de eigen woning en de hypotheek naar box 3, moet er wat het IMF betreft ook wat worden gedaan aan het huizenaanbod. Er moet meer gebouwd worden en er moeten minder belemmerende regels komen over waar die huizen komen te staan. \n\nHet IMF-advies is niet erg origineel. In 2015 opperde het Centraal Planbureau (CPB) dit idee al. Recent werd het plan gesteund door De Nederlandsche Bank (DNB), enkele politieke partijen en fiscale experts, zij het allemaal met verschillende motieven: terugdringen van ongelijkheid, minder complexe belastingregels of om de gekte op de woningmarkt te bedaren.\n\nOm met dat laatste te beginnen kan de verhuizing van de eigen woning van box 1 naar box 3, ook het eind betekenen van de hypotheekrenteaftrek. De woningmarkt wordt dan niet meer gestuurd door spotgoedkope leningen. Volgens berekeningen van het CPB uit 2020 zouden, onder voorwaarden, de huizenprijzen met 11% kunnen dalen als de eigen woning in box 3 wordt belast.\n\nVan de overheveling zouden jongere generaties en lagere inkomens het meest kunnen profiteren. Niet alleen vanwege lagere huizenprijzen, maar ook omdat jonge woningbezitters vaak nog geen overwaarde hebben opgebouwd. Daardoor zouden ze in box 3 niet of nauwelijks belasting betalen. De relatief hoge woonlasten voor deze groep zullen zo lager worden.\n\nVoor wie al overwaarde op zijn huis heeft, pakt box 3 een stuk minder gunstig uit. De belasting die dan moet worden afgetikt, uitgaande van de vrijstelling van €50.650 vanaf 2022, loopt dan op van enkele tientjes naar mogelijk enkele duizenden euro’s per jaar. \n\nOm te voorkomen dat huizenbezitters zo opdraaien voor prijsstijgingen waar ze zelf weinig aan kunnen doen, moet de invoering van de maatregel over vele jaren worden uitgesmeerd, stelt het IMF. „Bovendien moet de hypotheek ook naar box 3 worden verplaatst. Dat zou de belastingdruk in de meeste gevallen weer verlagen.”\n\nWelk rendement? \n\nLos van effecten voor de portemonnee, zou de stap minstens een fiscale vereenvoudiging zijn, al zet Charlie Bruijsten, belastingexpert bij EY, wel een aantal kanttekeningen. „Er zal veel discussie gevoerd worden over wat de heffingsgrondslag voor de eigen woning in box 3 gaat worden. Is dat de WOZ-waarde of het rendement dat iemand op een woning maakt? Als straks in box 3 mogelijk over werkelijk gemaakt rendement belasting wordt geheven, in plaats van over het huidige fictieve, hoe bereken je dan dat werkelijke rendement over je eigen woning?” Het zijn volgens Bruijsten maar enkele vragen die de hele fiscale operatie voor de eigen woning weer net zo complex kunnen maken, als nu het geval is. Bruijsten: „Ik kan mij ook voorstellen dat het eigenwoningforfait meeverhuist naar box 3. Behalve het tarief verandert er dan eigenlijk niet zoveel. Vooral niet als er allerlei maatregelen komen om de renteaftrek te beperken.” \n\nVoor de schatkist is de eigen woning in box 3 in ieder geval een interessante exercitie. Een schatting van RaboResearch leert dat de fiscus ineens belasting kan gaan heffen over €735 miljard aan extra vermogen. \n\nBehalve de huizenmarkt, vindt het IMF dat Nederland ook meer moet doen om klimaatdoelen te halen. De uitstoot van de agrarische sector moet aangepakt en er mogen meer heffingen op de uitstoot van CO2 komen. Ook de doorgeschoten flexibilisering van de arbeidsmarkt moet aangepakt en dient er haast gemaakt worden met de hervorming van het pensioenstelsel.\n\n’Maatregel stapsgewijs invoeren’","intensity":0,"negativity":1,"cluster_id":64,"similar_texts":"text598"},{"id":"73","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=f9d16c2bb542adc935fc#/pages/10","title":"Insiya al vijf jaar illegaal in India","text":"Insiya al vijf jaar illegaal in India\n\nNegen jaar geleden werd ik door RTL gevraagd een toen nieuw televisieprogramma te presenteren. Voor Ontvoerd ging ik met een klein team op zoek naar kinderen die na relatieproblemen door een van de ouders naar het buitenland waren meegenomen. Ze werden van het ene op het andere moment uit een veilige, vertrouwde omgeving gerukt en zonder toestemming van de achterblijvende vader of moeder in een ander land verborgen gehouden. \n\nEen kinderontvoering brengt veel leed met zich mee. Een kind ziet een van de ouders niet meer en voor de achterblijvende vader of moeder verandert het leven in een hel. Jaarlijks zijn zo’n tweehonderd kinderen slachtoffer van een ontvoering. Zelfs als rechters de terugkeer van kinderen bevelen, staan achtergebleven ouders vaak in de kou. \n\nEr zijn geen instanties die daadwerkelijk op zoek gaan naar ontvoerde kinderen. Laat staan dat de Nederlandse overheid een team stuurt om kinderen terug te halen uit het buitenland. Door bemoeienis van het programma Ontvoerd werden sinds 2012 meer dan 45 kinderen opgespoord en naar Nederland gerepatrieerd. In de meeste gevallen hadden vaders en moeders hun kinderen anders waarschijnlijk nooit meer teruggezien. \n\nOnvermoeibaar\n\nHet zijn niet allemaal successtory’s. In twee gevallen lukte het ons tot op heden niet moeders met ontvoerde kinderen te herenigen. Daniëlle van der Pligt, moeder van twee dochters, ziet haar kinderen al sinds 2018 niet meer. We reisden twee keer tevergeefs naar Turkije en zochten in tal van steden en dorpen. De meisjes zijn nog altijd spoorloos. Daniëlle vecht onvermoeibaar door en wij blijven haar steunen.\n\nHetzelfde geldt voor Nadia Rashid, die haar peuter Insiya op 29 september 2016 kwijtraakte. Het toen tweejarig meisje werd ruw uit de armen van haar oma gerukt nadat Nadia ’s ochtends naar haar werk was vertrokken. Een ’commando’ van ex-politiemensen en oud-militairen stormde de woning in Amsterdam-Watergraafsmeer binnen en sleurde het meisje de auto in. Het brein achter de gewelddadige kidnap is vader Shehzad Hemani. De vermogende zakenman uit India speelt eigen rechter en smokkelde zijn dochtertje met een privévliegtuig naar Mumbai. \n\nOnherstelbaar leed \n\nVijf jaar na de kidnap zit de zaak nog altijd muurvast. Vader houdt vast van Insiya maar brengt zijn dochter onherstelbaar leed toe door haar zo lang bij moeder weg te houden en ieder contact te saboteren. Het is moeilijk te begrijpen dat vader niet inziet dat hij een echtscheidingsconflict uitvecht over de rug van zijn kind. \n\nIn de weken na de ontvoering reisde ik met een team naar India. We achterhaalden dat Insiya in een appartement van haar oma verbleef. Ook zagen we hoe advocaat Gerard Spong een ontmoeting had met de vader, kennelijk om een verdedigingsstrategie te bespreken. Hemani verloor echter rechtszaak na rechtszaak. In civiele procedures raakte hij het wettig gezag over zijn kind kwijt. Door de strafrechter in Nederland werd hij tot negen jaar gevangenisstraf veroordeeld.\n\nTot op de dag van vandaag wordt achter de schermen gepoogd een oplossing te vinden. Onderhandelaars zijn ingezet en Nederland oefent diplomatieke druk uit op de autoriteiten in India. Die druk mag nog wel een heel stuk steviger. Waarom is nog steeds geen Nederlandse minister naar India afgereisd om een overdracht van Insiya te bepleiten? Tellen dan alleen handelsbelangen? Insiya heeft de Nederlandse nationaliteit en geen legale verblijfsstatus in India. Niet alleen Nederlandse maar ook Indiase rechters hebben zich uitgesproken vóór contactherstel. We zijn inmiddels vijf jaar verder en moeder en dochter leven nog steeds gescheiden van elkaar. \n\nEen belangrijke stap is ratificering door India van het Haags Kinderontvoeringsverdrag (HKOV) van 1980. Uitspraken van Nederlandse rechters kunnen dan ook in India worden opgevolgd. Als India zich bereid verklaart het HKOV te ondertekenen, dan zou dat op zijn minst met zich meebrengen dat India vooruitlopend op de ratificatie van het verdrag akkoord gaat met het overdragen van Insiya aan Nederland. \n\nProcedures\n\nZover is het nog niet. Mijn ervaring maar ook die van het centrum Internationale Kinderontvoering (IKO) is dat juridische procedures lang niet altijd tot oplossingen leiden. Uiteindelijk moeten vader en moeder inzien dat niet hun eigen belang maar dat van hun kind centraal hoort te staan. Dat besef is er bij de vader van Insiya helaas niet.\n\nVele bemiddelingspogingen strandden en rechterlijke uitspraken worden door hem genegeerd. Een kind vijf jaar lang weghouden bij de moeder is misdadig. Vijf jaar na de dag dat Insiya uit Nederland verdween plaatste haar vader deze woensdag een bericht op sociale media: ’Can’t think of anything better J !! Lustrum.’ Arme Insiya. \n\nReacties of tips? Mail naar: jvdheuvel@telegraaf.nl\n\nHet leven verandert in een hel","intensity":0,"negativity":1,"cluster_id":65,"similar_texts":"text761"},{"id":"74","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/1/1","title":"Inspectie is niet scherp op uitbuiting","text":"De Inspectie van het ministerie van sociale zaken en werkgelegenheid (SZW) faalt in de aanpak van arbeidsuitbuiting en moderne slavernij. De dienst heeft sinds 2018 tientallen miljoenen extra budget, maar de naar schatting duizenden slachtoffers van arbeidsuitbuiting in Nederland worden nauwelijks geholpen. Criminele werkgevers gaan bovendien vrijwel altijd vrijuit.  \n  \nDat concludeerde de Algemene Rekenkamer gisteren in het onderzoek Daders vrijuit over het functioneren van de Inspectie SZW bij de aanpak van arbeidsuitbuiting.  \n  \nDwang, geweld, lange werkdagen, misleiding en onderbetaling; het zijn allemaal signalen die kunnen wijzen op arbeidsuitbuiting. Meer dan de helft van de inspecteurs zeggen dat ze zo'n signaal hebben opgemerkt tijdens een bedrijfsbezoek, maar dat nergens hebben gemeld, stelt het rapport van de Rekenkamer dat het platform voor onderzoeksjournalistiek Investico voor Trouw mocht inzien.  \n  \nVeel ondervraagde inspecteurs zeggen het opsporen van uitbuiting niet tot hun kerntaken te rekenen: \"Ik heb het al druk genoeg met het controleren op arbeidsomstandigheden\", zegt een inspecteur tegen de onderzoekers. \"Dit erbij nemen is moeilijk. Het vraagt ook een heel andere invalshoek.\" Ruim een derde van de inspecteurs geeft ook aan niet getraind te zijn in het herkennen van signalen van arbeidsuitbuiting of 'ernstige benadeling'.  \n  \nEen andere reden voor het lage aantal meldingen is dat inspecteurs denken dat hun collega's die bij opsporing werken toch geen tijd hebben voor behandeling ervan. Dat lijkt geen gekke gedachte: de kans dat een melding van arbeidsuitbuiting leidt tot een onderzoek, is in de afgelopen jaren sterk afgenomen. Slechts vier van de 106 meldingen resulteerden in 2019 in een onderzoek. Dat is nog geen 4 procent. In 2016 was dat nog 27 procent, al lag toen het aantal meldingen lager.  \n  \nDe opsporingsonderzoeken die de inspectie wel startte, leidden zelden tot een rechtszaak. Dat komt mede door de bestaande wetten over arbeidsuitbuiting. Er moet veel bewijs zijn van uitbuiting, wil de zaak een kans maken bij de rechter. Daarom kiest de inspectie bij signalen van grove onderbetaling en illegaal lange werktijden liever voor het opleggen van boetes.  \n  \nMaar een boete voor de baas helpt de vaak buitenlandse slachtoffers van uitbuiting niet. Nog sterker; ze zijn vaak slechter af. Ze lopen grote kans hun baan kwijt te raken zonder het achterstallige loon te ontvangen en ze dreigen soms zelfs het land te worden uitgezet. Dit frustreert de inspecteurs enorm. \"Dan worden werknemers voor de tweede keer slachtoffer.\"  \n  \nDe Rekenkamer meent dat de boetes te laag zijn. Die weerhouden werkgevers er niet van om in de toekomst opnieuw personeel uit te buiten: \"Kwaadwillende werkgevers calculeren de boetes in.\"  \n  \nHoeveel mensen in Nederland slachtoffer worden van arbeidsuitbuiting is door het gebrekkige toezicht onbekend. De schattingen lopen uiteen van 2000 tot 21.000. Des te schrijnender dat de inspectie vorig jaar melding maakte van welgeteld één rechtszaak 'met het thema mensenhandel/arbeidsuitbuiting'.  \n  \nOok gemeenten en hulpverleningsorganisaties vragen zich af of het melden van signalen wel zin heeft. Tegen de Rekenkamer stellen zij dat ze zelden iets terug horen wanneer zij een melding doen bij de inspectie over vermoedelijk uitbuiting. Dit komt overigens deels omdat de inspectie die gegevens niet mag delen tenzij er groot belang bij is. Maar noch in de jaarcijfers noch intern blijkt er een goed overzicht te zijn van de resultaten die de inspectie boekt. Daardoor is het volgens de Rekenkamer onmogelijk om te beoordelen of de inspectie de extra miljoenen wel goed besteedt.  \n  \neconomie 17  \n  \nDe Rekenkamer is teleurgesteld\n\nIn het kort\n\nDe Algemene Rekenkamer stelt dat de aanpak van arbeidsuitbuiting faalt  \n  \nDe Inspectie SZW kreeg miljoenen extra budget, maar doet zelden onderzoek  \n  \nDe inspectie meldde vorig jaar welgeteld één rechtszaak","intensity":0,"negativity":1,"cluster_id":20,"similar_texts":"text212"},{"id":"75","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/41/5","title":"Jakobsen en Kooij snelsten","text":"Fabio Jakobsen heeft in België de 80ste editie van de Eurométropole Tour op zijn naam geschreven. De Nederlandse sprinter van Deceuninck- Quick-Step bleef na 177 kilometer Jordi Meeuws, Mads Pedersen en Danny van Poppel voor. In de Ronde van Kroatië was er ook Nederlands succes: Olav Kooij (19) won de tweede etappe.","intensity":0,"negativity":0,"cluster_id":44,"similar_texts":"text776"},{"id":"76","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/5","title":"Jakobsen sprint naar zege in Doornik","text":"Wielrennen Fabio Jakobsen heeft in België de 80ste editie van de Eurométropole Tour op zijn naam geschreven. De Nederlandse sprinter van de Belgische formatie Deceuninck - Quick-Step was na 177 kilometer de sterkste in de eindsprint van een groepje renners. Hij klopte in Doornik de Belg Jordi Meeuws, die als tweede eindigde. De Deen Mads Pedersen kwam als derde binnen, net voor nummer vier Danny van Poppel.  \n  \nVoor Jakobsen (25) was het zijn zevende seizoenszege. Hij keerde in april terug in het peloton na zijn zware crash vorig jaar in de Ronde van Polen.","intensity":0,"negativity":1,"cluster_id":44,"similar_texts":"text328"},{"id":"77","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=b2c18ae5180418ff628e#/pages/34","title":"James dacht aan ’switch’ naar American football","text":"James dacht aan ’switch’ naar American football\n\nLos Angeles Lakers-vedette LeBron James had ook zomaar nu als American footballer in de NFL kunnen spelen. \n\nAMSTERDAM LeBron James behoort al jaren tot de grootste sterren in de Amerikaanse basketbalcompetitie NBA, maar de 36-jarige Amerikaan had ook zomaar nu als American footballer in de NFL kunnen spelen. \n\nDe vedette van Los Angeles Lakers bekende dat hij in 2011, toen de NBA maanden stil lag vanwege een cao-conflict, dicht bij een ’switch’ van basketballer naar American footballer was. James kreeg in die tijd aanbiedingen uit de NFL van Dallas Cowboys en Seattle Seahawks.\n\n„Mijn bloed ging er sneller door stromen”, aldus de superster van de NBA. „Ik zag mezelf in mijn hoofd op zondagen al op het football-veld staan. Ik heb er ook zeker over nagedacht. Ik heb nog steeds de shirtjes die eigenaar Jerry Jones van Dallas Cowboys en coach Pete Carroll van Seattle Seahawks me toen stuurden.”\n\nTien jaar geleden leidde een conflict in de NBA tussen clubeigenaren en de spelersvakbond over een collectieve arbeidsovereenkomst tot een zogeheten lock-out. Die duurde maar liefst 161 dagen. Het seizoen begon pas eind december, ruim twee maanden later dan normaal, en moest flink worden ingekort. James pakte dat seizoen met Miami Heat zijn eerste titel in de NBA. De Amerikaan werd daarna nog drie keer kampioen, in 2013 (opnieuw met Miami Heat), 2016 (met Cleveland Cavaliers) en 2020 (met de Lakers).","intensity":0,"negativity":1,"cluster_id":56,"similar_texts":"text50"},{"id":"78","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/12/1","title":"Japan krijgt kleurloze bureaucraat als premier","text":"Twee stemrondes had Fumio Kishida gisteren nodig om gekozen te worden tot voorzitter van de Japanse regeringspartij LDP. In de eerste ronde vielen twee vrouwelijke kandidaten af, in de tweede ronde versloeg Kishida (64) overtuigend de overgebleven tegenstander Taro Kono. Overtuigend, maar wel onder een kleine groep partijprominenten en parlementariërs.  \n  \nDie groep van ruim 400 vooraanstaande LDP'ers bepaalde in een interne verkiezing wie de opvolger wordt van Yoshihide Suga als partijvoorzitter en daarmee ook als premier van Japan. Want de LDP is zo sterk in het parlement dat de voorzitter vrijwel automatisch regeringsleider is. Maandag stemt het Lagerhuis, waar de LDP een meerderheid heeft, en direct daarna zal Kishida zijn nieuwe regering samenstellen. In november zal bij de algemene verkiezingen blijken hoeveel steun die krijgt van de kiezer.  \n  \nKishida is een voormalige bankier, die het na een lange carrière binnen de LDP tot minister van buitenlandse zaken schopte. De brede liberale partij kent verschillende facties, van zeer conservatief tot meer progressief. Kishida neemt daarin een middenpositie in, vooral door weinig controversiële uitspraken te doen. Kono, een meer uitgesproken persoonlijkheid, zit aan de progressieve kant.  \n  \nKishida wordt in eigen land omschreven als nogal bleek en besluiteloos en ook onder de massa van LDP-leden is hij niet erg populair. Kono is dat wel en bovendien is hij veel bekender bij het grote publiek. Over hem zegt Koichi Nakano, hoogleraar politicologie aan de Sophia Universiteit in Tokio, tegen persbureau Reuters: \"De oppositie zal opgelucht zijn dat ze het niet hoeft op te nemen tegen de lieveling van de televisie.\"  \n  \nDe LDP heeft gekozen voor continuïteit en zekerheid, een lijn waarmee de partij al decennia stevig in het zadel zit in Japan. Toch waren er deze keer tekenen dat het anders kon lopen: de kaarten waren vooraf niet geschud, zoals vaak wel gebeurt, en de deelname van twee vrouwen zorgde voor meer dynamiek dan gebruikelijk in de interne campagne.  \n  \nDe kandidaten gingen het debat aan over zaken waar veel Japanners zich zorgen over maken: de kwakkelende economie, de klimaatverandering, de coronapandemie en de opkomst van China in de regio. Ook spelen er maatschappelijke veranderingen in Japan, zoals een geleidelijke emancipatie van vrouwen en lhbti'ers.  \n  \nTaro Kono speelde tijdens die campagne in op de veranderingen. Zo wilde hij meer inzetten op duurzame energie en ook zei hij open te staan voor invoering van het homohuwelijk. Kishida heeft gezegd dat hij daar nog niet aan toe is, maar wel met de suggestie dat dit in de toekomst kan veranderen.  \n  \nOok op andere punten spaarde Kishida vooral kool en geit. Zo heeft hij zorgen geuit over de toenemende invloed van China, maar beklemtoonde dat diplomatie en goede relaties belangrijk blijven met de grootmacht in de regio. Binnenlands wil Kishida de inkomensongelijkheid aanpakken, maar daarvoor nog geen concrete maatregelen aangekondigd.  \n  \nNu moet de nieuwe leider bij de komende parlementsverkiezingen in november weer een groot deel van de Japanse kiezers achter zich krijgen. Het zal lastig worden voor hem om zich te onderscheiden van zijn voorganger Suga, die weinig populair was en maar een jaar aan het roer stond. Maar de LDP kan tot nu toe altijd rekenen op een grote groep trouwe kiezers.","intensity":0,"negativity":0,"cluster_id":5,"similar_texts":"text285"},{"id":"79","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/5/2","title":"Kabinet wil vijf IS-vrouwen repatriëren om te voorkomen dat ze ongestraft blijven","text":"Dit meldt minister Grapperhaus van Justitie en Veiligheid in een brief aan de Kamer. Het kabinet heeft vorige maand de Koerdische autoriteiten in het noorden van Syrië gevraagd of zij bereid zijn de repatriëring van vijf IS-vrouwen mogelijk te maken. 'De inschatting is dat er verschillende gesprekken zullen moeten worden gevoerd om daar meer zekerheid over te verkrijgen', aldus Grapperhaus.  \n  \nAangezien het volgens het kabinet nog steeds zeer gevaarlijk is in het gebied, is het moeilijk de vrouwen te repatriëren. Maar het is nu wel de bedoeling dat het gebeurt. Grapperhaus: 'Het kabinet wil voorkomen dat verdachten van terroristische misdrijven straffeloos blijven.'  \n  \nDe repatriëring van de Nederlandse jihadstrijders uit Irak en Syrië is al jaren een politieke splijtzwam. Het rechterdeel van de Tweede Kamer vreest vooral dat zij een gevaar zijn voor de binnenlandse veiligheid. Ook de regeringspartijen VVD en CDA stonden lange tijd op dat standpunt.  \n  \nHet linkerdeel van de Kamer meent vooral dat Nederland z'n verantwoordelijkheid moet nemen voor z'n eigen onderdanen en er de Koerden niet mee kan blijven opzadelen. Dit standpunt is aan de winnende hand sinds de rechtbank in Rotterdam in juli besliste dat het kabinet nog drie maanden de tijd kreeg de vrouwen terug te halen naar Nederland.  \n  \nZij worden verdacht van terroristische misdrijven. Als zij niet op tijd terug zijn in Nederland dreigen de rechtszaken te verjaren waardoor ze niet meer vervolgd kunnen worden. Dan bestaat ook de kans dat zij alsnog terugreizen naar Nederland zonder dat vervolging nog mogelijk is. Het demissionaire kabinet besloot eerder dit jaar een andere IS-vrouw en twee van haar kinderen naar Nederland te halen. De rechtbank in Rotterdam dreigde toen de strafzaak tegen haar te beeïndigen omdat de Nederlandse overheid haar niet in staat stelde haar proces bij te wonen. Deze actie veroorzaakte veel verontwaardiging in de Kamer, maar werd uiteindelijk gesteund.\n\nDigitale berechting\n\nEen motie van de VVD en de SGP van 1 juli 2021 vroeg een onderzoek uit te voeren naar een alternatieve (digitale) manier om de IS-vrouwen te berechten zonder dat hun fysieke aanwezigheid bij het proces nodig was. Het onderzoek hiernaar is nog niet afgerond, meldde Grapperhaus woensdag. De Kamer wordt hier naar verwachting over geïnformeerd in oktober.  \n  \nHet berechten van de IS-vrouwen in de regio is volgens het kabinet geen reele optie. Door gebrek aan steun van de VN Veiligheidsraad en instemming van Syrië en Irak is er geen garantie dat zo'n proces zich zal voltrekken volgens internationale standaarden. 'Desalniettemin blijft het kabinet in gesprek met de Iraakse overheid over de mogelijkheden', schrijft Grapperhaus. 'Het kabinet zal de Kamer in de halfjaarlijkse brief over uitreizigers informeren over de ontwikkelingen ten aanzien van de opties voor internationale berechting van IS-strijders.'","intensity":1,"negativity":0,"cluster_id":66,"similar_texts":"text602"},{"id":"80","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/3/2","title":"Koning viert verjaardag in Maastricht","text":"### Koningsdag\n\nKoning Willem-Alexander en zijn gezin vieren Koningsdag op 27 april 2022 in Maastricht. Aanvankelijk zou de koninklijke familie in 2020 al naar de Limburgse hoofdstad afreizen voor Koningsdag, maar vanwege de uitbraak van Covid-19 konden toen de feestelijkheden niet doorgaan. Het is nog onduidelijk hoe de dag er precies uit gaat zien. De Rijksvoorlichtingsdienst zegt later met een precieze invulling van het programma te komen.","intensity":0,"negativity":0,"cluster_id":45,"similar_texts":"text529"},{"id":"81","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/7/1","title":"Koningsdag 2022 in Maastricht","text":"Koning Willem-Alexander en zijn familie vieren Koningsdag volgend jaar op 27 april in Maastricht. In 2020 zou Koningsdag ook plaatsvinden in de hoofdstad van Limburg, maar toen ging dat niet door vanwege de coronamaatregelen. In 2020 vierden de koning en koningin Máxima en hun dochters Amalia, Alexia en Ariane zijn verjaardag thuis op paleis Huis ten Bosch. In april dit jaar ging het gezin wel op pad, maar in Eindhoven was vanwege de coronamaatregelen geen publiek aanwezig.","intensity":0,"negativity":0,"cluster_id":45,"similar_texts":"text339"},{"id":"82","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=ecbbcd93efaf457914b6#/pages/14-15","title":"Labour zet koers naar midden","text":"Labour zet koers naar midden\n\nKeir Starmer wil een verkiesbare partij en terug naar tijd van Tony Blair.\n\nfoto\n\nAFP\n\nLeider Keir Starmer uitgejouwd door de linkse flank\n\ndoor Joost van Mierlo\n\nLonden Labour is weer te vertrouwen. Dat was de boodschap waarmee oppositieleider Keir Starmer zijn partij hoopte te enthousiasmeren tijdens zijn eerste toespraak voor het jaarlijkse partijcongres. Het was duidelijk dat niet iedereen overtuigd was van de middenkoers die hij zijn partij wil laten bewandelen. \n\nZijn twee uur lange toespraak werd, vooral in het begin, onderbroken door tal van spreekkoren. Het waren de aanhangers van voormalig leider Jeremy Corbyn die hun ongenoegen duidelijk wilden maken. „Jullie kunnen slogans uitkramen”, antwoordde Starmer bijna gelaten. „Ik geef er de voorkeur aan de levens van mensen te verbeteren.” \n\nZijn antwoord zorgde voor een donderend applaus. Volgens commentatoren hebben de jouwende tegenstanders in zijn eigen partij Starmer juist geholpen. Het zorgde ervoor dat de buitenwacht in ieder geval in de gaten heeft dat er een andere koers wordt gevaren door de partij. Starmer beloofde dat er nooit meer een ’onregeerbaar’ verkiezingsprogramma zou komen. Daarmee schoof hij de schuld van de enorme verkiezingsnederlaag van eind 2019 in de schoenen van toenmalig leider Corbyn.\n\nHet meest opmerkelijke moment tijdens zijn toespraak kwam op het moment dat Starmer de verdiensten van oud-premiers Tony Blair en Gordon Brown, als meest prominente vertegenwoordigers van Nieuw Links, bezong. Met hun verkiezingsoverwinningen hadden ze ervoor gezorgd dat er meer aan armoedebestrijding, aan sociale woningen, aan de verbetering van de gezondheidszorg en aan criminaliteitsbestrijding werd gedaan dan ooit eerder in de geschiedenis.\n\nParia’s\n\nDe afgelopen jaren waren Brown en vooral Blair als paria’s behandeld door de eigen partij. Maar de herinnering aan verkiezingsoverwinningen zorgde voor enthousiasme bij de aanwezigen. De verdiensten van Blair & Co werden met een stormachtig applaus herinnerd. Dat applaus moet zelfs hoorbaar zijn geweest voor Jeremy Corbyn, die alleen in bijzaaltjes mocht verschijnen.","intensity":0,"negativity":1,"cluster_id":8,"similar_texts":"text577"},{"id":"83","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/15/2","title":"Labourleden vechten elkaar de tent uit","text":"### stammenstrijd laait op tijdens partijcongres\n\nGeert Langendorff  \n  \nBrighton  \n  \nHet leger staat paraat om een benzinecrisis het hoofd te bieden. En explosief gestegen gasprijzen treffen de Britten hard in de portemonnee. Versoberde uitkeringen brengen mensen aan de onderkant van de samenleving in het nauw. De chaos in het Verenigd Koninkrijk zou voor Labour een schot voor open doel moeten zijn, maar tijdens het congres in Brighton domineerde de oppositiepartij vooral het nieuws met interne ruzies.  \n  \nLabourleider Keir Starmer nam gisteren in zijn toespraak op de slotdag van de jaarlijkse partijconferentie premier Boris Johnson stevig onder vuur, maar de meest venijnige zinsneden waren bestemd voor een vijand binnen de eigen gelederen. Zonder diens naam te noemen maakte Starmer duidelijk álles in het werk te zullen stellen om de herinneringen aan zijn ultralinkse voorganger Jeremy Corbyn en zijn fanatieke clan uit te wissen.  \n  \nRugdekking had Starmer geen moment. Zijn plaatsvervanger Angela Rayner bracht hem zaterdag nog in grote verlegenheid met een schot uit de heup. Ze gebruikte een receptie om premier Johnson en zijn kabinet hartsgrondelijk te beledigen. ,,Homofoob, racistisch, vrouwonvriendelijk tuig\", oordeelde het parlementslid over Conservatieve politici. Het Verenigd Koninkrijk was volgens haar onder hen verworden tot een 'bananenrepubliek'.  \n  \nRayner, met een leeg wijnglas in de hand, nam haar woorden niet terug. Tegenover de BBC herhaalde ze de boodschap. 'Tuig' was het. De vrouw, een gehaaide politicus, versprak zich volgens voormalig partijkopstuk Ed Balls niet. Rayner legde met haar uithaal in plat Engels haar kaarten op tafel. Als de kans zich aandient, wil ze Starmer opvolgen. Balls: ,,Ze positioneert zich zonder enige twijfel.\"  \n  \nDe keurige Starmer kan moeilijk overweg met de volkse Rayner. Tevergeefs probeerde hij haar begin dit jaar te ontslaan, toen ze rond de lokale verkiezingen zinspeelde op een coup. Door haar populariteit binnen de linkervleugel lukte hem dit niet. Dat ze ditmaal wederom geen blad voor de mond nam, benadrukt de lastige positie van Starmer. Labour vormt geen eenheid. Achter elke boom schuilt een struikrover.\n\nRadicale kliek\n\nAan lef ontbrak het Starmer niet. Tijdens het congres bracht hij een motie ter stemming om een terugkeer van de radicale kliek van Jeremy Corbyn aan het hoofd van de partij schier onmogelijk te maken. Niet al zijn voorstellen kwamen door de ballotage, maar zondag boekte hij wel een zege. Met 54 procent van de stemmen kregen zijn hervormingen groen licht. ,,Het monster is verbannen\", noemde een medestander van Starmer de geslaagde zet.  \n  \nDe leiderschapsverkiezingen kunnen hierdoor minder makkelijk worden gekaapt door Momentum, de communistische activisten die Corbyn in 2015 in het zadel hielpen. Om mee te kunnen doen, moet een kandidaat nu minimaal de steun van 20 procent van de fractie krijgen. Ook wordt een einde gemaakt aan 'geregistreerde supporters', niet-leden die na een geringe betaling hun stem kunnen uitbrengen.  \n  \nCorbyn bezoedelde Labour door antisemitisme binnen de eigen gelederen niet aan te pakken. Zijn schimmige banden met terroristische organisaties in het Midden-Oosten, de openlijke steun aan Poetin, zijn onduidelijke standpunt over de brexit en zijn uiterst radicale programma gingen ten koste van tientallen zetels. Binnen de partij laaide een stammenstrijd op. De gematigde Starmer moest voor eenheid zorgen en Labour weer verkiesbaar maken.  \n  \nDe opzichtige show om Starmer dwars te zitten, kwam niet alleen van de linkerflank. Zijn wat stoffige, elitaire uitstraling roept in bredere linkse kring weerstand op. ,,Geen woorden, maar daden\", zei Andy Burnham maandag voor het paviljoen met uitzicht op zee. De burgemeester van Groot-Manchester kreeg door zijn charisma van de Britse pers de bijnaam 'King of the North'. Waar Starmer tijdens de pandemie onzichtbaar bleef, ging hij de strijd aan met Boris Johnson.  \n  \nBurnham schoof zich net als Rayner naar voren als een beter alternatief voor Starmer, zij het subtieler. ,,Ik word een beetje ongeduldig\", zei de ex-minister. ,,Ik wacht tot de partij iets substantieels te melden heeft.\" Hij onderschreef daarmee een algemeen gevoel. De Conservatieve Partij raakte verzeild in corruptieschandalen, liet flinke steken vallen tijdens de coronacrisis, maar kreeg van Starmer amper tegengas.  \n  \nStarmer liet zich niet van de wijs brengen in deze slangenkuil. Hij benadrukte dat het tijdperk van Corbyn voltooid verleden tijd is. ,,Onder mijn leiding zullen we nooit verkiezingen ingaan met een programma dat niemand serieus neemt\", zei hij. In de zaal probeerden vijanden hem tevergeefs het zwijgen op te leggen. Starmer overleefde de vele pogingen hem kapot te maken, maar het blijft stormen binnen Labour. De chaos is net zo groot als rond de benzinestations.","intensity":0,"negativity":1,"cluster_id":8,"similar_texts":"text130"},{"id":"84","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/17/2","title":"Laschet ondanks verlies nog even in het zadel","text":"### DUITSLAND - Andere partijcoryfeeën lopen zich warm\n\nZolang die kans niet verkeken is, dat wil zeggen: zolang de sociaaldemocratische verkiezingswinnaar SPD geen regering heeft gevormd met de Groenen en de liberale FDP (de nummers drie en vier), houdt Laschet de machtsoptie open. Dat verklaart waarom de CDU/CSU gisteren in de eerste bijeenkomst van de nieuwe Bondsdagfractie afweek van de traditie om een fractievoorzitter voor een jaar te kiezen. In plaats daarvan werd de vorige fractievoorzitter voor zes maanden herkozen.  \n  \nDie traditiebreuk was een door Laschet bedacht compromis om de machtsverhoudingen binnen de fractie voorlopig open te houden. Mocht er geen stoplichtcoalitie komen van de sociaaldemocraten (rood), liberalen (geel) en groenen, dan kan hij als kanselierskandidaat proberen een Jamaica-coalitie te vormen van CDU/CSU (zwart), liberalen (geel) en groenen (de kleuren van de Jamaicaanse vlag). Als dat lukt, kan hij Merkel opvolgen als bondskanselier en wordt over zes maanden een nieuwe fractievoorzitter gekozen.\n\nOppositie\n\nLukt het SPD-kanselierskandidaat Olaf Scholz wél een stoplichtcoalitie te vormen, dan gaat de CDU/CSU in de oppositie. In dat geval wordt de fractievoorzitter in de Bondsdag het gezicht van de partij en moet het iemand zijn die daarvoor geschikt is. CDU-voorzitter Laschet zou volgens ingewijden kandidaat zijn voor het fractievoorzitterschap, maar andere partijcoryfeeën eveneens: Jens Spahn (nu vicepartijvoorzitter en demissionair minister van Volksgezondheid), Friedrich Merz (Bondsdaglid en voormalig fractievoorzitter) en Norbert Röttgen (lid partijpresidium, Bondsdaglid en buitenlandexpert). Zij stemden volgens Duitse media in met het compromis van Laschet.\n\nDruk\n\nIntussen neemt de druk op de kanselierskandidaat van CDU/CSU toe om de nederlaag van de unie van christendemocraten te erkennen. Die behaalde met slechts 24,1 procent van de stemmen de slechtste score ooit. Dat geeft de CDU en haar Beierse zusterpartij CSU geen regeringsaanspraak, in tegenstelling tot wat Laschet zondagavond verklaarde na de verkiezingsuitslag. Het leverde hem forse kritiek op van partijkopstukken.  \n  \n,,De verkiezingsuitslag was een aardbeving en oproep voor verandering. Dat moet je openlijk toegeven'', zei minister-president Michael Kretschmer van de deelstaat Saksen. ,,Het was een nederlaag waardoor we geen aanspraak op regeringsverantwoordelijkheid hebben. Het is nu eerst de beurt aan anderen'', reageerde CDU-vicevoorzitter en deelstaatpremier van Hessen Volker Bouffier. Voorzitter Tilman Kuban van de Jonge Union Kuban was ook duidelijk. ,,We hebben de verkiezingen verloren. Punt. De bal ligt nu in het kamp van de SPD.''  \n  \nCSU-leider Markus Söder voegde zich gisteren bij de critici. Hij feliciteerde SPD-leider Olaf Scholz openlijk met de verkiezingsoverwinning, een flinke steek onder water naar Laschet. Hij feliciteerde maandag 'de winnaars' zonder namen van partijen of leiders te noemen. Söder erkende tevens de zware nederlaag van de CDU/CSU, iets wat Laschet tot nu toe ook niet deed, herhaalde dat de verkiezingsuitslag geen duidelijke regeringsopdracht voor CDU en CSU bevat en zei dat de SPD nu eerst aan zet is om een coalitie te vormen.\n\nVerkennende gesprekken\n\nSöder riep Laschet echter niet op om af te treden en benadrukte dat de overwinning van de SPD 'nipt' was en dat CDU/CSU zich voorbereidt op verkennende gesprekken met FDP en Groenen, mocht de stoplichtcoalitie van SPD-kanselierskandidaat Scholz niet lukken. Daarmee sloot de CSU-leider zich aan bij Laschet. Die zei maandag dat geen enkele partij uit de verkiezingsuitslag een regeringsopdracht kan afleiden. ,,Wij niet, maar de SPD ook niet.''  \n  \nBondskanselier wordt volgens hem diegene die erin slaagt 'tegenstellingen tussen politieke stromingen' te overwinnen en een coalitie te vormen met een meerderheid in de Bondsdag.  \n  \nDie stromingen spelen nu meer dan ooit, want CDU/CSU en SPD willen niet verder met hun tweepartijencoalitie, en een meerderheid is alleen haalbaar met drie partijen. ,,Daarom voeren wij verkennende gesprekken met FDP en Groenen'', aldus Laschet.","intensity":0,"negativity":1,"cluster_id":21,"similar_texts":"text346"},{"id":"85","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=45c00746c78375b61571#/pages/22-23","title":"Legosteentjes zijn ook in 2021 niet aan te slepen","text":"Legosteentjes zijn ook in 2021 niet aan te slepen\n\nLockdowns goed voor omzet \n\nSpeelgoedfabrikant Lego heeft ook in de eerste helft van dit jaar geprofiteerd van thuisblijvende kinderen en ouders die bouwpakketten aanschaften. Het Deense bedrijf boekte meer dan twee keer zoveel winst als in dezelfde periode vorig jaar. In de eerste zes maanden van 2021 ging er voor 23 miljard Deense kroon (€3,1 miljard) aan speelgoed over de toonbank. Dat is 46% meer dan een jaar eerder en een nieuw record. Daarop boekte het bedrijf een nettowinst van omgerekend €847 miljoen een stijging van 140%.","intensity":1,"negativity":1,"cluster_id":18,"similar_texts":"text707"},{"id":"86","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=1300818ff9562f0444f8#/pages/34-35","title":"Letschert terug bij AZ","text":"Letschert terug bij AZ\n\nTimo Letschert maakt vanavond tijdens het Conference League-duel van AZ met FK Jablonec weer deel uit van de wedstrijdselectie van de Alkmaarders. Trainer Pascal Jansen had de verdediger buiten de selectie voor het competitieduel met Go Ahead Eagles gelaten, nadat hij na de wedstrijd tegen FC Twente zonder toestemming op eigen gelegenheid naar huis was gegaan.\n\nOok Jordy Clasie kan door Jansen weer op het wedstrijdformulier worden gezet. De middenvelder miste de competitiewedstrijden met FC Twente en Go Ahead nadat hij tegen Heracles Almelo een rode kaart had gekregen.","intensity":0,"negativity":1,"cluster_id":43,"similar_texts":"text325"},{"id":"87","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/45/2","title":"Licht wisselvallig","text":"Onder invloed van lagedrukgebieden hebben we met een wisselvallige periode te maken. De afgelopen dagen is lokaal al veel neerslag gevallen en vooral komend weekeinde staat er opnieuw een flinke plens regenwater op het programma. Vandaag begint droog met af en toe zon, maar in de westelijke helft van het land neemt de bewolking al snel toe. Later op de dag neemt daar de kans op wat regen toe. Elders blijft het overwegend droog. Bij een matige tot krachtige zuidwestenwind wordt het 15 tot 17 graden. In de nacht naar vrijdag blijft het in het noordwesten af en toe regenen, elders komen opklaringen voor. Met name landinwaarts neemt de wind sterk in kracht af.  \n  \nVrijdag overdag breidt het gebied met regen zich geleidelijk oostwaarts over het land uit, maar het zuidoosten lijkt nog tot de namiddag droog te blijven. De temperatuur komt opnieuw uit tussen 15 en 17 graden.  \n  \nHet weekeinde kent een tweedeling. Zaterdag lijkt het op de meeste plaatsen droog te blijven en zijn er perioden met zon. Bij temperaturen tussen 17 en 19 graden is het best aangenaam. In de nacht naar zondag gaat het enige tijd stevig regenen en ook zondag overdag vallen soms stevige buien. Het wordt dan niet warmer meer dan een graad of 14.","intensity":0,"negativity":0,"cluster_id":16,"similar_texts":"text187"},{"id":"88","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/17/4","title":"Miljoenenboete Samsung voor beïnvloeding van prijzen tv's","text":"Elektronica- en techconcern Samsung heeft van de Autoriteit Consument & Markt (ACM) een boete gekregen van ruim 39 miljoen euro. Volgens de ACM maakte het Zuid-Koreaanse bedrijf zich tussen 2013 en 2018 schuldig aan de beïnvloeding van de prijzen die winkels voor hun televisies rekenden. Daardoor waren klanten duurder uit. Samsung struinde het online aanbod van zijn tv's af en zette webwinkels onder druk om de prijzen te verhogen, en dat mag volgens de ACM niet.  \n  \nBij onderzoek stuitte de ACM op ongeoorloofde praktijken van Samsung bij zeven winkeliers die televisies van het merk aanboden in hun webshop. Als de verkoopprijzen lager waren dan Samsung wilde, stuurde het bedrijf de verkopers berichten dat de prijs omhoog moest. Dit presenteerden medewerkers als advies, maar volgens de marktautoriteit ging het helemaal niet om vrijblijvende boodschappen.  \n  \nDaarnaast greep Samsung in als winkeliers klaagden over concurrenten die tv's van het merk voor minder in de verkoop deden. Ook die winkeliers werden volgens de ACM aangesproken op te lage prijzen. Winkeliers moeten zelf hun prijzen bepalen, benadrukt de ACM, maar dat was hier duidelijk niet het geval. De ACM kwam de verboden handelspraktijken op het spoor door klachten van winkeliers.","intensity":0,"negativity":0,"cluster_id":2,"similar_texts":"text103"},{"id":"89","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/19/2","title":"Miljoenenboete voor Samsung om beïnvloeding","text":"Elektronica- en techconcern Samsung heeft van de Autoriteit Consument & Markt (ACM) een boete van ruim 39 miljoen euro gekregen.  \n  \nVolgens de ACM maakte het Zuid-Koreaanse bedrijf zich tussen 2013 en 2018 schuldig aan de beïnvloeding van de prijzen die winkels voor Samsung-televisies rekenden, waardoor klanten duurder uit waren. Samsung struinde stelselmatig het online aanbod van zijn tv's af en zette webwinkels onder druk.  \n  \nBij onderzoek stuitte de ACM op ongeoorloofde praktijken bij zeven winkeliers. Als de verkoopprijzen lager waren dan Samsung wilde, stuurde het bedrijf de verkopers berichten dat de prijs omhoog moest. Dit presenteerden ze als advies, maar volgens ACM ging het niet om vrijblijvende boodschappen. Samsung greep ook in als winkeliers klaagden over concurrenten die tv's van het merk voor minder in de verkoop deden. Uit WhatsApp- en e-mailverkeer maakte de ACM op dat Samsung die bewuste winkeliers ook aansprak op te lage prijzen.","intensity":0,"negativity":0,"cluster_id":2,"similar_texts":"text732"},{"id":"90","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/25/2","title":"Moet ik in actie komen om mijn hypoheekrente lager te krijgen?","text":"U heeft twee hypotheken van samen 150 duizend euro en met een gemiddelde rente van 2,5 procent per jaar. Over twee en vier jaar vindt de renteherziening plaats. Zit u de renteperiodes uit of komt u nu in actie?  \n  \nU zou rustig achterover kunnen leunen. Jaren geleden betaalde u nog 5 procent hypotheekrente, nu maar de helft. Uw rentelasten zijn laag, ruim 300 euro per maand. Een huurder is vaak het veelvoud hiervan kwijt.  \n  \nToch is het zinvol om uw comfortabele gevoel opzij te zetten en iets te doen. U kunt het rentecontract openbreken, de boeterente betalen en kiezen voor twintig jaar vast. De hypotheekrente is nu ongelooflijk laag. U betaalt grofweg 1,5 procent per jaar om de rente twintig jaar vast te zetten. Dat percentage komt overeen met de jaarlijkse inflatie. Dat wil zeggen dat uw schuld jaarlijks evenveel in waarde daalt als wat u aan leenvergoeding betaalt. Het kost u dus eigenlijk niets.  \n  \nDe boeterente en administratiekosten om de hypotheek over te sluiten kunt u aftrekken van de belastingen. Als u geen geld heeft om de boeterente te betalen, vraag dan de bank om rentemiddeling. Het enige verschil met oversluiten is dat boeterente verdeeld wordt over de komende twintig jaar. De jaarlijkse rente wordt hierdoor iets hoger, maar deze is volledig aftrekbaar. Gebruik maken van rentemiddeling is duurder dan boeterente betalen.  \n  \nAls u gaat verhuizen, kunt u de bestaande hypotheek alleen voortzetten als deze een verhuisregeling heeft. Vraag daarnaar als u de rente voor lange tijd vastzet.  \n  \nU kunt overigens ook kiezen voor dertig jaar rentevast. Dat kost gemiddeld 0,2 procent per jaar meer. De boeterente blijft even hoog. Hou wel rekening met uw levensverwachting, want die is gemiddeld twintig jaar voor iemand die de AOW-leeftijd bereikt. En wie de hypotheek geleidelijk aflost, heeft ook niet zoveel aan dertig jaar vast. U betaalt dan per saldo veel voor een afnemend risico.  \n  \nErvoor kiezen om de rente lang vast te zetten geeft u de zekerheid van lage woonlasten. Daar heeft u plezier van als uw inkomen daalt, omdat u uw baan verliest of met pensioen gaat.  \n  \nAls u de hypotheek aflost, heeft u ook lage woonlasten. Aflossen is een goed alternatief, zeker als u genoeg spaargeld heeft. Maar nu de rente zo laag is, is aflossen minder aantrekkelijk. De hypotheek is niet meer zo'n blok aan uw been. Een volledig hypotheekvrije woning levert de kinderen een grotere erfenis op, maar zij hebben meer aan uw financiële steun terwijl u nog leeft. Veel kinderen hebben ouderlijke hulp nodig om een woning te kopen. Ook dat is een goede reden om de rente langer vast te zetten. Wie niet langer verrast kan worden door een stijgende rente, hoeft minder spaargeld als buffer aan te houden. U kunt hierdoor het geld voor iets anders gebruiken dan voor uw eigen hypotheek.  \n  \nReinout van der Heijden is hoofdredacteur van de Geldgids. Zelf een vraag? geldvraag@volkskrant.nl","intensity":1,"negativity":1,"cluster_id":32,"similar_texts":"text282"},{"id":"91","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=72de5689a7c843e2874a#/pages/48-49","title":"Mogelijke burentwist kost een man het leven","text":"Mogelijke burentwist kost een man het leven\n\nEen politieman laat de hond van het slachtoffer uit.\n\nfoto joey bremer\n\ndoor Gerda Frankenhuis\n\nRotterdam Een uit de hand gelopen burentwist heeft in Rotterdam mogelijk het leven gekost van een man, waarvan de politie de identiteit officieel nog niet heeft vastgesteld. Dat stellen buurtbewoners, nadat het slachtoffer dinsdagochtend dood werd gevonden in een portiekflat aan de Thomas A Kempisstraat in de wijk Lombardijen.\n\nTegen half 9 kreeg de meldkamer van de politie een melding dat er in een kelderbox bij de woning een man mishandeld was. Eenmaal ter plekke vonden ze een lichtgewonde 39-jarige man die de agenten op het spoor zette van een dode man in een woning op de een na hoogste verdieping. „De man is voor behandeling naar het ziekenhuis gebracht. We hebben hem aangehouden op verdenking van betrokkenheid bij het misdrijf. Zijn rol wordt nog onderzocht”, vertelt een politiewoordvoerster. \n\nOp een grasveld laat een politieagent een hond (van het ras akita) uit die volgens bewoners van het slachtoffer is. De forensische opsporing vindt op een straat bij de vuilnisbakken een voorwerp dat lijkt op een lemmet van een mes. \n\nVolgens diverse omwonenden gaat het om twee buren die elkaar in de haren zijn gevlogen. Volgens hen is mogelijk de vrouw van het slachtoffer de reden van de twist. „Het slachtoffer woonde daar met een vrouw. Zij hadden vaker ruzie met elkaar. Zo erg zelfs dat de politie regelmatig langskwam. Onlangs stond de vrouw nog om de hoek met een agent te praten terwijl er bij de woning vier tot vijf politiemensen stonden. En laatst riep ze om een uur ’s nachts ’Help, mijn vriend heeft mij geslagen’. Het was daar altijd raak. Ze zijn een tijdje uit elkaar geweest, maar ze waren sinds kort weer bij elkaar”, vertelt een omwonende. \n\nHet stel zou volgens hen twee honden hebben, waaronder de grote akita. De andere buurman, die nu is aangehouden en pal boven hun woont, had ook een hond, een stafford. „Ze lieten soms samen de honden uit. Maar de vrouw zagen wij ook vaak met haar bovenbuurman zonder honden samen. Dan fietsten ze samen weg of zat ze bij hem achter op de scooter.” Waar de vrouw is, is volgens de omwonenden een raadsel. „Ik zag de bovenbuurman gewond meegenomen worden in een ambulance”, zegt een buurvrouw.\n\nDe Dierenambulance heeft vier honden uit twee woningen gehaald. De politie stelt dat een burenruzie als een van de scenario’s wordt meegenomen, maar wil daar verder niet op ingaan. Ook over hoe het slachtoffer om het leven is gekomen, wil de politie nog niets zeggen. Ook wordt er geen antwoord gegeven op de vraag waar de vrouw is.\n\nGeschrokken\n\nBewoners zijn geschrokken door de gewelddadige dood van de buurtbewoner, maar blijven nuchter. „Er gebeuren hier wel vaker rare dingen. Het is een hier een achterbuurt. Ik zou graag willen verhuizen. Mensen kennen elkaar hier nauwelijks en er is bijna tot geen contact”, vertelt een vrouw die haar hond uitlaat.","intensity":0,"negativity":0,"cluster_id":69,"similar_texts":"text683"},{"id":"92","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=5ada586e28e5745fd2ab#/pages/1","title":"Na auto nu huis melkkoe","text":"Na auto nu huis melkkoe\n\nWOZ-waarde gemiddeld 7 pct. hoger\n\nVan onze financiële redactie\n\nAmsterdam Er komt maar geen einde aan de stijging van de WOZ-waardes, die voor het zesde jaar op rij sterk zijn opgelopen. De gemeentelijke WOZ-beschikking voor huizen is dit jaar gemiddeld 7% hoger uitgevallen dan in 2020. \n\n„Maar dit is wel kijken in de achteruitkijkspiegel. Er komt veel meer aan”, zegt Hans André de la Porte van Vereniging Eigen Huis. Als de stijging van de huizenprijzen doorzet, kunnen huizenbezitters volgens hem over twee jaar een dubbel zo grote toename van de WOZ-waarde verwachten. \n\nIn Bloemendaal vielen dit keer de hoogste waardes op de mat, meldt het CBS vandaag. Een woning in het villadorp werd gemiddeld op 778.000 euro getaxeerd. Dat is bijna vijf keer meer dan in gemeenten als Pekela, Heerlen en Kerkrade. Bij de grote steden viel Rotterdam op met 11% hogere WOZ-waardes, terwijl Amsterdam maar een plusje van 1% noteerde. \n\nGemeenten spinnen er garen bij. Huisbezitters zijn dit jaar 5,3% meer kwijt aan onroerendezaakbelasting, die is gekoppeld aan de WOZ-waarde. „Er zijn gemeenten die op zwart zaad zitten en daarom extra heffen”, aldus André de la Porte. \n\n’Box 3-plan werkt niet’\n\nPagina T4","intensity":0,"negativity":0,"cluster_id":28,"similar_texts":"text264"},{"id":"93","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=bca5526f491b47e228e1#/pages/8","title":"Nacht cel om verdacht gedrag in buurt Rutte","text":"Nacht cel om verdacht gedrag in buurt Rutte\n\nArnoud van Doorn werd aangehouden omdat het OM hem verdacht van het voorbereiden van een ernstig misdrijf richting Mark Rutte. \n\nFoto ANP/HH\n\nVan onze Haagse redactie\n\nDen Haag Het Haagse gemeenteraadslid Arnoud van Doorn, fractievoorzitter van de Haagse Partij van de Eenheid, heeft een nacht vastgezeten op verdenking van het voorbereiden van een ernstig misdrijf richting premier Mark Rutte.\n\nHij zou zijn aangehouden nadat hij zich opvallend had gedragen in de buurt van de demissionair minister-president, zo bevestigt het Openbaar Ministerie in Den Haag. Dit gebeurde in een Haagse buurt waar Rutte op dat moment onder beveiliging rondliep. „Hij zou hebben geprobeerd zich inlichtingen te verschaffen voor het plegen van het ernstige misdrijf”, aldus een woordvoerder van het OM. Zijn gedrag was vervolgens reden genoeg om de alarmbellen te laten rinkelen bij de beveiligers.\n\nVrijgelaten\n\nDe Dienst Koninklijke en Diplomatieke Beveiliging hield hierop Van Doorn aan en droeg hem over aan de politie. De politicus is vervolgens maandag weer vrijgelaten. Het OM laat weten het onderzoek mogelijk woensdag af te kunnen ronden. Dan wordt ook bekend of Van Doorn in deze zaak nog verdacht is of niet meer.\n\nDeze zaak staat los van de aangescherpte beveiliging rondom Rutte vanwege extreme dreigingen waar De Telegraaf maandag over berichtte.\n\nDe advocaat van Arnoud van Doorn, mr. Anis Boumanjal, laat via een verklaring weten dat zijn cliënt met een specifieke reden in dezelfde buurt was als de premier. „Zijn moeder verblijft daar en hij komt daar dan ook bij schering en inslag. Verder zag mijn cliënt een opmerkelijke BMW geparkeerd staan in diezelfde buurt. Vanwege die bijzonderheid heeft hij meer aandacht dan normaal geschonken aan die auto, maar vervolgens heeft hij zijn weg vervolgd.” \n\nVan Doorn zou pas tijdens het verhoor hebben begrepen dat Rutte zich daar ook bevond. Volgens Boumanjal waren er die dag verder geen bijzonderheden. „Van Doorn staat niet bekend als gewelddadig of vuurwapengevaarlijk. Het heeft er alles van dat de DKDB, bevangen door achterdocht en angst, in de kramp is geschoten en prematuur tot aanhouding is overgegaan.”\n\nDe woordvoerder van Rutte doet geen uitspraken over de veiligheid en bewaking van de demissionair premier.","intensity":0,"negativity":1,"cluster_id":26,"similar_texts":"text403"},{"id":"94","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/10/2","title":"Nationaal Coördinator Discriminatie en Racisme bestrijdt 'elke vorm van uitsluiting'","text":"Dat maakte het kabinet dinsdagmiddag bekend. De benoeming van Baldewsingh is de eerste maatregel van de regering in reactie op de Black Lives Matter-protesten van juni 2020. Over het instellen van een Staatscommissie, een zware adviescommissie die onderzoek gaat doen naar racisme en uitsluiting, wordt voor het eind van het jaar meer bekend.  \n  \nBaldewsingh (59) staat als eerste Nationaal Coördinator voor een uitdaging. Het kabinet schreef eerder dat discriminatie in de hele samenleving voorkomt: 'Op de arbeidsmarkt en woningmarkt, in het onderwijs, de sport en de openbare ruimte.' Ook zijn het uiteenlopende groepen die uitsluiting ervaren: de regering spreekt van anti-zwart racisme, moslimdiscriminatie, antisemitisme, lhtbi- en genderdiscriminatie.  \n  \nDe van oorsprong Surinaamse Baldewsingh kwam als 13-jarige naar Nederland. Tussen 2006 en 2018 was hij als PvdA-wethouder in Den Haag onder meer verantwoordelijk voor de portefeuille integratie. De politicus, die zich laat voorstaan op zijn Hindoestaanse achtergrond, hecht veel waarde aan het behoud van de eigen cultuur.  \n  \nDiscussies over het dragen van een hoofddoek of over moslims die vrouwen niet de hand schudden, noemde hij in Trouw 'absolute non-discussies'. 'Wij wonen tegenwoordig in een mozaïeksamenleving. Dan moet je oog hebben voor elkaars verschillen.' Naar eigen zeggen behoort hij binnen de PvdA daarmee tot de 'softe' stroming: 'Noem het maar theedrinken.'  \n  \nBaldewsingh had geen moeite om zich tegen populaire standpunten te keren. Zo nam hij stelling tegen uitspraken van burgemeester Aboutaleb (tegen moslims die jihadisten vergoelijken: 'Rot toch op') en premier Rutte ('Migrantenjongeren moeten zich invechten op de arbeidsmarkt').  \n  \nIn het AD: 'Zulke woorden gaan als warme broodjes over de toonbank. Maar waar hebben al deze uitspraken ons gebracht? Nergens. De discussie moet je niet voeren in wij-zij-termen. Het is wij.'  \n  \nMet zijn duidelijke, uitgesproken signatuur maakte Baldewsingh in de gemeentepolitiek lang niet altijd vrienden. Zo liet hij zich als wethouder eens badinerend uit over de bezwaren van een Haagse randgemeentegen een windmolen die hij tegen de gemeentegrens liet plaatsen. 'Hoe kan één windmolen nou het landschap van Leidschendam-Voorburg ontsieren?', vroeg hij zich af.  \n  \nWat Baldewsingh in zijn nieuwe functie precies gaat doen, moet blijken. Het functieprofiel is nogal abstract en dus is er veel vrijheid om de rol in te vullen. Vaststaat dat Baldewsingh begint in Den Haag, waar elk ministerie een eigen discriminatieaanpak heeft en de plannen niet op elkaar zijn afgestemd.","intensity":0,"negativity":1,"cluster_id":15,"similar_texts":"text780"},{"id":"95","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/34/2","title":"Nieuwe opzet met regionale competities moet World Press Photo diverser maken","text":"### Vandaag - Fotografie\n\nWorld Press Photo, de jaarlijkse wedstrijd voor fotojournalisten uit de hele wereld, krijgt een nieuwe opzet. De competitie moet eenvoudiger en vooral diverser worden. Ook wordt de fotografie weer op de voorgrond gezet; werken die louter uit video bestaan, kunnen niet meer worden ingestuurd. Dat maakte de in Amsterdam gevestigde stichting gisteren bekend.  \n  \nDe wedstrijd krijgt voortaan zes regionale competities (in Afrika, Azië, Europa, Noord- & Centraal-Amerika, Zuid-Amerika en Zuidoost-Azië & Oceanië). Per continent nomineert een regionale jury foto's in vier categorieën: 'Enkelen' (enkelvoudige foto's, hieruit wordt ook de beroemde World Press Photo van het jaar gekozen), 'Verhalen' (drie tot tien foto's die een verhaal vertellen), 'Langetermijnprojecten' (24 tot 30 foto's over een thema) en 'Open format' (voor verhalen die met een mix aan media zijn gemaakt, fotografie moet daarbij het belangrijkst zijn).  \n  \nEen 'wereldwijde jury', waarin ook de zes voorzitters van de regionale jury's plaatsnemen, wijst daarna per continent in elke categorie een winnaar aan. Tevens oordeelt die jury wie per categorie de beste in de wereld is. In totaal worden er dus 28 prijzen verdeeld. Dat is significant minder dan de 58 prijzen die voorheen werden uitgereikt: vier hoofdprijzen (Foto van het jaar, Fotoverhaal van het jaar, Interactieve foto van het jaar en Onlinevideo van het Jaar), 45 extra prijzen in acht categorieën (Hedendaagse kwesties, Milieu, Algemeen nieuws, Langetermijnprojecten, Natuur, Portretten, Sport en Hard nieuws), plus nog eens negen prijzen in de Digitale verhalenwedstrijd. Al langer klonk de kritiek dat het prijzenfestival voor leken nauwelijks nog te volgen was.  \n  \nDoor te kiezen voor een regionale competitie wil de stichting voortaan voorkomen dat veel Europese fotojournalisten werk insturen terwijl de meeste van hun collega's in Afrika dat niet doen. Alle inzendingen werden tot nu toe geanonimiseerd voorgelegd aan de jury's. Dat gaat ook veranderen: de identiteit van de maker van een werk wordt nog steeds verborgen gehouden, maar de jury's krijgen nu wel te horen waar hij of zij vandaan komt. Zo moet worden voorkomen dat bijvoorbeeld de regionale jury in Afrika werken nomineert die later vooral door Europeanen blijken te zijn gemaakt. Ook overweegt de stichting om het geslacht van de makers te onthullen, zodat er op dat gebied eveneens een evenwichtigere verdeling komt.  \n  \nDe nieuwe opzet is uitgedacht onder leiding van Joumana el Zein Khoury. Zij trad op 1 februari aan als directeur van World Press Photo en kreeg de taak een nieuwe koers uit te stippelen voor de fotowedstrijd. Dit voorjaar zei El Zein Khoury in een interview met de Volkskrant dat World Press Photo, in 1955 opgericht door Nederlandse fotografen, op een keerpunt staat. 'Als we niet veranderen, zullen we snel niet meer relevant zijn.' De stichting werd ervan beschuldigd niet divers genoeg te zijn en worstelde daarnaast met de veranderingen in de fotojournalistiek; zo heeft de explosie aan beelden op sociale media geduchte concurrentie veroorzaakt.","intensity":0,"negativity":0,"cluster_id":24,"similar_texts":"text243"},{"id":"96","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/36/2","title":"No Time to Die kan moeiteloos tot de opmerkelijkste Bond-films worden gerekend.","text":"No Time to Die\n\nActie  \n★★★★  \nRegie  \n  \nCary Fukunaga  \n  \nMet  \n  \nDaniel Craig, Léa Seydoux, Rami Malek, Lashana Lynch, Ana De Armas, Ben Whishaw, Christoph Waltz, Naomie Harris  \n  \n163 min., in 163 zalen  \n  \nDat de 25ste James Bondfilm een historische editie zou worden, stond vooraf deels al vast. Dat het uiteindelijke resultaat zo plezierig veel kanten op schiet, voelt als fijne bijvangst in een filmreeks waarbij de verwachtingen steevast hooggespannen zijn.  \n  \nAlleen al de openingsscène van No Time to Die biedt een voor Bondbegrippen onorthodox subgenre - een beklemmende inbraakthriller, gefilmd vanuit het perspectief van een jong meisje - en vanaf daar holt geheim agent 007 via talloze lichtvoetige actiescènes en speelse onderonsjes met nieuwe en terugkerende personages naar een noodlotsdrama van de buitencategorie.  \n  \nDe 25ste jubileumeditie is daarmee de uitbundige tegenhanger van de wat deftiger voorgaande Bonds van regisseur Sam Mendes, Skyfall (2012) en Spectre (2015). De op papier veel te lange speelduur van 2 uur en 43 minuten, een record voor Bond, voelt nauwelijks te lang.  \n  \nDankzij een handvol uiterst gewaagde scenariokeuzen belandt No Time to Die moeiteloos in de geschiedenisboeken als een van de opmerkelijkste edities van James Bond. Ook de opzet van de film is opmerkelijk te noemen: Bond trapt de tijdgeest per ongeluk perfect op de staart door de strijd aan te gaan met een psychopaat die een gefabriceerd virus op de mensheid dreigt los te laten. Let wel: de film, driemaal op rij uitgesteld vanwege een pandemie in de echte wereld, werd al in 2019 opgenomen.  \n  \nEen historische Bond dus. En niet eens omdat No Time to Die de vijfde en ditmaal écht de laatste is onder aanvoering van Daniel Craig, die de Britse spion sinds zijn debuut in Casino Royale (2006) zo kundig transformeerde van ongenaakbare charmeur tot gevoelsmens en rauwdouwer, tot man van nu.  \n  \nWe beginnen met Bond in een Italiaanse vakantie-idylle, ná die opening waarin de uit Spectre teruggekeerde Bondvrouw Madeleine (Léa Seydoux) zich herinnert hoe ze jaren geleden trachtte te ontsnappen aan de gemaskerde gek Lyutsifer Safin (Rami Malek als tamelijk potsierlijke stripboekslechterik).  \n  \n007 lijkt oprecht verliefd, niet voor het eerst sinds Craig hem vertolkt overigens, en verkeert met Madeleine in de veronderstelling dat ze beschikken over 'alle tijd van de wereld', zo'n Bondzinnetje waarvan het tegendeel in luttele tellen wordt bewezen. Dat pittoreske Italiaanse dorpspleintje ligt dus in een oogwenk in puin.  \n  \nNo Time to Die schiet vervolgens in de hoogste versnelling, in een reeks relatief los van elkaar staande scènes die nooit helemaal versmelten tot een volwaardig geheel, hoewel ze stuk voor stuk vermaken. Dan bezoekt Bond even opperschurk Blofeld, die hij in de vorige film achter slot en grendel kreeg, en wordt diens flamboyante vertolker Christoph Waltz geïntroduceerd als overtreffende trap van Hannibal Lecter in The Silence of the Lambs. Op de grens van satire.  \n  \nHoogtepunt is Bonds missie op Cuba, waarin hij aan de zijde van een Amerikaanse collega in galajurk een feest van misdaadorganisatie Spectre infiltreert. De verrukkelijke rol van Ana de Armas als de bloednerveuze, wodka-martini achterover slaande doch hoogst gekwalificeerde superspion Paloma oogt als opzetje voor een eigen film.  \n  \nNergens is de invloed van Phoebe Waller-Bridge (Fleabag, Killing Eve) op het scenario ook zo herkenbaar: de Engelse scenarist werd in een later productiestadium bij de film betrokken om onder meer de vrouwelijke rollen van extra cachet te voorzien, en leidt Bond vakkundig richting nieuw territorium.  \n  \nIn de eerste Bond na #MeToo zijn vrouwen geen prooi, maar volwaardige en autonoom handelende personages: zelfs de paar jaar oude dochter van een belangrijk personage bijt fel van zich af.  \n  \nBond probéért de Bondmeisjes ondertussen nog wel te veroveren, maar zijn versiertrucs ogen meer dan ooit als de sleetse kunstjes van een onbeholpen oude man. Dat dit lukt zonder zijn iconische status teniet te doen, is een prestatie. 'Is dit je kamer?', vraagt hij als De Armas hem een donkere ruimte binnenleidt. 'Dit is een wijnkelder', riposteert ze droogjes.  \n  \nOndertussen wordt ook op gepeperde wijze een voorschot genomen op de aankomende discussie over de troonopvolging van Daniel Craigs Bond: in afwezigheid van Bond is zijn vrouwelijke collega Nomi (Lashana Lynch) tijdelijk uitgeroepen tot de nieuwe 007.  \n  \nDe persoon achter de codenaam waaronder Bond opereert is inwisselbaar, betoogt No Time to Die. James Bond zelf is een onvervangbare, nooit opdrogende bron van verhalen.","intensity":0,"negativity":0,"cluster_id":13,"similar_texts":"text87"},{"id":"97","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/11/1","title":"OM eist jaar jeugddetentie voor bedreigen schrijfster","text":"Op de vraag van de rechter of hij het boek gelezen had, antwoordde hij ontkennend. Toch vond Oguz Ö. Ik ga leven beledigend. De negentienjarige jongeman, die door justitie wordt verdacht van allerhande bedreigingen, zei gisteren in de Amsterdamse rechtbank dat hij woedend was geweest op schrijfster Lale Gül. \"Ik kreeg het idee dat het boek over de islam ging.\"  \n  \nÖ. bekende Gül via verschillende Instagramaccounts meermaals bedreigd te hebben. Zo plaatste hij een screenshot van de voorflap van haar boek online, waaronder hij schreef 'Grote plannen met Lale Gül. We zijn overal in Amsterdam actief.' Voor die teksten, én voor de bedreigingen met een terroristisch misdrijf die hij online verstuurde (gericht tegen burgers in het algemeen, zoals 'Ik ga Nederlanders onthoofden'), eiste justitie gisteren twaalf maanden jeugddetentie tegen Ö.  \n  \nVijf maanden daarvan zijn voorwaardelijk. En aan dat voorwaardelijke deel zijn tal van voorwaarden verbonden. Zo wil het Openbaar Ministerie Ö. een verbod op sociale media opleggen. Ook eiste justitie een zogenoemde 'gedragsbeïnvloedende maatregel'. Dat betekent dat de tiener na zijn straf twaalf maanden onder intensief toezicht blijft staan. Want Ö. mag in jaren misschien meerderjarig zijn, stelde het OM, volgens deskundigen is hij dat geestelijk niet - vandaar ook de toepassing van het jeugdstrafrecht.  \n  \nDe verdachte zei meermaals spijt te hebben van zijn acties. De teksten die hij schreef doen misschien anders vermoeden, gaf hij toe, maar hij ontkende de beschuldigingen van justitie te radicaliseren. Zo vindt Ö. de onthoofdingsfilmpjes van IS die hij zelf rondstuurde 'wel eng'.  \n  \nWaarom hij juist Gül akelige teksten zond weet de tiener eigenlijk niet, noch wilde hij de schrijfster naar eigen zeggen daadwerkelijk iets aandoen. \"Ik was gewoon dom bezig.\" Ook de dreigementen aan de samenleving deed hij af als 'stomme grappen'.  \n  \nLale Gül kon echter niet lachen om Ö.'s berichten. De 23-jarige schrijfster van Ik ga leven, haar boek over een meisje dat zich losmaakt van de streng-islamitische gemeenschap waarin ze opgroeide, zei gisteren in haar slachtofferverklaring dat ze na het verschijnen van haar bundel tientallen dreigementen ontving. Daarop had ze zich ook voorbereid.  \n  \nToch hakten juist de teksten van Ö. erin. \"Ik voelde dit keer echte angst\", zei Gül, die de zitting aanvankelijk via een videoverbinding volgde, maar afhaakte uit frustratie over de houding van Ö. \"Het greep me naar de keel en zorgde ervoor dat ik niet meer de deur uit durfde.\" Genieten van haar succes kon ze niet meer. \"Ik was alleen nog maar bezig met mijn veiligheid.\"  \n  \nDe uitspraak in deze zaak is op 13 oktober.","intensity":0,"negativity":1,"cluster_id":52,"similar_texts":"text741"},{"id":"98","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=d60aad159f28196d0664#/pages/4","title":"OM: Arnoud van Doorn onschuldig in ’zaak-Rutte’","text":"OM: Arnoud van Doorn onschuldig in ’zaak-Rutte’\n\nRaadslid op vrije voeten\n\nDEN HAAG Arnoud van Doorn, de fractievoorzitter van de Haagse Partij van de Eenheid, geldt niet langer als verdachte in de zaak waarvoor hij zondag in Den Haag werd opgepakt. Hij werd verdacht van een poging „inlichtingen te verschaffen om een ernstig misdrijf voor te bereiden.” Doelwit van het niet nader gespecificeerde misdrijf zou demissionair premier Mark Rutte zijn. Van Doorn werd aangehouden door de beveiligers van Rutte, die werken voor de Dienst Koninklijke en Diplomatieke Beveiliging, omdat hij „verdacht gedrag in de nabijheid van de premier” had vertoond. Maandag kwam hij na verhoor weer op vrije voeten. Uit onderzoek „kwam niets naar voren dat de aanvankelijke verdenking ondersteunde”, meldt het OM. Van Doorn is onschuldig, aldus het OM, de zaak is geseponeerd.","intensity":0,"negativity":0,"cluster_id":28,"similar_texts":"text591"},{"id":"99","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/8/4","title":"Ondanks verbod serveert Waku Waku drank","text":"### Coronapas\n\nDe deuren van Waku Waku, het Utrechtse restaurant dat maandagavond dicht moest omdat het weigert de CoronaCheck-app van gasten te controleren, zijn gisteravond opnieuw geopend. Gedeeltelijk althans. Vanuit de deuropening verkocht het restaurant gisteren weer drankjes. De burgemeester van Utrecht wil dat Waku Waku gesloten blijft, maar de pakweg tweehonderd demonstranten die zich bij het restaurant hadden verzameld, forceerden gisteravond onder luid gejuich de sloten. Die waren eerder die dag vervangen door de gemeente Utrecht.","intensity":0,"negativity":1,"cluster_id":50,"similar_texts":"text383"},{"id":"100","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=0617c2a52287ae5d281d#/pages/40-41","title":"Ongrijpbare zwarte humor","text":"Ongrijpbare zwarte humor\n\nSpanningen in een theatergezelschap zijn de opmaat voor iets totaal anders in de nieuwste film van Alex van Warmerdam.\n\n’Nr. 10’\n\nWat: zwarte komedie\n\nRegie: Alex van Warmerdam\n\nMet: Tom Dewispelaere, Anniek Pheifer, Pierre Bokma\n\nGeestig, ongemakkelijk, luguber. Al ruim dertig jaar maakt Alex van Warmerdam films die licht onwerkelijk voelen en niet op één genre vast te pinnen zijn. Met Nr. 10 gaat hij daar nog een stapje verder in. Hoewel de eerste helft, over irritaties en geheimen binnen een theatergezelschap, daar nog nauwelijks iets van prijsgeeft.\n\n„Doe ik iets niet goed?”, vraagt Marius (Pierre Bokma) geïrriteerd bij een toneelrepetitie. De acteur wordt thuis zoveel lastiggevallen door zijn zieke vrouw, dat hij zijn tekst niet meer kan onthouden. Een grote ergernis voor regisseur Karl (Hans Kesting), hoewel die zijn verbolgenheid al snel verschuift. Echtgenote Isabel (Anniek Pheifer), tevens actrice in zijn toneelstuk, heeft namelijk stiekem een affaire met haar tegenspeler Günter (Tom Dewispelaere).\n\nAlle pionnen lijken op hun plek te staan voor een typische Van Warmerdam-film. Zwartkomische treurnis, met personages die hun eigen kleinzerigheid tentoonstellen in bijtende dialogen. Maar dan gebeuren er gekkere dingen. Duitse kerklieden blijken spionnen te hebben binnen het theatergezelschap. En deze film gaat eigenlijk helemaal niet over Marius, Karl of Isabel. Alles draait om de sullige Günter. \n\nEn dan moet Nr. 10 nog zijn plotwending krijgen. Halverwege neemt het verhaal zo’n abrupte afslag, dat er nog maar weinig overeind blijft van wat we hebben gezien. En toch zit er ongemerkt vanaf het begin al een slimme opbouw in deze film. Knap schrijfwerk, zoals dat vaker de basis is geweest bij Van Warmerdam. Zijn strakke stilering en morbide absurdisme maken de climax compleet.\n\nF.M.","intensity":0,"negativity":0,"cluster_id":67,"similar_texts":"text638"},{"id":"101","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=ce330d184112c495d7ac#/pages/40-41","title":"Onvoltooid verleden tijd","text":"Onvoltooid verleden tijd\n\nEva (Elise Schaap) worstelt in ’Mijn vader is een vliegtuig’ met jeugdherinneringen die incompleet zijn.\n\n‘Mijn vader is een vliegtuig’\n\nWat: drama, psychologische thriller\n\nRegie: Antoinette Beumer\n\nMet: Elise Schaap, Pierre Bokma, Liz Snoyink\n\nMet een man, twee kinderen en een succesvolle reclamecarrière lijkt dertiger Eva (Elise Schaap) haar leven volledig op de rit te hebben. Maar als haar moeder (Liz Snoyink) onverwacht overlijdt, wordt Eva in Mijn vader is een vliegtuig keihard geconfronteerd met een verleden dat al die tijd is verzwegen en weggestopt.\n\nRegisseur Antoinette Beumer (De gelukkige huisvrouw, Jackie) verfilmde zelf haar debuutroman vol autobiografische elementen. Haar echtgenoot en collega-filmmaker Maaik Krijgsman bewerkte dat verhaal tot een scenario, wat uiteindelijk resulteerde in Mijn vader is een vliegtuig: een heel persoonlijke film die tegelijkertijd toegankelijk blijft.\n\nEva’s vader verdween op haar zesde min of meer uit het zicht, toen hij werd opgenomen in een psychiatrische kliniek. Haar moeder bande hem sindsdien uit het leven van hun dochter, al blijkt na haar dood dat zijzelf Joost (Pierre Bokma) nog met enige regelmaat bezocht. Wat is er vroeger gebeurd, in aanloop naar zijn opname? En wat had dat met Eva te maken, die nog altijd wordt geplaagd door nachtmerries over hem?\n\nHet antwoord op die vragen hangt als een zwaard van Damocles boven het hoofd van Eva én dat van de kijker. Haar zekerheden beginnen steeds meer te wankelen terwijl zij de waarheid boven tafel probeert te krijgen, onder meer door de verwarde Joost te confronteren. Flarden van herinneringen – met Maarten Heijmans als de jonge Joost – blijven intussen opborrelen, als gasbellen uit een moeras.\n\nMijn vader is een vliegtuig combineert invoelbaar menselijk drama met de spanning van een psychologische thriller. Wel vertoont Antoinette Beumer daarbij soms de neiging ontwikkelingen iets te nadrukkelijk uit te spellen. \n\nHoofdrolspeelster Elise Schaap, vooral bekend van komische rollen, ontpopt zich intussen tot de grootste troef van deze film. Want juist door Eva met pit en lichtheid te spelen, vergroot zij haar verborgen kwetsbaarheid.\n\nM.W.","intensity":0,"negativity":0,"cluster_id":35,"similar_texts":"text298"},{"id":"102","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/36/1","title":"Onwennig zelfportret met mooie bespiegelingen","text":"Haar vaste producent Pieter van Huystee vond het tijd dat Heddy Honigmann, die morgen haar 70ste verjaardag viert, eens de camera op zichzelf richtte. Ze is de beroemdste Nederlandse documentairemaker die altijd met veel nieuwsgierigheid en inlevingsvermogen mensen vanachter de camera interviewde. Denk aan prachtdocu's als O Amor Natural, Het Ondergronds Orkest en Crazy. In No Hay Camino komt ze zelf in beeld, en dat is best onwennig.  \n  \nHonigmann heeft na MS ook kanker gekregen, zit in een rolstoel en heeft volgens de dokter niet lang meer te leven. Drie maanden? Twee jaar? Vandaar de keuze voor een roadmovie langs mensen en plekken die voor haar van betekenis zijn. De reis gaat naar de Peruaanse hoofdstad Lima waar ze opgroeide, haar eerste succesvolle documentaire Metaal & Melancholie (1994) maakte, en waar ze nu oude vrienden ontmoet.  \n  \nEen oud buurtvriendje vertelt haar dat haar vader als een tweede vader voor hem was. Honigmanns mond valt open van verbazing. Zelf kijkt ze terug op een ingewikkelde relatie met haar vader, die in concentratiekamp Mauthausen zat. Uit zijn overbeschermende gedrag kwamen veel ruzies voort, vertelt ze.  \n  \nHet verhaal van die vader, een bekende striptekenaar, vormt een kleine rode draad; later in gesprek met haar filmende zoon Stefan van de Staak blijkt dat Honigmann zelf ook een nogal zorgelijke moeder was. In weer een ander gesprek met Johanna ter Steege die de hoofdrol speelde in Honigmanns speelfilm Tot Ziens (1995) vertelt ze, hoe ze na het lezen van Primo Levi's Is dit een mens haar vader kon vergeven.  \n  \nEn zo reist Honigmann door haar leven en werk. Met Kristien Hemmerechts, coscenarist van No Hay Camino, praat ze over haar voorkeur voor het portretteren van goede mensen, omdat je die niet een-twee-drie ziet. Je ziet sneller slechte mensen, zegt ze, die vallen meer op. Er zitten mooie, kleine bespiegelingen in de film, over dat er geen weg is (no hay camino) maar dat je die weg zelf maakt, door te gaan. Hoewel Honigmann hoopt dat het niet zo is, is haar zelfportret af en toe wel op het sentimentele af, en bij uitzondering misschien geschikter voor de televisie dan de bioscoop.  \n  \nNo Hay Camino  \n  \nRegie: Heddy Honigmann  \n  \n***","intensity":0,"negativity":0,"cluster_id":61,"similar_texts":"text570"},{"id":"103","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/38/2","title":"Over de top is nog te bescheiden voor Aladdin","text":"### Briljante ruis musical\n\nAladdin  \n  \nStage Entertainment  \n  \n****  \n  \nIn 1992 bracht Disney Aladdin uit, de romantische animatiefilm naar een van de bekendste Duizend-en-één-nacht-sprookjes. In 2014 volgde de musicalvariant, terwijl in 2019 ook de live-action filmremake succesvol was. De musical speelt nu in Scheveningen. Wat is het geheim van Aladdins succes?  \n  \nMisschien dat het verhaal ons meeneemt naar een wereld waarin de scheidslijnen tussen goed en kwaad en tussen arm en rijk vrij overzichtelijk zijn. In het fictieve koninkrijk Agrabah wordt de goedaardige, dakloze sloeber Aladdin verliefd op prinses Jasmine die volgens de wet alleen met een prins mag trouwen.  \n  \nGelukkig vindt Aladdin een toverlamp met daarin een geest die zijn wensen kan vervullen. Die geest maakt van hem dus een prins. Aladdin rekent ondertussen af met een gemenerik in een gruwelijk zwart gewaad en wint het hart van Jasmine die toch met hem mag trouwen. De hoofdpersonages zoeken allemaal naar vrijheid: Aladdin vanwege zijn armoede, Jasmine wil zelf haar partner kiezen en de geest wil niet meer opgesloten zitten in de lamp. Een goed inleefbaar thema: je eigen ding willen doen en vrij zijn − zeker na anderhalf jaar corona.  \n  \nSubtiliteiten kent de voorstelling nauwelijks en het zoete verhaal is dus nogal eenvoudig. De rest van de tweeëneenhalfuur durende voorstelling is eigenlijk ruis. Maar het is wel briljante ruis.  \n  \nIn de regie van de Amerikaanse Casey Nicholaw is de ene overdonderende show met aanstekelijke dansmoves en felgekleurde accessoires nog niet afgelopen of de volgende begint al. We zien honderden glinsterende kostuums, gouden decorstukken, flitsende sabels, rondwaaierende voiles, zwaaiende sjerpen, wuivende veren en glimmende tulbanden. Vrouwen rollen tevoorschijn uit tapijten, machthebbers achtervolgen straatdieven, bebaarde mannen springen stoer en hoog terwijl bevallige vrouwen met lange haren charmant heupwiegen. En alsof dat nog niet genoeg is, zoeven Aladdin en Jasmine op een heus vliegend tapijt tussen de sterren door. Oogverblindend spektakel.  \n  \nErik van Muiswinkel vertaalde het script lekker vlot en eigentijds, met soms wat te flauwe grapjes. Jonathan Vroege is een enthousiaste Aladdin, maar de grote ster is Stanley Burleson als de geest. Hij zingt en danst als een bezetene, hij goochelt, swingt, tapdanst, verandert plots in een quizmaster en entertaint geweldig met zijn groteske spel, lenige stem en ijzeren conditie.  \n  \n'Over de top' is nog een te bescheiden term voor de musical als geheel. Niet in de laatste plaats door de aanstekelijke muziek van Alan Menken: je móet wel huppelend de zaal uitgaan.","intensity":1,"negativity":0,"cluster_id":68,"similar_texts":"text647"},{"id":"104","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/19/3","title":"Parijs-Roubaix en Amstel Gold Race wisselen van datum","text":"De Amstel Gold Race wisselt volgend jaar eenmalig van datum met Parijs-Roubaix. De Zuid-Limburgse klassieker schuift naar 10 april en de 'Hel van het Noorden' wordt dan op 17 april verreden. Organisator ASO van Parijs-Roubaix vroeg om de wissel, omdat de keienklassieker niet op 10 april mag worden verreden vanwege de Franse verkiezingen. De toerversie van de Amstel Gold Race wordt op zaterdag 9 april 2022 gehouden. Dit weekend wordt de uitgestelde Parijs-Roubaix 2021 verreden.","intensity":0,"negativity":1,"cluster_id":7,"similar_texts":"text496"},{"id":"105","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/45/2","title":"Perioden met regen","text":"### Weer\n\nWoensdagochtend begint in heel het land bewolkt en van tijd tot tijd regent het. Vooral in het westen en noorden kan plaatselijk meer dan 15 millimeter neerslag vallen. De minste regen wordt in het zuiden verwacht. Bij een matige tot vrij krachtige westenwind, blijft de middagtemperatuur steken op ongeveer 15 graden en dat is aan de frisse kant voor eind september. Komende avond en nacht gaat het vooral langs de noordkust enige tijd fors waaien, mogelijk hard of stormachtig met windkracht 7 of 8. Daar zijn dan ook zware windstoten tussen 80 en 100 km/uur mogelijk. Elders is het veel rustiger en verspreid kan nog een enkele bui vallen.  \n  \nDonderdag overdag zijn er wolkenvelden en vooral in het westen en noordwesten is er kans op wat lichte regen of een bui. Elders lijkt het overwegend droog te blijven. Bij een matige tot krachtige zuidwestenwind wordt het in de middag zo'n 17 graden.  \n  \nVrijdag neemt overdag de kans op enkele buien weer toe en vooral aan zee blijft het van tijd tot tijd stevig waaien. Tijdens het weekeinde verandert er weinig aan het wisselvallige en soms winderige weerbeeld. Tussendoor is er echter ook ruimte voor wat zon en met maxima rond 17 of 18 graden is het zeker niet koud.","intensity":0,"negativity":0,"cluster_id":16,"similar_texts":"text628"},{"id":"106","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/2/4","title":"Pfauth stopt bij De Correspondent","text":"Directeur Ernst-Jan Pfauth verlaat De Correspondent. Hij richtte het online journalistieke platform op in 2013, onder meer met journalist Rob Wijnberg. De bedenkers beoogden een nieuw soort diepgravende journalistiek als 'dagelijks medicijn tegen de waan van de dag'. Het platform telt inmiddels 70.000 leden. Pfauth, eerder werkzaam voor onder meer NRC, schrijft dat hij het tijd vindt om te stoppen. \"Ik heb mijn journalistieke dromen hier waargemaakt en ben trots dat we een duurzame organisatie met zestig collega's hebben.\"","intensity":0,"negativity":0,"cluster_id":4,"similar_texts":"text499"},{"id":"107","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/35/4","title":"Pfauth weg als directeur De Correspondent","text":"Ernst-Jan Pfauth (35), mede-oprichter van De Correspondent, treedt na negen jaar af als directeur van het journalistieke onlineplatform. Pfauth stelt dat vrijwel alles is gelukt wat hij er wilde bereiken. Tegelijkertijd heeft hij de verantwoordelijkheid als heel zwaar ervaren en hebben hij en zijn gezin daar 'soms onder geleden'. Pfauth vindt dat het 'na deze opbouwfase' tijd is voor een nieuwe directeur. Onder leiding van Pfauth en hoofdredacteur Rob Wijnberg (39) - beiden afkomstig van NRC Next - groeide De Correspondent uit tot een vaste waarde in het Nederlandse journalistieke landschap. Een stap naar de VS liep vorig jaar spaak.","intensity":0,"negativity":0,"cluster_id":4,"similar_texts":"text113"},{"id":"108","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/3/1","title":"Politie gebruikt Chinese drones die mogelijk onveilig zijn","text":"De politie gebruikt dezelfde Chinese drones die Defensie juist in de ban heeft gedaan vanwege zorgen over de dataveiligheid. Ook Rijkswaterstaat vliegt met deze apparaten om, bijvoorbeeld, de Deltawerken te inspecteren.  \n  \nHet gaat om onbemande toestellen van het Chinese bedrijf Da Jiang Innovations (DJI). Er zijn verschillende aanwijzingen dat beelden en andere dronedata kunnen weglekken naar de Chinese overheid, blijkt uit onderzoek van platform voor onderzoeksjournalistiek Investico voor Trouw, De Groene Amsterdammer en EenVandaag. De politie zegt in een reactie 'niet uit te kunnen sluiten dat hun data op Chinese servers belandt'. Dit jaar heeft de politie de drones tot nu toe meer dan duizend keer ingezet voor opsporing en het controleren van de openbare orde, bijvoorbeeld tijdens demonstraties.  \n  \nEenmaal op een Chinese server, is de politie de grip op de data kwijt. Voor Defensie is dat reden om de apparaten van DJI niet in te zetten voor operationeel gebruik. \"De data zijn vaak niet afgeschermd en staan meestal op servers in China. De eigenaren kunnen worden verplicht om data te leveren aan de Chinese overheid.\" Het Amerikaanse leger kwam in 2017 ook tot die conclusie.  \n  \nDe vraag is of de Chinese overheid wel geïnteresseerd is in drone-informatie over coronaprotesten hier in Nederland, zegt Patrick Bolder, die voor The Hague Centre for Strategic Studies onderzoek doet naar de militaire toepassingen van drones. Toch moeten we er volgens hem ook niet naïef over zijn.  \n  \nGrotere zorgen heeft de onderzoeker over de inspecties van Rijkswaterstaat. \"Nederland is afhankelijk van de waterwegen. Je wilt niet dat een potentiële tegenstander als China weet welke sluis of brug ze via een cyberaanval moeten uitschakelen om de scheepvaart te blokkeren.\" Rijkswaterstaat besteedt die inspecties uit aan andere bedrijven en laat weten dat er \"geen signalen zijn van mogelijke onveiligheid\".  \n  \nVerschillende internationale cyber-security-onderzoekers ontdekten de afgelopen jaren datalekken en achterdeuren in de software van DJI. Zo zag een Frans onderzoeksteam van het bedrijf Synacktiv in 2020 dat de app die de drone bestuurt, grote hoeveelheden gegevens verzamelde en die vervolgens naar Chinese servers stuurde. Ook ontdekte het team een functie in de app die allerlei andere software op de telefoon kon installeren zonder dat de gebruiker het doorheeft.  \n  \nHet IT-beveiligingsbedrijf Check Point concludeerde in 2018 dat hackers live konden meekijken met de dronecamera en toegang konden krijgen tot eerdere opnames. Overheidsorganisaties als de Nederlandse politie moeten ingrijpende voorzorgsmaatregelen treffen als ze dergelijke drones veilig willen gebruiken, vindt Check Point-onderzoeker Oded Vanunu.  \n  \nDe politie zegt zich bewust te zijn van het risico dat data van de drones op Chinese servers belanden. De ruim honderd DJI-toestellen van de politie worden daarom niet ingezet bij 'afgeschermde operaties'. De overheidseditie van de dronesoftware, die DJI speciaal heeft ontworpen voor extra dataveiligheid, zegt de politie niet te gebruiken.  \n  \nDJI stelt in een schriftelijke reactie dat al hun producten veilig zijn. Gebruikers hoeven volgens DJI geen data te delen, ook niet met DJI zelf. Bovendien wijst het bedrijf op de speciale overheidseditie van de dronesoftware.  \n  \nde Verdieping 4|5  \n  \nHoe China meekijkt","intensity":0,"negativity":2,"cluster_id":52,"similar_texts":"text593"},{"id":"109","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/10/1","title":"Politie houdt betogers aan bij restaurant Waku Waku in Utrecht","text":"De politie in Utrecht heeft woensdagavond voor restaurant Waku Waku tientallen demonstranten aangehouden. Zij weigerden, na meerdere sommaties, naar de aangewezen demonstratieplek op het Jaarbeursplein te gaan. De betogers werden in stadsbussen afgevoerd. Enkele demonstranten werden apart vervoerd omdat zij zich tegen hun arrestatie hadden verzet. Zij kregen handboeien om en moesten mee in politiebusjes.  \n  \nDe demonstranten stonden voor het gesloten restaurant, dat had geweigerd gasten te controleren op hun QR-code. Er waren veel agenten aanwezig, omdat de gemeente er een demonstratieverbod had ingesteld. De straat in de buurt van Utrecht Centraal was afgesloten voor het verkeer. Verschillende buslijnen moesten op last van de politie omrijden.  \n  \nBurgemeester Sharon Dijksma had het protest aan het Vredenburg verboden, omdat het gevaar opleverde voor de verkeersveiligheid en de openbare orde. De straat is een drukke verkeersader. Bovendien wilde de gemeente dat nabijgelegen horecazaken weer normaal hun werk konden doen.\n\nNoord-Korea claimt test met supersnelle hypersonische raket\n\nNoord-Korea claimt een test te hebben uitgevoerd met een hypersonische raket. Het gaat om een nieuw razendsnel wapen waaraan tot nu alleen de VS, Rusland en China werkten. De raket, de Hwasong 8, zou dinsdag een testvlucht hebben gemaakt van zo'n 200 kilometer.  \n  \nAls Pyongyang inderdaad werkt aan een hypersonisch wapen, dat met een snelheid van zo'n 6.000 kilometer per uur naar een doelwit 'glijdt', betekent dat een forse technologische vooruitgang.  \n  \nDe VS overlegden met Zuid-Korea en Japan over de claim van Noord-Korea. De Amerikaanse gezant voor Noord-Koreanoemde de test 'destabiliserend' en een bedreiging voor de regio. De Zuid-Koreaanse legertop reageerde voorzichtiger. Volgens Seoul is de nieuwe raket nog in ontwikkeling en zal het 'aanzienlijke tijd' duren voordat Noord-Korea een hypersonisch wapen operationeel heeft.","intensity":0,"negativity":1,"cluster_id":29,"similar_texts":"text263"},{"id":"110","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=576dd22dc0f53f47e293#/pages/40-41","title":"Politietolk met duivels dilemma","text":"Politietolk met duivels dilemma\n\nMama Weed (Isabelle Huppert) overlegt met haar huurbazin: „Kun jij mijn drugsgeld witwassen?”.\n\n’Mama Weed’\n\nWat: drama, komedie, misdaad\n\nRegie: Jean-Paul Salomé\n\nMet: Isabelle Huppert, Hyppolyte Girardot, Farida Ouchani\n\nMet meer dan 120 films op haar cv wordt Isabelle Huppert inmiddels de grootste actrice van Frankrijk genoemd. Haar specialiteit: het spelen van ogenschijnlijk doodnormale personages in wie een vulkaan op uitbarsten huist. Ook in de romanverfilming Mama Weed van regisseur Jean-Paul Salomé is de actrice weer een vrouw die op punt van ontsporen staat.\n\nDe Frans-Algerijnse Patience Portefeux (Huppert) werkt bij de narcoticabrigade van de Parijse politie. Haar taak: het vertalen van afgetapte telefoontjes tussen Arabische drugsdealers. Tijdens zo’n gesprek valt plots de naam van Khadidja, de liefdevolle verzorgster van Patience’s doodzieke moeder. \n\nZe besluit haar te waarschuwen, waarna de tolk opeens zit opgescheept met een enorme lading hasj.\n\nGrote vraag is vervolgens: zal Patience de partij verdovende middelen zelf verkopen? Het zou in één klap al haar financiële zorgen oplossen. Dit duivelse dilemma resulteert aanvankelijk in een uiterst vermakelijke misdaadkomedie. Patience adopteert een oude drugshond waarmee ze de gedumpte pakketten wiet opspoort. En met een hidjab, dure zonnebril en gouden rappersketting meet ze zich een passende dealersoutfit aan.\n\nMaar als het te heet onder haar voeten wordt, vervalt Mama Weed jammer genoeg in een clichérijke klucht. Surveillancecamera’s die haar straatdeals moeten registreren, weigeren – heel toevallig! – dienst. En wanneer de politiecommissaris (die tevens haar geliefde is) lastige vragen gaat stellen, fingeert Patience flauwtes. Het is aan het frivole spel van Huppert te danken dat je wilt weten hoe het afloopt: je gunt haar sympathieke boevenpersonage een geslaagde schelmenstreek.\n\nEric le Duc","intensity":0,"negativity":2,"cluster_id":53,"similar_texts":"text451"},{"id":"111","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/26/1","title":"Prijs voor Spinvis","text":"Spinvis heeft gisteren in Utrecht de Gouden Notekraker in de wacht gesleept. Volgens de jury is Spinvis in de afgelopen twintig jaar uitgegroeid 'tot een van de meest eigenzinnige en veelzijdige artiesten in het Nederlandse poplandschap'.","intensity":0,"negativity":0,"cluster_id":19,"similar_texts":"text207"},{"id":"112","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=877aa3a95c4fd9936d68#/pages/32","title":"PSV op zoek naar passend antwoord","text":"PSV op zoek naar passend antwoord\n\nRoger Schmidt (r.) en Phillipp Mwene tijdens de persconferentie.\n\ndoor Wilber Hack\n\nEINDHOVEN PSV voelt zich snel thuis in Oostenrijk, waar het vanavond in de tweede groepswedstrijd van de Europa League in de Merkur Arena aantreedt tegen Sturm Graz. Dat geldt voor drie mensen in het bijzonder. Roger Schmidt was in Oostenrijk trainer, André Ramalho speler en Phillipp Mwene is er geboren.\n\nDe laatste speelde er nooit op het hoogste niveau. Bij Mwene overheerste nog het ongeloof over de nederlaag in het laatste competitieduel met Willem II. „Daar is flink over gesproken. We moeten ook de simpele goals gaan maken”, aldus de rechtsback.\n\nNaar Schmidt, kampioen en bekerwinnaar met Red Bull Salzburg, wordt in Oostenrijk met veel respect gekeken. Hij legde het fundament voor de successen van die club. Hij kent Sturm Graz goed. „Een team met een duidelijk plan. Sturm Graz speelt intensief voetbal. Op basis van het budget is het de minste tegenstander, maar we zullen top moeten zijn om drie punten te pakken.”\n\nSchmidt ziet Sturm Graz als een ploeg met een duidelijke filosofie. „Dan kun je heel ver komen”, zegt de trainer, die nog steeds bezig is bij PSV zijn filosofie te implementeren. Dat gaat met vallen en opstaan. In de Europese wedstrijden haalt de Eindhovense club vaak wel een hoog niveau, zoals bij het 2-2 gelijkspel tegen Real Sociedad in de eerste ronde. Sturm Graz verloor met 1-0 van AS Monaco.\n\nDe Duitser merkte op dat er ook bij een gelijkspel nog volop kans is voor PSV om te overwinteren. Dat is het grote doel van de Eindhovense club, die een abonnement heeft op de Europa League. Het is de tiende deelname, een keer haalde PSV de kwartfinale. \n\nPSV moet het vanavond zonder Noni Madueke en Davy Pröpper stellen. Beide spelers hebben last van spierblessures.","intensity":0,"negativity":1,"cluster_id":62,"similar_texts":"text583"},{"id":"113","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/35/1","title":"PSV wil onrust in de buitenwereld laten","text":"Het is zeker niet zo dat het zwaard van Damocles boven het hoofd van Roger Schmidt hangt, zoals Fred Rutten het in 2012 zei toen hij zwaar onder druk stond bij PSV. Integendeel, de clubleiding ziet in de Duitser een coach voor de langere termijn. Iemand die PSV structureel verder kan brengen, mits hij de tijd krijgt om zijn speelplan en technische opvattingen voldoende in te bedden.  \n  \nZoals bijna altijd vraagt de korte termijn nu vooral om aandacht, omdat de resultaten na een goede start ineens tegenvallen. De trainer moet na twee nederlagen en een gelukkige zege op laagvlieger Go Ahead Eagles vanavond een ommekeer zien te bewerkstelligen bij Sturm Graz. Lukt het PSV niet om in de Merkur Arena op de been te blijven, dan wordt de buitenwereld alleen maar onrustiger en die druk bereikt uiteindelijk ook het Philips Stadion en trainingscomplex De Herdgang.  \n  \nSchmidt en PSV houden zich voor het duel met Sturm Graz vast aan het spel van zondag tegen Willem II (2-1 verlies), toen zoals wel vaker één belangrijk ding ontbrak. Het afmaken van de kansen en creëren van nog meer uitgespeelde mogelijkheden uit de zelf afgedwongen dominantie is een stevig aandachtspunt. Zo ging het bijvoorbeeld tegen Benfica mis, tegen Feyenoord en zondag ook in Tilburg. Schmidt zelf denkt dat zijn team juist efficiënter is dan vorig seizoen, zei hij gisteren.","intensity":0,"negativity":1,"cluster_id":62,"similar_texts":"text607"},{"id":"114","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/2/4","title":"Regenachtig","text":"De bewolking overheerst en van tijd tot tijd valt er regen. Het wordt 15 graden en vooral in het noorden waait het stevig. Donderdag wordt het droger, maar wel veel wolken. Iets warmer met 16 tot 18 graden. pagina V13","intensity":0,"negativity":0,"cluster_id":14,"similar_texts":"text492"},{"id":"115","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/17/1","title":"Rekenkamer: Arbeidsinspectie moet effectiever worden","text":"Waarom deed de Rekenkamer onderzoek naar de Inspectie SZW?  \n  \n\"Bij het aantreden van het kabinet-Rutte III in 2017 kwam er veel geld beschikbaar voor allerlei overheidsdiensten. Zo krijgt de Inspectie jaarlijks tot 50 miljoen euro extra in 2022, onder meer voor de aanpak van arbeidsuitbuiting. Wij hebben onderzocht of de inspectie met dat extra geld arbeidsuitbuiting ook beter kan opsporen en tegengaan.\"  \n  \nDe inspectie wist minder daders op te sporen en minder slachtoffers te helpen. Hoe kan dat?  \n  \n\"Een belangrijke reden is dat slachtoffers niet geholpen zijn met de huidige wetten. Dat speelt eigenlijk al jaren. Het komt deels doordat de lat om arbeidsuitbuiting te bewijzen in het strafrecht heel hoog ligt. Daarom probeert de inspectie onder de noemer 'ernstige benadeling' ook werkgevers aan te pakken die net onder die lat vallen, bijvoorbeeld door boetes te geven. Maar daar zijn slachtoffers niet mee geholpen. Sterker nog, die zijn juist vaak slechter af, omdat ze bijvoorbeeld hun baan verliezen. Dat is enorm frustrerend voor inspecteurs. Een van de meest confronterende zinnen in het rapport vind ik de uitspraak van een inspecteur: 'De inspectie maakt werknemers voor de tweede keer slachtoffer.' Die persoon is natuurlijk geen inspecteur geworden om niets aan arbeidsuitbuiting te doen.\"  \n  \nDe Inspectie heeft nauwelijks zicht op de omvang van arbeidsuitbuiting in Nederland, schrijft de Rekenkamer. Hoe kan dat?  \n  \n\"Inspecteurs zijn nu onvoldoende getraind in het herkennen van arbeidsuitbuiting. Dat moet beter. Daarnaast melden slachtoffers zich vaak niet, en gemeenten en hulporganisaties geven meldingen te vaak niet door. De signalen die wel binnenkomen, worden slecht bijgehouden. De inspectie heeft bijvoorbeeld geen registratie van het aantal slachtoffers van 'ernstige benadeling'. Als de inspectie een melding krijgt, dan moet iemand bijvoorbeeld kunnen zien: 'Hé, over die werkgever hebben we twee jaar geleden ook al een melding gehad, misschien is dat een recidivist.' Dat gebeurt nu niet, dus tast de inspectie in het duister.\"  \n  \nWat moet er nu gebeuren?  \n  \n\"Nog een keer 50 miljoen euro erbij is in ieder geval niet de oplossing. Er is na de economische crisis net als op andere overheidsdiensten stevig bezuinigd op de inspectie, veel gespecialiseerd personeel is vertrokken. Je ziet op meer plekken dat alleen extra geld dan niet genoeg is. Nieuw personeel moet worden aangetrokken en opgeleid, dat herstel gaat maar heel geleidelijk. Je kunt nu nog meer inspecteurs gaan aannemen, maar dat zal niet leiden tot de opsporing van meer daders en slachtoffers.  \n  \n\"Allereerst moet de wet worden aangepast om de bewijslast voor arbeidsuitbuiting kleiner te maken. Ook moeten slachtoffers betere bescherming krijgen, en moet de inspectie het vertrouwen herwinnen van gemeenten en andere organisaties waar ze mee samenwerkt. Verder moeten de boetes omhoog voor echt criminele werkgevers: het mag niet lonen om zo met je werknemers om te gaan. En de inspectie moet zijn eigen informatie beter op orde krijgen. Dan pas kan je ook je echt controleren of je je eigen doelstellingen hebt behaald.  \n  \n\"Alleen als dat allemaal gebeurt, kom je vooruit. De minister heeft constructief gereageerd en omarmt de conclusies van ons onderzoek. Maar het vraagt wel echt een omslag. Het is niet mogelijk om dit rapport te lezen en te denken dat het wel goed komt met wat kleine wijzigingen.\"","intensity":0,"negativity":0,"cluster_id":20,"similar_texts":"text513"},{"id":"116","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=88aa233b1e159750e90c#/pages/4","title":"Remkes nuchter in moddergevecht","text":"Remkes nuchter in moddergevecht\n\nJohan Remkes: „De fracties van alle partijen uit het brede en constructieve midden moeten hun verantwoordelijkheid nemen.”\n\nFoto BSR Agency\n\nD66 betichtte informateur van drankgebruik\n\nVan onze parlementaire redactie\n\nDen Haag Informateur Johan Remkes ziet de formatie behoorlijk somber in. Een traditionele minderheidscoalitie ziet hij niet meer zitten, zo blijkt uit een brief die hij dinsdag stuurde. Hij doet daarom via iets wat op een wanhoopskreet lijkt, een beroep op middenpartijen om toch tot een samenwerking te komen. \n\n„Het moment is nu echt aangebroken dat de fracties van alle partijen uit het brede en constructieve midden daartoe hun verantwoordelijkheid moeten nemen”, aldus de informateur. Hij wil woensdag praten met VVD, D66, CDA, PvdA, GL, CU, Volt, SGP en de Fractie Den Haan. \n\nHet zwartepieten is achter de schermen in volle gang. Bij VVD en CDA zeggen ze dat het D66 is dat een minderheidskabinet niet ziet zitten. Maar volgens de democraten heeft ook de VVD er moeite mee. Dat wordt door de liberalen dan weer ontkend. Zij sluiten een minderheidskabinet van VVD, D66 en CDA niet uit. Ook CDA is er wel voor te porren. \n\nAlternatieven\n\nIrritatie zit er bij VVD en CDA dat D66 steeds formatieopties wegstreept, zonder echte alternatieven aan te dragen. Sigrid Kaag schetste zondag in een toespraak waarom ze weinig heil ziet in een minderheidskabinet. Ze stelde een concessie te willen doen, maar stofte vervolgens een oud D66-plan af om te gaan onderhandelen met VVD, D66, CDA, PvdA, GL én CU. Nieuw is dat D66 daarbij niet uitsluit dat onderhandelingen in deze samenstelling kunnen leiden tot een doorstart van het zittende kabinet met CU. \n\nMaar bij VVD en CDA levert het vraagtekens op. Daar zien ze de nieuwe Kaag-toespraak niet meteen als een D66-concessie, eerder een knieval door VVD en CDA die een vijfpartijencoalitie getalsmatig al overbodig vonden en een coalitie met twee keer links een brug te ver. \n\nInformateur Remkes ziet nu ook ’een traditionele minderheidscoalitie’ is afgeschoten, de opties door zijn handen glippen. Hij heeft nog ’een creatieve variant’ als troef. Daarmee doelt hij op een extraparlementair kabinet. \n\nHet is een variant die door VVD niet onmogelijk wordt geacht. De voorkeur gaat dan uit naar een deels extraparlementair kabinet. In zo’n kabinet vormen VVD, D66 en CDA een motorblok met een hoofdlijnenakkoord. Dit rompkabinet wordt aangevuld met bewindspersonen van andere partijen. Hun partijen in de Tweede Kamer zijn niet gehouden aan het hoofdlijnenakkoord. Het doet denken aan de tijdelijke functie die PvdA-minister Martin van Rijn had in het huidige kabinet. Hij werd tijdelijk aangesteld om de ziek geworden VVD-minister Bruno Bruins te vervangen. Een (deels) extraparlementair kabinet kan een uitkomst zijn als partijen die zich moeten aansluiten dat ook zien zitten.\n\nRompkabinet\n\nBij D66 wordt het plan lauwtjes ontvangen. Zij zien weinig in het rompkabinet van VVD, D66 en CDA met een hoofdlijnenakkoord. Ingewijden zien tegelijkertijd dat juist D66 in ’campagnemodus’ verkeert. Eerder verbaasde Sigrid Kaag tijdens de HJ Schoolezing met aanvallen op Rutte. Maar ook een toespraak van Kaag afgelopen zondag had veel weg van een verkiezingsspeech. De sneren naar Remkes, die door D66’ers plots wordt weggezet als ’warrig’, doen bij ingewijden eveneens bevroeden dat D66 weinig constructief in de wedstrijd zit. Dinsdagavond liet een woordvoerder, nadat er ophef is ontstaan over deze beschuldigingen, weten dat de opmerkingen over drankgebruik door Remkes worden teruggenomen. „We hebben dat echt niet zo bedoeld. Wij hebben geen enkele reden om te twijfelen aan de professionaliteit van de informateur en hebben veel vertrouwen in zijn aanpak.”\n\nNaar verluidt is maandag door Remkes doorgevraagd wat het opheffen van de blokkade, waar Kaag in haar zondagse toespraak over repte, precies inhield. Haar antwoorden zouden weinig concreet zijn geweest. Aanwezigen merkten dat de vasthoudendheid van Remkes niet werd gewaardeerd door de D66’ers. „Ze willen daarom nu van hem af”, klinkt het achter de schermen. Maar dat zal niet zo snel gebeuren. Remkes zelf zou nuchter op de aantijgingen hebben gereageerd.\n\nRemkes hakt woensdag knopen door, is het idee. De formatie is dan 196 dagen bezig sinds de verkiezingen. Vier verkenners en drie informateurs verder is in politiek Den Haag nog altijd onduidelijk hoe het verder moet. Het belooft volgens ingewijden ’een zeer complexe puzzel’ te worden.\n\nIrritatie zit er bij VVD en CDA","intensity":0,"negativity":0,"cluster_id":22,"similar_texts":"text633"},{"id":"117","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/1/1","title":"Remkes zet in op doorstart Rutte-III","text":"Na urenlang beraad trokken Mark Rutte (VVD), Wopke Hoekstra (CDA) en Sigrid Kaag (D66) zich aan het begin van de avond terug voor intern beraad. Het was daarbij vooral de vraag of Kaag van de D66-fractie het fiat zou krijgen om het maandenlange verzet tegen voortzetting van de oude coalitie op te geven. Vandaag om 12.30 uur treffen de hoofdrolspelers elkaar weer.  \n  \nAan het begin van de dag had Remkes nog meerdere scenario's op tafel gelegd, maar daarvan bleek voortzetting van de huidige coalitie het meest kansrijk. Remkes' eerdere idee voor een extraparlementair kabinet - waarbij partijen wel ministers leveren maar samen geen regeerakkoord sluiten - kreeg weinig steun. En ook voor de door Kaag voorgestelde optie om te gaan onderhandelen met zes partijen (VVD, D66, CDA, ChristenUnie, PvdA en GroenLinks), bleek onvoldoende animo.  \n  \nNa een biechtstoelprocedure, waarbij Remkes de fractieleiders voor de laatste keer aan de tand voelde over hun voorkeur, bleek dat hij alsnog aanstuurde op voortzetting van de huidige coalitie.   \n  \nHet brengt de toch al moeizame formatie, waarin partijen elkaars voorkeuren blokkeerden, terug op een bijzonder punt. Namelijk dat de 'oude coalitie' van VVD, CDA, D66 en ChristenUnie voor een doorstart kan komen te staan. Dan komt er alsnog een meerderheidskabinet: samen hebben zij 77 zetels in de Tweede Kamer. In de Eerste Kamer zouden zij steunen op een minderheid van 32 zetels.\n\nStevig\n\nGisteravond laat was het pleit echter nog niet beslecht. Zowel Rutte als Kaag als Hoekstra wilde nog weinig kwijt. ,,Wij hebben goede en stevige gesprekken gevoerd en wij gaan ons nu beraden als D66-fractie'', zei Kaag. VVD en CDA waren gisteravond al klaar met hun overleg.  \n  \nAls de doorstart van het kabinet Rutte-III een feit wordt, heeft vooral Sigrid Kaag heel wat uit te leggen. Zij voerde campagne met de slogan 'nieuw leiderschap', als alternatief voor de koers van Rutte. En ze vergeleek de oude coalitie met ChristenUnie met een 'roestige auto', omdat er te weinig 'voortgang' was geboekt, onder meer op onderwerpen als abortus en euthanasie. c P4","intensity":0,"negativity":0,"cluster_id":70,"similar_texts":"text726"},{"id":"118","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/23/2","title":"Ruil tussen Amstel Gold Race en Parijs-Roubaix","text":"WielrennnenDe Amstel Gold Race wisselt volgend jaar met Parijs-Roubaix van datum. De Zuid-Limburgse wielerklassieker schuift een week naar voren op de kalender naar 10 april en de 'Hel van het Noorden' wordt een week later dan gepland verreden op 17 april. Organisator ASO van Parijs-Roubaix vroeg om de datumwissel omdat de keienklassieker niet op 10 april mag worden verreden vanwege de Franse verkiezingen.  \n  \nAls gevolg van de datumwissel zal de toerversie van de Amstel Gold Race op zaterdag 9 april worden gehouden.","intensity":0,"negativity":1,"cluster_id":7,"similar_texts":"text121"},{"id":"119","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=25058d71d9058a6f7697#/pages/22-23","title":"Steeds meer biomassa, vooral in kolencentrale","text":"Steeds meer biomassa, vooral in kolencentrale\n\nenergie\n\nHet opwekken van energie uit biomassa nam in 2020 met 10% toe. Biomassa draagt nu voor 6% bij aan het totale energieverbruik in Nederland, blijkt uit cijfers van het CBS en is met 54% de grootste als hernieuwbaar gekwalificeerde energiebron in ons land, gevolgd door wind (23%) en zon (14%). Biobenzine en -diesel leveren de grootste bijdrage. Het controversiële meestoken van vaak buitenlands hout in kolencentrales nam met 150% toe en is goed voor bijna 17% van het gebruik van biomassa. Het kabinet schortte daarvoor inmiddels de subsidie op.","intensity":1,"negativity":0,"cluster_id":55,"similar_texts":"text493"},{"id":"120","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/19/1","title":"Sterk Ajax laat Besiktas op modale eredivisieclub lijken","text":"Winst (2-0) is een grote stap naar overwinteren in het Europese hoofdtoernooi.  \n  \nMet bij vlagen oogstrelend voetbal en indrukwekkende rapportcijfers heeft Ajax zich nadrukkelijk genomineerd voor een vervolg in de Champions League na de winterstop. De belangrijkste concurrenten voor de tweede plaats in de poule zijn op achterstand gezet. Ondertussen lopen de inkomsten van het Europese toernooi nu al naar de vijftig miljoen euro. \"Dit zijn mooie avonden\", concludeerde Steven Berghuis, man van de wedstrijd, na afloop.  \n  \nEn toch was het door een blessuregolf geteisterde Besiktas in de euforisch gestemde Johan Cruijff Arena óók in staat om Ajax op wat tekortkomingen te wijzen. Die zullen eruit moeten wil de ploeg het huidige verwachtingspatroon - dat het Europees voetbal heel ver kan reiken - echt waar wil maken. \"Ja, er zit nog heel veel ruimte voor verbetering in de ploeg, zeker op het allerhoogste niveau\", zei coach Erik ten Hag na afloop.  \n  \nNiemand hoeft hem te vertellen dat het pas september is, en dat de prijzen ergens in het voorjaar worden verdeeld. Bovendien begon Ajax twee jaar geleden ook met zes punten de poule. Ten Hag: \"Maar ik heb het idee dat deze ploeg nu volwassener is.\"\n\n72 procent balbezit\n\nIn de eerste helft was Ajax zo superieur, dat ook de kampioen van Turkije oogde als een eredivisieclub van het kaliber Cambuur of FC Groningen. Met 72 procent balbezit en zestien doelpogingen was een Champions League-wedstrijd in Amsterdam zelden zo eenzijdig. De 2-0 ruststand was een magere afspiegeling van de krachtsverhoudingen.  \n  \nVlot ging het balletje langs roodwitte stations. Met technische hoogstandjes en constant beweging, met backs als Blind en Mazraoui die steeds weer participeerden in de aanval, terwijl Antony en Tadic vanaf de flanken dreigend naar binnen trokken; bijna alles klopte. En als er iets misging, was daar Álvarez die ijskoud corrigeerde voordat de centrale verdedigers in de problemen kwamen. Op dat middenveld zit het grote verschil met Ajax vorig seizoen. Met collectief gejaag wordt daar de bal veel sneller heroverd. Defensief denken, noemt Ten Hag dat. \"Verdedigen doe je met zijn elven.\"  \n  \nSlechts één keer kwam Besiktas voor rust over de middenlijn, in de tiende minuut. De eenzame spits Batshuayi, huurling van Chelsea, raakte de paal. Het bleek een waarschuwing die Ajax ter harte nam. Steven Berghuis leverde ook zijn defensieve arbeid terwijl hij aanvallend opnieuw liet zien dat de keuze voor op de '10'-positie een vondst is geweest.  \n  \nHij had de voorkeur gekregen boven Davy Klaassen omdat Ten Hag vast wilden houden aan de basiself die de laatste weken zo succesvol was. In de zesde wedstrijd met Berghuis als creatieve draaischijf achter de spits werd Ajax' totaal opgevoerd tot 26 doelpunten voor, en één tegen. Daarvan maakte Berghuis er vier, waarvan de openingstreffer gisteravond. Bij de 2-0 gaf hij met zijn fijne linkervoet vanaf rechts een perfecte pass op Sébastien Haller. De Ivoriaan is nu de eerste speler ooit die vijf keer scoorde in twee Champions League-duels. Voor Berghuis was het zijn vijfde assist in zes duels. \"Dit is het podium waarop je wilt spelen, tegen en met de beste spelers. Ik ben tevreden over mijn rendement\", zei de oud-Feyenoorder.\n\nInitiatiefrijk\n\nMinpunt bij Ajax, opnieuw: het had meer moeten scoren. Haller, Tadic, Antony en Berghuis misten goede kansen. Ten Hag: \"We laten er weer te veel onbenut. Dat kan niet op dit niveau als je succesvol wilt zijn.\" Het had Ajax in de tweede helft zomaar duur kunnen komen staan. Het was daarin minder initiatiefrijk, en slordiger. Na een dik uur keurde de Franse scheidsrechter Bastien om discutabele redenen de 2-1 af. Kenan Karaman had Jurriën Timber een op het oog stevige maar reglementaire schouderduw gegeven. Ten Hag: \"Op die momenten moeten we alerter zijn. Het zijn details waardoor een wedstrijd kan kantelen.\"  \n  \nHet liep allemaal goed af, zoals in deze periode louter de zon lijkt te schijnen voor Ajax. Alleen is Ten Hag niet het type dat zich zand in de ogen laat strooien. Ajax trof tot dusver Europees twee ploegen die door een waslijst van blessures bepaald niet op oorlogssterkte waren. Bovendien zal Ten Hag de wet van de remmende voorsprong kennen. Zijn selectie bleef deze zomer nagenoeg intact en dat zorgt dit seizoen al heel vroeg voor een soepel draaiend geheel. In zo'n ploeg, met een herkenbare signatuur, zijn nieuwkomers ook snel te integreren. Veel andere Europese (top)clubs, waar Ajax zich uiteindelijk mee wil meten, zullen zoals gebruikelijk pas later echt op stoom komen.  \n  \nHet tweeluik met Borussia Dortmund, na de komende interlandperiode, gaat een echte grote test worden voor Ajax. \"Een uitdaging, maar ik heb daar wel vertrouwen in\", aldus Ten Hag.","intensity":0,"negativity":0,"cluster_id":47,"similar_texts":"text370"},{"id":"121","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/18/3","title":"Stormachtige groei van Lego zet door","text":"Speelgoedfabrikant Lego heeft ook in de eerste helft van dit jaar geprofiteerd van thuisblijvende kinderen en ouders die nieuwe bouwpakketten aanschaften. Het Deense bedrijf boekte meer dan twee keer zoveel winst als in dezelfde periode vorig jaar.  \n  \nIn coronajaar 2020 deed Lego al goede zaken. Door de toegenomen vraag naar speelgoed bij gezinnen waar kinderen door lockdowns zich vooral thuis moesten vermaken, boekte het bedrijf een recordomzet. Maar ook nadat de winkels in de loop van dit jaar weer verder open konden, boekte het bedrijf achter de plastic bouwsteentjes verdere omzetgroei.  \n  \nIn de eerste zes maanden van 2021 ging er voor 23 miljard Deense kronen (bijna 3,1 miljard euro) aan speelgoed over de toonbank. Dat is 46 procent meer dan een jaar eerder en een nieuw record. Daarop boekte het bedrijf een nettowinst van omgerekend 847 miljoen euro, een stijging van 140 procent.  \n  \nDie winst had nog hoger kunnen uitvallen als het niet zo duur was om containers te verschepen of grondstoffen in te slaan, meldt Lego in zijn halfjaarcijfers. Wereldwijd stijgen de prijzen door economisch herstel. De gestegen vraag naar zeevervoer en grondstoffen zorgen voor schaarste en opstoppingen.  \n  \nOok in de tweede helft van 2021 verwacht Lego nog hard te groeien. Daarna zullen huishoudens waarschijnlijk minder gretig Lego of Duplo inslaan, voorziet topman Niels Christiansen. ,,Op de langere termijn verwachten we dat de omzet stabiliseert.''  \n  \nANP","intensity":0,"negativity":0,"cluster_id":18,"similar_texts":"text201"},{"id":"122","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/20/3","title":"T-Mobile eist bij rechter dat KPN zijn koperlijnen in stand houdt","text":"T-Mobile sleept KPN voor de rechter. Het telecombedrijf wil dat zijn concurrent langer wacht met het 'uitzetten' van zijn koperlijnen. Via dat netwerk levert T-Mobile allerlei diensten aan een deel van zijn abonnees, zoals breedbandinternet. Het huurt daarvoor de koperlijnen van KPN. Dat wil begin 2023 meer dan 2 miljoen adressen afkoppelen van het kopernetwerk.  \n  \nT-Mobile wil twee jaar langer de tijd hebben om 'koperen' klanten over te hevelen naar een eigen glasvezelverbinding. Anders moet het bedrijf gebruik maken van het glasvezelnetwerk van KPN, waarvoor de tarieven veel hoger zijn dan voor het kopernetwerk. Dat zou T-Mobile dwingen tot tariefsverhogingen.  \n  \nT-Mobile vindt dat KPN het uizetten van het koper eerder had moeten aankondigen. KPN zegt dat de plannen in februari 2020 zijn bekendgemaakt. Eind 2018 liet het concern weten dat het in april 2020 in zes gebieden zou stoppen met de dienstverlening via het kopernetwerk, bij wijze van proef. Dat moest aantonen of de overgang naar glasvezel zonder problemen kan verlopen. In 2018 kwam de Autoriteit Consument en Markt (ACM) tot het oordeel dat KPN zijn koperen verbindingen niet hoeft te handhaven in gebieden waar het concern glasvezel heeft liggen.  \n  \nKPN steekt miljarden in de 'verglazing' van zijn netwerk. Het langer in de lucht houden van de koperlijnen kost ook geld en is nadelig voor het milieu. Glasvezel verbruikt maar een fractie van de energie die nodig is om internet via de koperlijnen aan te bieden.","intensity":0,"negativity":0,"cluster_id":49,"similar_texts":"text365"},{"id":"123","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=e4610a0fd81692fb56cf#/pages/24-25","title":"T-Mobile eist dat KPN koperlijn nog niet uitzet","text":"T-Mobile eist dat KPN koperlijn nog niet uitzet\n\nGlasvezel zou te duur zijn\n\nT-Mobile Nederland sleept branchegenoot KPN voor de rechter om uitstel af te dwingen voor het uitschakelen van KPN's koperlijnen. T-Mobile zegt onvoldoende tijd te hebben om zijn klanten over te zetten en vindt dat KPN dit eerder had moeten aankondigen. Maar KPN is het daar niet mee eens en benadrukt de stap op tijd te hebben gemeld, laat het bedrijf weten na berichtgeving door Telecompaper. Het vakmedium meldde dat T-Mobile graag twee jaar uitstel wil. De eigen klanten zouden daarbij de dupe dreigen te worden van het besluit van KPN. De tarieven die KPN rekent voor gebruik van zijn glasvezelnet zouden aanzienlijk boven die van de koperlijnen liggen, en dat zou T-Mobile op zijn beurt ook weer dwingen tot tariefverhogingen. KPN wil begin 2023 voor meer dan 2 miljoen adressen zijn kopernetwerk buiten gebruik stellen in gebieden waar inmiddels glasvezel ligt.","intensity":0,"negativity":0,"cluster_id":49,"similar_texts":"text507"},{"id":"124","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/29/natuur-tientallen-boetes-wegens-verstoren-hertenbronst-a4060048#20210929-79830-108","title":"Tientallen boetes wegens verstoren hertenbronst","text":"Boswachters en handhavers op de Veluwe hebben in de afgelopen week vele tientallen boetes van 90 euro uitgedeeld aan mensen die de hertenbronst verstoren. De bronst is deze weken op het hoogtepunt. Om de dieren rust te gunnen zijn delen van de Veluwse bossen tijdelijk afgesloten, maar veel bezoekers lopen toch in gebieden waar ze niet mogen komen. Onder meer Natuurmonumenten heeft de hulp van boswachters uit andere delen van het land ingeroepen voor extra avondtoezicht. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":1,"cluster_id":48,"similar_texts":"text355"},{"id":"125","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=0987732068cff5bef2f2#/pages/24-25","title":"Triodos denkt na over beursgang certificaten","text":"Triodos denkt na over beursgang certificaten\n\nTriodos geeft sinds oprichting in 1980 certificaten voor eigen klanten als beleggingsproduct uit.\n\nFOTO ANP/HH\n\nHouders zitten nog wel tot 2023 vast aan hun stukken\n\ndoor Ruben Eg\n\nZEIST Wat veertig jaar nagenoeg probleemloos verliep, werd voor Triodos tijdens de uitbraak van de coronapandemie een probleem. Omdat te veel houders van certificaten van aandelen in de bank hun stukken van de hand wilden doen, ligt de handel in de stukken al tijden stil. Voor het eerst kijkt Triodos nu naar de beurs om de effecten te verhandelen. Houders zitten nog wel tot zeker 2023 met hun stukken opgescheept.\n\n„Het belangrijkste vraagstuk voor deze bank op dit moment”, antwoordde de nieuwe commissaris Susanne Hannestad dinsdag op een vraag van een Spaanse certificaathouder tijdens de buitengewone algemene vergadering van Triodos Bank. De zorgen onder certificaathouders van de duurzame bank bleken groot. „Nee, de handel in certificaten is niet stilgelegd omdat Triodos in financiële problemen zit. De kapitaalratio’s van de bank liggen ver boven de eisen”, herhaalde president-commissaris Aart Jan de Geus meerdere malen.\n\nCertificaathouders kunnen niet meer van hun stukken af sinds de handel in januari werd stilgelegd. In oktober was de handel net weer opgestart nadat Triodos die bij het uitbreken van de coronapandemie had stopgezet. Veel houders snappen niets van de situatie. „De coronapandemie is toch bijna voorbij?”, klonk het.\n\nTriodos geeft sinds de oprichting in 1980 certificaten van aandelen met een vaste prijs uit. Het beleggingsproduct voor zijn eigen klanten voedt het eigen vermogen van de bank. Houders krijgen jaarlijks een rendement tussen de 2,5 en 4% in cash of extra certificaten. Meer dan de spaarrente van 0% bij Triodos, maar als de bank zou omvallen zijn de certificaathouders wel hun geld kwijt.\n\nDat de tijden veranderen kwam met de coronacrisis aan het licht. Triodos kan slechts 3% van het eigen kapitaal gebruiken om certificaten terug te kopen. Omdat Triodos geen vergunning heeft om vraag en aanbod van certificaten bij elkaar te brengen, ligt de handel bij te veel aanbod stil. „We hebben in oktober geprobeerd de handel op te starten. Maar het werkt niet meer”, stelde de dit jaar aangetreden bestuursvoorzitter Jeroen Rijpkema. \n\nRijpkema is tot de conclusie gekomen dat de problemen niet zomaar verdwijnen. De houders van aandelen en certificaten hebben volgens hem twee keuzes: de certificaten voor variabele prijzen op een intern platform gaan verhandelen of naar de beurs brengen.\n\nVoorkeur\n\nBronnen rondom het proces stellen dat de voorkeur bij Triodos zelf uitgaat naar een beursgang van de certificaten, naar voorbeeld van de coöperaties Rabobank en ForFarmers. Dinsdag bleek echter dat er nog best wat water door de Rijn moet stromen voordat de certificaathouders overtuigd zullen zijn. Rijpkema wilde achteraf niet ingaan op zijn eigen voorkeur. „Het is belangrijk dat we een open gesprek aangaan”, reageerde hij desgevraagd. \n\nZowel Rijpkema als De Geus probeerde zorgen weg te nemen door te stellen dat er beschermingsmaatregelen worden ingebouwd. Die moeten voorkomen dat externe investeerders die misschien meer om rendement dan om duurzaamheid geven ’de onafhankelijkheid en missie’ in gevaar kunnen brengen. Toch erkent Rijpkema dat de huidige rendementsdoelstelling van 3 tot 5% weinig aantrekkelijk is, zelfs voor duurzame beleggers. „Voor het hoogste rendement kun je beter elders zijn. Maar ons rendement moet wel worden verhoogd, naar 4 tot 6%.”\n\nDe knoop om de stukken publiekelijk te verhandelen, op een intern of extern platform moet in oktober worden doorgehakt. Dan duurt het alleen nog wel twaalf tot achttien maanden voor de handel wordt hervat. Houders kunnen in de tussentijd niet van hun stukken af. ’Onwenselijk lang’, erkende Rijpkema zelf ook.\n\nDe bank hoopt in de tussentijd een uitweg te vinden in een tijdelijk ’prikbord’.\n\n’Missie bank mag niet in gevaar komen’","intensity":0,"negativity":0,"cluster_id":36,"similar_texts":"text7"},{"id":"126","publisher":"Algemeen Dagblad","date":"2021-09-29","url":"https://krant.ad.nl/titles/algemeendagblad/7908/publications/26374/articles/1454411/37/5","title":"UEFA wil rechter wraken","text":"De UEFA zet de strijd voort tegen de clubs die een Super League wilden beginnen. Een dag nadat een Spaanse rechtbank had geoordeeld dat Barcelona, Real Madrid en Juventus niet gestraft mochten worden, meldde de UEFA de betrokken rechter te willen wraken, omdat hij 'significante' fouten zou hebben gemaakt.","intensity":0,"negativity":0,"cluster_id":51,"similar_texts":"text519"},{"id":"127","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/18/2","title":"Uefa wil rechter wraken in zaak rond Super League","text":"### Competitie\n\nDe Europese voetbalunie Uefa zet de strijd voort tegen de rebellerende clubs die een nieuwe Super League wilden beginnen - een min of meer gesloten competitie met twaalf Europese topclubs. Een dag nadat een Spaanse rechtbank oordeelde dat drie betrokken clubs - FC Barcelona, Real Madrid, Juventus - niet gestraft mochten worden, meldde de Uefa de rechter te willen wraken. Volgens de bond is hij verantwoordelijk voor 'significante onregelmatigheden'.","intensity":1,"negativity":0,"cluster_id":51,"similar_texts":"text414"},{"id":"128","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/31/1","title":"Uitgesproken leider in strijd voor inclusieve samenleving","text":"### Rabin Baldewsingh\n\nPolitici die tien jaar geleden nog liefkozend over de multiculturele samenleving spraken? Ze leken dun gezaaid. De voormalige Haagse PvdA-wethouder Rabin Baldewsingh (59) vormde een uitzondering. Dinsdag werd hij benoemd tot eerste Nationaal Coördinator tegen Discriminatie en Racisme. Het is het antwoord van het kabinet op de Black Lives Matter-protesten van vorig jaar. Met Baldewsingh heeft het kabinet een kandidaat gekozen met een ogenschijnlijk tegenstrijdige visie, waarin segregatie en de multiculturele samenleving samengaan.  \n  \n'Hij is een typisch Surinaamse Hindoestaan', zegt Pierre Heijnen, destijds fractievoorzitter. 'Rabin heeft de Indiase introversie naast zich neergelegd en de vrolijkheid van de creolen overgenomen.'  \n  \nHeijnen zag dat het raadslid zich nadrukkelijk interesseert voor de positie van de nieuwkomer in de stad. 'Hij kwam zelf als 13-jarige, zonder ouders, naar Nederland. Sindsdien heeft hij gevoeld dat 'hij nét niet volledig werd geaccepteerd. Ook binnen de partij.'  \n  \nDat werd volgens Heijnen op sommige momenten pijnlijk zichtbaar. 'Toen hij in 2010 opnieuw wethouder zou worden, werd hem de integratieportefeuille ontnomen. Volkomen ten onrechte. Hij kreeg niet het vertrouwen dat een ander wel gegund zou zijn. Dat heeft hem pijn gedaan.' Hoe Baldewsingh daarmee omging? 'Voor duizend procent loyaal zijn, ook al kreeg hij zijn zin niet. Daar mocht nooit enig misverstand over zijn.'  \n  \nSinds zijn aantreden als wethouder in 2006, ontfermt hij zich nadrukkelijk over de multiculturele inwoners van Den Haag. Zo heeft hij de portefeuille integratie omgedoopt tot 'burgerschap', omdat integratie eenrichtingsverkeer zou suggereren. In HP/de Tijd: 'Tegenwoordig redeneert men dat je geïntegreerd bent als je alles van de ontvangende samenleving hebt overgenomen en wat je hebt meegenomen vaarwel zegt. Maar je kunt pas integreren als je de kracht van je oorspronkelijke cultuur vasthoudt, en tegelijkertijd ontvankelijk bent voor hetgeen de nieuwe omgeving je biedt.' Mahatma Gandhi citerend: 'Ik wil niet dat mijn huis aan alle zijden ommuurd wordt en dat mijn ramen worden opgevuld; ik wil dat alle culturen van alle landen zo vrij mogelijk door mijn huis waaien.'  \n  \nDaar moeten autochtone Hagenaren aan wennen, stelt hij in Trouw: 'Wij wonen tegenwoordig in een mozaïeksamenleving. Dan moet je oog hebben voor elkaars verschillen.' Discussies over het dragen van een hoofddoek of over moslims die vrouwen niet de hand schudden, noemt hij daarom 'absolute non-discussies' 'Ik vind dat we bereid moeten zijn om het verschil te beschermen, ook dat is democratie. Onze kernwaarde is dat je elkaar begroet. Dat hoeft niet per se met een hand. Het moet een wederzijds geaccepteerde begroeting zijn.'  \n  \nIn het AD gaat hij iets verder. Ook segregatie, waarbij sommige bevolkingsgroepen samenklonteren in een wijk, 'is zo slecht nog niet'. Zolang men elkaar maar ontmoet op de werkvloer of bij een feestje. Zo roemt hij New York, waar 'niemand moeilijk doet' over de wijken Little Italy, Chinatown of Harlem.  \n  \nDie opvattingen vinden hier weinig weerklank. Er wordt sinds Fortuyn in scherpere bewoordingen gesproken over migranten, ook in Baldewsinghs eigen PvdA. Klachten daarover worden door toenmalig partijleider Wouter Bos afgewimpeld: 'Ophouden met dat gezeur over de toon van het debat! Geen emancipatie zonder polarisatie.'  \n  \nBaldewsingh legt zich daar niet bij neer. Niet alleen Bos, maar ook burgemeester Aboutaleb (tegen moslims die jihadisten vergoelijken: 'Rot toch op') en premier Rutte ('Migrantenjongeren moeten zich invechten op de arbeidsmarkt') moeten het ontgelden. In het AD: 'De discussie moet je niet voeren in wij-zij termen. Het is wij.' Hoewel die opvatting botst met de tijdgeest, blijft Baldewsingh vastberaden. 'Ik weet zeker dat mijn verhaal het mainstreamverhaal wordt.'  \n  \nNu lijkt het tij te keren. Met zijn benoeming als Nationaal Coördinator, vraagt het kabinet de uitgesproken oud-politicus de strijd voor een inclusieve samenleving te leiden. Betrokkenen bij zijn selectie noemen het coördinatorschap voornamelijk een ambtelijke klus. Aangezien elk ministerie een eigen discriminatieaanpak heeft, is Baldewsingh gevraagd die op elkaar af te stemmen.  \n  \nMaar om de emancipatiestrijd wezenlijk vooruit te helpen, is het raadzaam je in de media te blijven roeren, vindt Hugo Fernandes Mendes. Tussen 1991 en 2000 was hij als directeur integratiebeleid van het ministerie van Binnenlandse zaken verantwoordelijk voor hetzelfde dossier. Het verschil: 'Het politieke klimaat was in de jaren negentig veel gunstiger.'  \n  \nFernandes Mendes ziet dat Baldewsingh nu voor een aanzienlijk grotere uitdaging staat. 'Je hebt een groep die schreeuwt om aandacht. Die heeft geen geduld meer en zegt: 'Accepteer ons, neem ons serieus.' Maar sinds Fortuyn zijn er ook politici die de multiculturele samenleving vervloeken.' Daartussen moet Baldewsingh een evenwicht bewaren. 'Hij moet voor de troepen uit lopen. Maar ook weer niet te ver.'\n\n3x Baldewsingh in citaten\n\n'U zou eens op een feestje van mij moeten komen. Ik ben niet perfect, hoor, maar op feestjes van mijn Nederlandse vrienden ben ik vaak de enige zwarte man. Als ik in migrantenkringen kom, zie ik Nederlanders, Marokkanen, Surinamers. Zouden witte mensen niet ook hun kennissenkring een beetje moeten vergroten?'  \n  \n'Schrijf eens over al die meisjes met hoofddoekjes die succesvol zijn in het hoger onderwijs en mooie banen vinden. Maak een reportage over al die migranten die het werk doen dat autochtone Nederlanders niet willen doen. Kijk ook eens naar al die chirurgen van buitenlandse komaf. Professoren! Onder-wijzers! Advocaten! Ondernemers! Overal vind je migranten. Zonder hen is Neder-land verloren.'  \n  \n'Ik heb de eerste dertien jaren van mijn leven in Suri-name gewoond, een gemengd land waar iedereen met behoud van de eigen cultuur door elkaar heen leeft. Ik woon alweer veertig jaar in Nederland. Bovendien voel ik me spiritueel en cultureel erg verbonden met India. Die mix, dát is wie ik ben. En dát is ook het nieuwe Den Haag.'","intensity":0,"negativity":1,"cluster_id":15,"similar_texts":"text182"},{"id":"129","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=7e1374797f3a25bff2e8#/pages/32","title":"Van uitblinker tot paria","text":"Van uitblinker tot paria\n\nOussama Tannane speelt tegen NS Mura nog een prima wedstrijd voor Vitesse, maar is er vanavond in de tweede Conference League-wedstrijd niet bij.\n\nFOTO ANP/HH\n\n❮❯\n\nVitesse-trainer Letsch grijpt hard in en gooit Oussama Tannane uit de selectie\n\nARNHEM De situatie rond Oussama Tannane bij Vitesse is verder geëscaleerd. Trainer Thomas Letsch heeft de middenvelder, met wie hij al het hele seizoen een moeizame verstandhouding heeft, uit de selectie gegooid voor het Conference League-duel met Stade Rennes en de wedstrijd tegen Feyenoord.\n\nNadat Letsch tegen Fortuna Sittard Tannane negentig minuten op de bank had gelaten, was de Vitesse-trainer hard in zijn commentaar. „Ik had niet het gevoel dat hij ons deze wedstrijd kon helpen.” Daarmee lijkt er iets geknakt te zijn bij de creatieve middenvelder.\n\n„Als ik terugkijk op de afgelopen dagen, dan heb ik het gevoel dat hij niet gefocust genoeg is om zijn rol goed in te vullen. Ik was niet blij met zijn houding en de manier waarop hij reageerde”, lichtte Letsch zijn besluit toe om Tannane buiten de selectie te zetten. „Het is geen gemakkelijke beslissing, maar het gaat om het team. Oussie was verrast en niet gelukkig met de beslissing, maar legde zich er uiteindelijk wel bij neer.”\n\nDe speler om wie vorig seizoen bij Vitesse in aanvallend opzicht alles draaide, is voor Letsch inmiddels een hoofdpijndossier geworden. Op de vraag of hij het ook als een persoonlijke nederlaag ervaart dat de situatie met zijn potentieel beste speler zo uit de hand is gelopen, reageerde hij defensief.\n\nHet schiet de afgelopen weken werkelijk alle kanten op met Tannane. Na een goede invalbeurt in de eerste competitiewedstrijd tegen RKC Waalwijk ruimde Letsch bij de start van de groepsfase van de Conference League tegen NS Mura een basisplaats in voor de uitblinker van vorig seizoen. Daarvoor gooide de Duitser zelfs het systeem overhoop door met twee creatieve middenvelders – Tannane én zijn opvolger Yann Gboho – in de rug van spits Nikolai Frederiksen te gaan spelen.\n\nTannane vulde die rol in Slovenië uitstekend in. „Tegen Mura was hij een van de beste spelers”, moest Letsch erkennen. Een paar dagen na het bezoek aan Slovenië kreeg Tannane tegen FC Twente in het oude systeem de voorkeur boven Gboho. Na een moeizame eerste helft van Vitesse werd Tannane, die met twee goede openingen op Loïs Openda als enige voor gevaar had gezorgd, direct geslachtofferd. Sindsdien is zijn status razendsnel gedevalueerd, van invaller tegen FC Groningen naar bankzitter gedurende negentig minuten tegen Fortuna. „In het voetbal kunnen dingen snel gaan”, aldus Letsch. „Hij is een heel goede speler, maar op dit moment is hij voor mij geen optie voor de basis. We hebben andere spelers die beter bij elkaar passen.”\n\nDe Vitesse-trainer kreeg vorig seizoen alle lof dat hij erin geslaagd was om een speelwijze én een aanpak te vinden waarin zijn pareltjes met een randje Tannane en Riechedly Bazoer ten volle tot hun recht kwamen. Alle partijen gingen ervan uit dat het topjaar van Vitesse de uitblinkers lucratieve transfers zou opleveren.\n\nLetsch nam er een voorschot op door in de voorbereiding te gaan bouwen aan een team zonder Bazoer en Tannane. Maar de gewenste transfers bleven uit en waar Bazoer snel zijn plek in de ploeg heroverde, lag dat bij Tannane ingewikkelder. Ook omdat Vitesse voor hem al een opvolger had aangetrokken met Stade Rennes-huurling Gboho.\n\nDe eergevoelige Marokkaans international had veel moeite met zijn nieuwe status en spuwde na zijn geslaagde invalbeurt tegen Anderlecht zijn gal over de aanpak van Letsch. „Ik vind niet dat je me helemaal aan de kant kan schuiven en dat heeft hij wel gedaan. Daar heb ik veel pijn van gehad.”\n\nIn de periode na die ontboezeming, die niet goed viel bij Letsch, bleef Tannane tegen Ajax en in de return tegen Anderlecht negentig minuten aan de kant. Nu mist Tannane opnieuw twee belangrijke duels en rijst de vraag of de speler, wiens contract na dit seizoen afloopt, überhaupt nog toekomst heeft bij Vitesse. Iets waar Letsch zich aan de vooravond van de Conference League-wedstrijd niet over uit wilde spreken. „Hij meldt zich maandag weer en dan kijken we verder.”\n\n’Op dit moment is hij geen optie. \n\nWe zien elkaar maandag weer’","intensity":0,"negativity":1,"cluster_id":53,"similar_texts":"text309"},{"id":"130","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=50995ddb7d84d3a0e7a9#/pages/38","title":"Vandaag jarig","text":"Vandaag jarig\n\nU geeft graag geld uit aan exclusieve kleding en accessoires omdat u weet dat de manier waarop u zich presenteert invloed heeft op uw inkomen. Zorg goed voor uw voeten (massage, schoeisel). Met Uranus in uw teken kan uw partner op financieel gebied willen experimenteren. Let op.RAMEen zwaarder werklast kan betekenen dat u een afspraak of bijeenkomst opnieuw moet programmeren. Het aanbod van een andere baan kan zowel een volgende trede op de maatschappelijke ladder betreffen als een prestigieuze positie.STIERAlles wijst op moeilijkheden op het werk. Neem, als dat mogelijk is, een vrije dag. Er kunnen confrontaties ontstaan met lieden die iets tegen u hebben en het kan moeilijk zijn om voor uzelf op te komen. Raap al uw moed bijeen.TWEELINGENHet heeft geen zin te twisten met bureaucraten die belast zijn met het handhaven van regels. U ontdekt dat er binnen een organisatie nog baas boven baas bestaat. Wat u als een terechte zaak ziet kan van hogerhand worden afgewezen.KREEFTAls u zich niet aan uw budget hebt gehouden kunt u met geldgebrek te kampen hebben. Ook een grootscheeps project of plan met een uitgekiende begroting kan met een tekort tobben. Onderhandel over loonsverhoging als u niet rondkomt.LEEUWEr kan een lastige kwestie spelen omtrent iemand uit uw verleden. Misschien moet u zich verdiepen in een vroegere verhouding of relatie. Tref een regeling als u gezamenlijk hebt geïnvesteerd in een huis of bedrijf.MAAGDEr kunnen u problemen wachten met autoriteiten. Controleer of u onbetaalde rekeningen hebt of een belastingschuld. Geen dag om ruzie te maken met gezaghebbenden. Zelfs onbelangrijke lieden kunnen zich laten gelden.WEEGSCHAALDe druk om geld te verdienen kan de sfeer verzieken. Sta open voor reacties en antwoorden van anderen. Het snijden in de kosten of een niet realistische deadline kan ook bijdragen tot een gevoel van wanhoop of woede.SCHORPIOENEr lijkt promotie ophanden; uw harde werken en populariteit zijn niet onopgemerkt gebleven. Belangstelling voor politiek kan ervoor zorgen dat u kandidaat wordt voor een openbaar ambt of betrokken raakt bij een campagne.BOOGSCHUTTERDe wens om op reis te gaan kan op problemen stuiten; er dreigen obstakels. Veiligheidsvoorschriften en controles kunnen extreme vormen gaan aannemen. Als u autoriteiten tegenwerkt maken zij het u nog lastiger.STEENBOKEr zijn diverse trends van kracht, hoewel de sfeer tamelijk ernstig en praktisch is. Benader de zaken verstandig. Om u heen is men waarschijnlijk rustiger dan u gewend bent. Pas u aan, ook al past dat niet bij uw natuur.WATERMANVertrouwen in eigen kunnen is essentieel. Elke verandering die u doorvoert zal een positieve uitwerking hebben als u weloverwogen te werk gaat. Toon uw leidinggevende kwaliteiten en ga realistisch om met nieuwe verantwoordelijkheden.VISSENEen praktische en behoudende benadering is vandaag een vereiste. Dankzij uw stabiele instelling wint u vertrouwen en respect en worden nieuwe verplichtingen op uw schouders gelegd. Geef leiding of neem zo nodig het roer over.","intensity":0,"negativity":0,"cluster_id":32,"similar_texts":"text392"},{"id":"131","publisher":"Trouw","date":"2021-09-30","url":"https://krant.trouw.nl/titles/trouw/8321/publications/1368/articles/1455158/4/1","title":"Via via is middel X wel bij de CLW verkrijgbaar","text":"1Wat doet de Coöperatie Laatste Wil (CLW)?  \n  \nDe CLW werkt in de geest van Huib Drion, de voormalig vice-voorzitter van de Hoge Raad. Hij pleitte begin jaren negentig al voor een zelfdodingspil voor mensen die hun leven voltooid vinden. De 'pil van Drion' is er nog altijd niet, ondanks inspanningen van de CLW, die zich sinds 2013 al sterk maakt voor zelfbeschikking bij het levenseinde. Om dat mogelijk te maken, voert de CLW 'huiskamergesprekken' met leden waar onderling wordt gesproken over manieren om uit het leven te stappen.  \n  \nHet waren de pillen, of beter: het poeder, waardoor de CLW landelijke bekendheid kreeg. In 2017 kwam de coöperatie in het nieuws met middel X, een poeder waarmee mensen op humane wijze uit het leven zouden kunnen stappen. Leden van CLW zouden het poeder verspreiden onder andere leden, na uitvoerige voorlichting en na de aanschaf van een kluis om middel X in te bewaren. Na de berichten over het middel X groeide de CLW. Ondertussen heeft de coöperatie 27.000 leden.  \n  \n2 Is het zelfdodingspoeder te verkrijgen via de CLW?  \n  \nHet korte antwoord: nee. Levering van dat middel is strafbaar als er iemand aan overlijdt. De CLW verstrekt ook geen informatie over waar het zelfdodingspoeder verkrijgbaar is. \"Er staat niets over op papier\", zei voorzitter Jos van Wijk vorige maand nog.  \n  \nHet langere antwoord: het middel is via via bij de CLW wel verkrijgbaar. Het vermoeden is dat leden na afloop van de huiskamerbijeenkomsten elkaar van dienst zijn om het poeder te leveren. Dat bleek bijvoorbeeld in juli toen de politie één van de leden oppakte. Een 28-jarige man uit Eindhoven zou het poeder aan honderden mensen hebben verkocht. Zeker zes mensen zouden zijn overleden. De CLW was niet gelukkig met de actie van de man. De Eindhovenaar stuurde het spul op, zonder nadere uitleg over de werking. \"Je moet ook weten hoe je het weer kunt retourneren als je er toch geen gebruik van wilt maken\", zei Van Wijk in een reactie. Na de arrestatie stopte de CLW met de huiskamerbijeenkomsten, want het CLW-bestuur vermoedt dat meer leden na de bijeenkomsten het poeder verkochten.  \n  \n3 Zijn er veel mensen gestorven door middel X?  \n  \nDat is niet bekend. De CLW stopte in maart 2018 al met de plannen om het poeder via leden te verspreiden. De leveringen waren toen nog niet begonnen. De reden was dat het Openbaar Ministerie steeds meer belangstelling kreeg voor de coöperatie. Het startte een strafrechtelijk onderzoek, dat uiteindelijk niet leidde tot vervolging.  \n  \nToch zijn er zeker mensen overleden aan middel X. In de huiskamerbijeenkomsten wordt gesproken over het poeder, zodat de leden weten om welke stof het gaat. Daarbij, wie online goed zoekt komt er ook wel achter om welke stof het gaat. Het Nationaal Vergiftigingen Informatie Centrum (NVIC) signaleert dat het vermeende zelfdodingspoeder vaker opduikt als oorzaak van overlijden. Niet alleen bij ouderen, maar ook bij jongeren.  \n  \n4 Welke kritiek is er op de CLW?  \n  \nDat ook jongeren het middel nemen, is direct een van de grootste kritiekpunten. Wie suïcidaal is en op internet zoekt welk middel de CLW voor ogen heeft, komt vanzelf dodelijke stoffen tegen. Suïcidaal zijn is iets anders dan een verlangen naar het einde omdat het leven voltooid wordt geacht. Suïcide kan lang van tevoren zijn gepland, maar gebeurt ook geregeld in een opwelling.  \n  \nDe vraag is ook hoe humaan het middel is. Ook al is niet officieel bekend welk poeder de coöperatie propageert, het is in elk geval geen euthanaticum waarmee artsen werken. Artsen betwisten dan ook dat het giftige middel X tot een snelle en zachte dood leidt.  \n  \n5 Wat is het verschil tussen de Nederlandse Vereniging voor een Vrijwillig Levenseinde (NVVE) en de CLW?  \n  \nDe CLW komt voort uit de NVVE. Beide verenigingen streven naar meer regie over de eigen dood, maar bij de CLW gaat het vooral om het verkrijgen van een zelfdodingspil- of -poeder, zonder hulp van een arts. De NVVE richt zich breder op zelfbeschikking in de laatste fase, onder meer door hulp bij het opstellen van een wilsverklaring. Zo'n verklaring is belangrijk bij euthanasie als iemand niet langer in staat is de eigen wil kenbaar te maken, bijvoorbeeld na een herseninfarct of bij dementie.  \n  \nDe CLW ijvert al jaren voor een humaan einde voor mensen die hun leven voltooid achten. Nu is de voorzitter opgepakt.","intensity":0,"negativity":0,"cluster_id":37,"similar_texts":"text618"},{"id":"132","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/4scenarios-geen-enkele-favoriet-a4060051#20210929-79830-104","title":"Vier scenario’s voor de formatie, geen van alle is favoriet","text":"Formatie De ene na de andere variant van een nieuwe regering sneuvelt. Welke mogelijkheden blijven nu nog over?,De uitzonderlijke formatieperiode lijkt uit te lopen op een uitzonderlijke uitkomst. Eerst bleek een meerderheidscoalitie niet te lukken – wel op inhoud, maar niet door blokkades over en weer. D66 wilde niet met de ChristenUnie. VVD en CDA niet met een combinatie van Partij van de Arbeid én GroenLinks. Die twee linkse partijen wilden niet zonder elkaar. De VVD en CDA hielden elkaar ook vast.\n\nInformateur Johan Remkes kreeg de opdracht de mogelijkheid van een minderheidskabinet te onderzoeken. Maar ook die optie gaat niet lukken, schreef Remkes dinsdag in een brief aan de politiek leiders van negen partijen die hij uitnodigt voor gesprekken op woensdag over weer een andere variant. Na het wegstrepen van wat Remkes „traditionele vormen van combinaties” noemt „waarop een kabinet berust” wil de informateur nu kijken naar „andere vormen van samenwerking en samenstelling, waaronder extra-parlementair”.\n\nDe uitvoering van mijn opdracht is bemoeilijkt, maar niet afgerond\n\nJohan Remkes informateur\n\nMaandagavond leek Remkes er behoorlijk klaar mee, na tien uur lang te hebben gepraat met de onderhandelaars van VVD, D66 en CDA. Hij had ze in groepsverband gesproken en per partij apart. Al die tijd was het wegen en strepen van combinaties geweest. Maandag leidde het tot niets, dinsdag maakte Remkes het concreter door een zogeheten „extraparlementair kabinet” als optie te noemen.\n\nIn zijn brief benadrukt Remkes dat partijen elkaar inhoudelijk wel vinden. Dat zou erop kunnen wijzen dat hij een meerderheidskabinet nog niet heeft afgeschreven, als partijen bereid zijn hun blokkades op te geven. Wat het ook wordt, woensdag wil Remkes conclusies trekken over hoe het verder moet met de gesprekken over coalitievorming.\n\nDit zijn vier scenario’s die nu circuleren:\n\n1. De ‘dan maar extraparlementair’-variant\n\nDe optie waar Remkes nu op afkoerst is in de recente parlementaire geschiedenis maar weinig voorgekomen. Het laatste extraparlementaire kabinet was dat onder leiding van Joop Den Uyl (1973-1977). Dat was de facto een minderheidskabinet, waarvan de PvdA en D66 het centrale blok vormden. Drie andere partijen, KVP, ARP en PPR, leverden wel bewindslieden, maar hun fracties tekenden niet voor gedetailleerde beleidsafspraken.\n\nSterker nog, er was geen regeerakkoord maar alleen een zogenoemd ‘werkdocument’. Daar voelden de ‘extraparlementaire’ fracties zich niet per se aan gebonden. KVP-leider Frans Andriessen omschreef dat bij het debat over de regeringsverklaring als volgt: „Afspraken tussen het kabinet en Kamerfracties, althans mijn fractie, zijn er niet. Dat houdt in, dat de Kamer meer ruimte krijgt dan bij een regeerakkoord het geval zou zijn. Die ruimte zullen wij gebruiken om waar nodig bij te sturen.”\n\nNieuwe bestuurscultuur\n\nZo bezien past een extraparlementair kabinet goed in het huidige politieke klimaat waarin gevraagd wordt om een nieuwe bestuurscultuur: geen dichtgetimmerd regeerakkoord en een grotere en onafhankelijkere rol van de Tweede Kamer.\n\nVoordeel voor het basiskabinet – voorstelbaar gevormd door het blok van VVD, D66 en CDA – is dat er door oppositiefracties wel al steun vooraf wordt uitgesproken. Informateur Remkes hoopt bij voldoende partijen bereidheid te vinden om niet al in het eerste debat een motie van wantrouwen te steunen.\n\nPartijen die zich zouden verbinden aan een extraparlementair kabinet voelen zich niet contractueel gebonden aan het regeringsprogramma, maar zullen door de hun geleverde bewindslieden zich gecommitteerd voelen.\n\nDat is een belangrijk verschil met een traditioneel minderheidskabinet, dat voor parlementaire steun voor al zijn wetsvoorstellen vooraf in het donker tast.\n\nDe betrokken ‘extraparlementaire’ bewindslieden hebben idealiter voldoende politieke ervaring om lastige Kamerdebatten te doorstaan, maar zullen op enige afstand van hun eigen fracties staan. „Het betalen van contributie voor het partijlidmaatschap volstaat”, zegt een van de fractievoorzitters die bij Remkes op de koffie gaat.\n\nNaast het extraparlementair kabinet zijn er nog een paar varianten waarmee een basiskabinet van drie (of twee) partijen kan werken. Oppositiepartijen zouden een regeerakkoord formeel kunnen gedogen, zoals bij Rutte I in 2010 was gebeurd. Toen had de PVV wel met VVD en CDA onderhandeld over nieuw beleid, maar die partij leverde geen ministers. De breuk na anderhalf jaar, toen Geert Wilders geen nieuwe bezuinigingen wilde steunen, heeft bij Mark Rutte en het CDA tot enige huiver geleid voor deze broze kabinetsvorm.\n\nKabinet met thema-akkoorden\n\nEen kernkabinet zou ook op andere manieren op hoofdlijnen afspraken met oppositiepartijen kunnen maken – soms linksom, dan weer rechtsom. Zo klinkt in Den Haag de variant ‘contractkabinet’, waarbij per thema akkoorden worden gesloten, parallel aan het recente pensioenakkoord en klimaatakkoord. De grote kwesties voor de komende regeerperiode zijn wel duidelijk: stikstof, woningmarkt, kansengelijkheid en, opnieuw, klimaat.\n\nHet is niet erg waarschijnlijk dat de door Remkes genoemde optie voor een extraparlementair kabinet zomaar gaat slagen. GroenLinks en PvdA hebben herhaaldelijk verklaard bij welke minderheidsvariant dan ook niet vooraf te willen onderhandelen over steun. Bij de ChristenUnie wordt deze vorm niet gezien als de gedroomde uitkomst, maar de partij wil zich er ook niet vooraf tegen keren.\n\n2. De Rotterdamvariant: VVD, D66, CDA, PvdA, GroenLinks én ChristenUnie.\n\nIn de Rotterdamse gemeenteraad vormen deze partijen samen de coalitie. Zondag noemde D66-leider Sigrid Kaag de zes partijen als optie om de formatie weer op gang te helpen. Zij was bereid, zei ze ook, om haar blokkade van de ChristenUnie op te geven. Maar dezelfde combinatie was weken eerder al eens door D66 genoemd in een brief aan leden. En óók aan tafel met de voorganger van informateur Remkes, Mariëtte Hamer.\n\nMaandag zei Remkes dat hij niet de varianten wilde onderzoeken die Hamer al de revue had laten passeren – de Rotterdamvariant blijkt daar dus niet één van.\n\nAfvalrace\n\nMaar een vijfpartijencoalitie, met VVD, D66, CDA, GroenLinks en de PvdA, was al uitgesloten door VVD en CDA omdat (met 94 zetels) alle partijen nodig zijn om tot een meerderheid te komen. Dat een van die partijen uit het kabinet kan stappen als iets een fractie niet zint, vinden zij niet stabiel. Zou zés partijen dan wel kunnen? Vanuit het CDA klonk dinsdag dat de blokkade van de vijfpartijencoalitie niet automatisch ook een blokkade van zes betekent. En ook in de VVD wordt gedacht: het kan het startpunt zijn van een onderhandeling die kan leiden tot een coalitie van vier of vijf partijen.\n\nMaar bij GroenLinks, PvdA en ChristenUnie klinkt: als het een afvalrace wordt dan doen wij er niet aan mee. Ze zien al voor zich hoe andere partijen hen uit die gesprekken zullen duwen: PvdA en GroenLinks door VVD en CDA, en ChristenUnie door D66.\n\n3. Nieuwe verkiezingen\n\nVan de zes partijen die tot elkaar veroordeeld zijn klinkt uit géén enkele de wens om dan maar nieuwe verkiezingen te houden. Maar helemaal uitgesloten zijn die niet, het lijkt erop dat partijen langzaam aan het idee beginnen te wennen.\n\nMaar voor wie zijn die goed? De VVD piekt wel in de peilingen. Maar wat doet een mislukte formatie met de populariteit van voorman Rutte?\n\nCDA op dieptepunt\n\nDaarbij: de gedroomde partner van de VVD is het CDA en die blijft al weken constant in een dieptepunt hangen. Virtueel heeft de partij van Wopke Hoekstra tussen de vijf en elf zetels over van de vijftien die het nu in de Tweede Kamer heeft.\n\nVoor GroenLinks en de PvdA betekenen nieuwe verkiezingen dat ze hun samenwerkingsplannen wel héél snel concreet moeten maken: willen ze één lijsttrekker en één verkiezingsprogramma? De enige die electoraal weinig lijkt te lijden onder de moeizame formatie is de ChristenUnie.\n\n4. Rutte III op herhaling\n\nDinsdag voegden D66’ers in de wandelgangen van de Tweede Kamer iets toe aan de optie die Sigrid Kaag zondag had geopperd. Door te zeggen dat de blokkade tegen de ChristenUnie was opgeheven, liet zij de mogelijkheid open tot een voortzetting van de coalitiepartijen die het demissionaire kabinet Rutte III vormden: VVD, D66, CDA en ChristenUnie. Al in de campagne voor de Tweede Kamerverkiezingen, maar zeker ook in de zes maanden sindsdien, had D66 steeds gezegd niet te willen formeren met de ChristenUnie. De partijen zouden ideologisch te ver van elkaar af staan, aldus de ChristenUnie, bijvoorbeeld als het gaat om modernisering van de medisch-ethische agenda.\n\nNiet waarschijnlijk\n\nDe kans op herhaling van Rutte III is niet groot, klinkt ook uit D66. Want dat zou betekenen dat in de onderhandelingen met zes partijen, de twee linkse partijen af zouden moeten vallen – nog eerder dan de ChristenUnie. Terwijl die ideologisch toch dichter bij D66 staan. Ook VVD en CDA zien deze optie op dit moment niet als waarschijnlijk.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":0,"negativity":0,"cluster_id":67,"similar_texts":"text526"},{"id":"133","publisher":"Algemeen Dagblad","date":"2021-09-30","url":"https://krant.ad.nl/titles/algemeendagblad/7908/publications/26394/articles/1455161/36/2","title":"Voorbereiding Vitesse verstoord","text":"De aanloop naar het duel in de Gelredome is ernstig verstoord. Tannane (foto) en Letsch liggen al sinds de start van de voorbereiding op ramkoers. De Duitse coach heeft in de zomer een plan getrokken zonder de dribbelaar, vanwege diens vertrekwens. Maar de transfer is niet tot stand gekomen en Vitesse heeft met Yann Gboho al een vervanger in huis gehaald. Met toezeggingen op speeltijd, uiteraard. Twee schaduwspitsen breken de balans in het team voor Letsch.  \n  \nDe trainer heeft Tannane (27) geschorst voor twee duels. De spelmaker mist niet alleen de confrontatie met Rennes, hij wordt ook niet opgenomen in de selectie voor het zondagse competitieduel met Feyenoord. ,,Ik mis bij Tannane de focus\", stelt Letsch. ,,Hij is voor mij momenteel geen basisspeler. Hij heeft een andere rol. Als ik dan de afgelopen dagen terugkijk, mis ik beleving. Dan vind ik het beter hem buiten de selectie te laten.\"  \n  \nIn Arnhem ligt een definitieve breuk voorhanden: een contractontbinding. De verhoudingen zijn ernstig verstoord, daar kan niemand bij de eredivisionist omheen.  \n  \n,,Ik wil niet in detail treden\", vertelt Letsch. Maar er is veel gebeurd. Ik moet keuzes maken. Op dit moment is hij er niet. Ik kies voor anderen, die samen optimaal tot hun recht komen. Voor mij is dit het juiste moment om in te grijpen.\"  \n  \nVermoedelijke opstelling Vitesse: Schubert; Doekhi, Bazoer, Rasmussen; Dasa, Bero, Ghobo, Tronstad, Wittek; Openda, Frederiksen.","intensity":0,"negativity":1,"cluster_id":3,"similar_texts":"text476"},{"id":"134","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/3/1","title":"Voorzitter Laatste Wil aangehouden","text":"### Hulp bij zelfdoding\n\nJos van Wijk, de voorzitter van Coöperatie Laatste Wil (CLW), is gearresteerd. Hij wordt verdacht van deelname aan een criminele organisatie die helpt bij zelfdoding of plannen hiertoe beraamt. Hulp bij zelfdoding is in Nederland verboden.  \n  \nVan Wijk (73) werd dinsdag opgepakt in Apeldoorn. Bij de aanhouding werd zijn woning doorzocht. Ook op een andere plaats in Nederland deed de politie een huiszoeking. Van Wijk zit voorlopig vast en werd op woensdag voor het eerst verhoord. Volgens justitie wordt in het onderzoek naar Van Wijk ook gekeken 'naar de rol van CLW'. Zijn arrestatie volgt op de aanhouding eind juli van Alex S., een 28-jarige man uit Eindhoven die volgens het Openbaar Ministerie (OM) een zelfdodingspoeder verkocht en lid was van CLW.\n\nMiddel X\n\nCLW zet zich al jaren in voor een waardig levenseinde, zonder tussenkomst van een arts, voor mensen die vinden dat hun leven voltooid is of voor wie het niet mogelijk is om euthanasie te krijgen. In 2017 lanceerde de coöperatie 'Middel X', een wit poeder dat een humane dood zou veroorzaken. Het ledental groeide daarna explosief, tot ruim 27 duizend nu.  \n  \nIn principe is Middel X legaal. Het wordt onder meer als conserveermiddel gebruikt. Het verstrekken ervan aan mensen die zelfmoord willen plegen, kan echter als hulp bij zelfdoding worden gezien en is dus mogelijk strafbaar. Het bestuur van CLW heeft altijd gezegd alleen informatie over het middel te verstrekken, en niet het middel zelf.  \n  \n'Tijdens het verhoor is Jos van Wijk tot nu toe geen enkele, individuele zelfdoding voorgelegd', zegt zijn advocaat Tim Vis. 'We hebben geen concrete gevallen gehoord waarmee hij in verband wordt gebracht. Het enige wat hem wordt verweten, is dat hij lid zou zijn van een criminele organisatie. Maar CLW doet juist alles om binnen de kaders van de wet te blijven. Er is geen sprake van welk oogmerk dan ook om de wet te overtreden.'  \n  \nDe arrestatie is 'onnodig en zeer belastend voor iemand die zich altijd coöperatief en transparant heeft opgesteld', aldus advocaat Vis. 'Hiermee criminaliseert het OM voorzitter Van Wijk en alle leden van de organisatie. Zij worden weggezet alsof ze iets immoreels doen. Maar het enige wat ze willen, is regie over het eigen levenseinde.' Dat de voorzitter wordt vastgehouden, beschouwt de advocaat als 'spierballenvertoon' van justitie. 'Ik hoop dat hij de rest van het onderzoek in vrijheid af mag wachten.'  \n  \nHet is niet de eerste keer dat justitie onderzoek doet naar CLW. Via zogenoemde inkoopgroepen wilde CLW in 2017 Middel X verspreiden onder de leden, die ieder een persoonlijk kluisje met daarin het middel zouden krijgen. Daarop kondigde het OM in maart 2018 een strafrechtelijk onderzoek aan en riep het de coöperatie op hun activiteiten te staken. CLW stopte destijds de inkoopgroepen. Uit onderzoek van de Volkskrant blijkt dat de verspreiding van Middel X vervolgens verder ging via een ondergronds netwerk.  \n  \nNa de aanhouding van Alex S. in juli meldde het OM dat hij Middel X aan honderden mensen zou hebben verkocht, onder meer via Marktplaats. Volgens het OM overleden daardoor minstens zes mensen. Het onderzoek naar S. loopt nog.\n\nHuiskamerbijeenkomsten\n\nHet bestuur van CLW besloot na de aanhouding van S. deze zomer om hun 'huiskamerbijeenkomsten' voorlopig te staken. Op deze bijeenkomsten wordt in principe alleen informatie verstrekt, maar het bestuur wilde zeker weten dat er geen strafbare feiten waren gepleegd en wilde zijn leden en gespreksleiders beschermen tegen mogelijke vervolging door het OM.  \n  \nEerder zei het bestuur zich ervan bewust te zijn dat leden onderling adressen uitwisselen waarop het middel te bestellen is. 'Wij horen alleen soms van mensen dat ze het hebben gekregen - en dan zijn we blij voor hen', zei bestuurslid Petra de Jong tegen de Volkskrant in mei 2019. 'Onder de radar gebeurt nu veel', zei Van Wijk. 'Dat hebben we wel in de gaten.'  \n  \nVorig jaar deed de moeder van een 28-jarige vrouw die overleed aangifte tegen CLW. Haar dochter nam in september 2020 Middel X. Vlak daarna kreeg ze spijt en belde ze 112. Een dag later overleed ze. Haar nabestaanden vonden gegevens die deden vermoeden dat het dodelijke middel werd verstrekt door iemand gelieerd aan CLW.  \n  \nOf de zaak direct verband houdt met de recente arrestatie, wil justitie niet zeggen. De moeder van de 28-jarige vrouw hoopt volgens haar advocaat Sébas Diekstra dat 'met de aanhouding van Van Wijk een einde komt aan de verdere verspreiding van dit zogenaamde humane zelfdodingspoeder, en dat mensen met ernstig psychische problemen en suïcidale gedachten voortaan echt geholpen zullen worden'.  \n  \nDe afgelopen jaren probeerde CLW op meerdere manieren de mogelijkheden rond een levenseinde in eigen regie te verruimen. Zo wordt er een plan uitgewerkt voor het opzetten van een proeftuin, waarin enkele duizenden mensen onder begeleiding de mogelijkheid krijgen om over Middel X te beschikken.  \n  \nVia een bodemprocedure tegen de staat probeert CLW, samen met dertig burgers, hulp bij zelfdoding te legaliseren. De euthanasiewetgeving zou in strijd zijn met het Europees Verdrag voor de Rechten van de Mens. Het recht op eerbiediging van het privéleven houdt volgens CLW in dat een mens zelf mag beslissen hoe en wanneer te sterven. Het proces kan nog jaren duren.  \n  \nPraten over gedachten aan zelfdoding kan bij 113 Zelfmoordpreventie. Bel 0800-0113 of 113 voor een gesprek. U kunt ook chatten op www.113.nl.","intensity":0,"negativity":0,"cluster_id":37,"similar_texts":"text301"},{"id":"135","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=fbca7543a573f291e227#/pages/50-51","title":"Vreugde is groot na groen licht","text":"Vreugde is groot na groen licht\n\nZo hoog als deze stapel zal het niet meer worden.\n\narchieffoto Dick Teske\n\nVuurstapels Scheveningen wel stuk lager\n\ndoor Lieke Jongbloed en Tanja Verkaik\n\nSCHEVENINGEN Blijdschap bij de vreugdevuur- en wijkorganisaties in Den Haag en Scheveningen nadat bekend werd dat de gemeente de benodigde evenementenvergunning voor Duindorp heeft verleend en de seinen op groen staan voor de overige aanvragen. „Voor Duindorp is het fantastisch dat het door kan gaan”, zegt Bob Schut van Wijkberaad Duindorp.\n\n„Wij als organisatie zijn ervan overtuigd dat wij er alles aan kunnen doen om het gehele evenement tot een succes te laten verlopen”, laat de organisatie van Duindorp Vreugdevuur weten in een reactie. Daar heeft het wijkberaad ook vertrouwen in. „De voorwaarden staan duidelijk in de vergunning”, stelt Schut. „De aandacht verschuift van een heel grote vuurstapel naar een kleinere en alle activiteiten eromheen. Maar alle ingrediënten die nodig zijn: een vuur en een feest zijn er.”\n\nDe evenementenvergunningen van Escamp en Laak worden zo snel mogelijk na die van Scheveningen verleend. Don Obelix, die jarenlang was betrokken bij Vreugdevuur Scheveningen is positief, maar hangt pas de vlag uit als het zwart op wit staat. „Het lijkt goed te komen. Dat zou mooi zijn, want het vreugdevuur is een mooie traditie.” Zodra er groen licht is wil hij zich graag weer inzetten voor de organisatie. „Dan kunnen wij weer op zoek gaan naar sponsoren en bedrijven.”\n\nJan Lautenbach, voorzitter van het Wijkoverleg Scheveningen-Dorp bespreekt woensdag met zijn achterban de recente ontwikkelingen. In eerste instantie heeft hij er wel vertrouwen in. „Het was voor ons wel heel belangrijk dat de hoogte van de stapel aanzienlijk minder zou zijn. Het is dus zeker een gunstig teken dat daar flinke aanpassingen zijn gedaan. Als de handhaving ook op orde is zien we het met vertrouwen tegemoet.” \n\nDe stapels mogen maximaal tien bij tien bij tien meter worden. Bij de vonkenregen in Scheveningen die tijdens de jaarwisseling van 2018/2019 forse schade veroorzaakte, lag de grens op vijfendertig meter. De veiligheid van omstanders en omwonenden mag in geen geval in het geding komen. „Twee paviljoens kunnen deze winter niet blijven staan op het strand. Daar is de gemeente mee bezig, maar de eigenaren zijn welwillend”, weet Obelix. De gemeente bevestigt dat duidelijke afspraken over onder meer de veiligheid vast komen te liggen in de vergunningen. „Daar zullen wij op gepaste manier op toezien”, laat een woordvoerder weten. \n\n’Heel mooi\n\ndat het \n\nweer mag’","intensity":0,"negativity":0,"cluster_id":17,"similar_texts":"text196"},{"id":"136","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/21/1","title":"Was adviesprijs Samsung wel echt advies?","text":"### 4 Vragen - Boete Samsung\n\n1\n\nWat is er aan de hand?\n\nSamsung krijgt een boete van 39 miljoen euro van de Autoriteit Consument en Markt (ACM). Samsung hield tussen 2013 en 2018 met software de prijzen van zijn televisies bij zeker zeven webwinkels in de gaten. Webwinkels met een lagere prijs dan de door Samsung gewenste marktprijs werd een ander, hoger verkoopbedrag 'geadviseerd'. Daarbij, blijkt uit mail- en appverkeer dat de ACM heeft ingezien, vertelde Samsung dat andere detailhandelaren ook die prijs was geadviseerd. Samsung gebruikte zorgvuldig de woorden 'advies' of 'adviesprijs', maar van vrijblijvendheid was geen sprake, vindt de ACM. De 'adviezen' verstoorden de concurrentie en leidden bovendien tot hogere prijzen voor de consument.\n\n2\n\nEen winkel koopt televisies van Samsung en verkoopt ze vervolgens aan consumenten. Waarom zou die laatste prijs Samsung iets uitmaken?\n\nOm te voorkomen dat webwinkels met elkaar in een prijzenslag terechtkomen en elkaar aftroeven met steeds lagere prijzen. Winstmarges van retailbedrijven zouden dan zo onder druk komen te staan dat ze bij Samsung een lagere inkoopprijs willen bedingen, denkt de ACM.  \n  \nDat gevaar bestaat niet alleen in onlinewinkelen. Advocaat mededingingsrecht Robin Struijlaart van Loyens & Loeff benadrukt de details van deze zaak niet te kennen, maar zegt dat met name bij elektronica speelt dat onlinewinkels een groot voordeel hebben op fysieke doordat ze geen personeel en winkels hoeven te betalen. 'Terwijl een consument juist wil zien wat voor beeld een televisie geeft, om hem vervolgens online veel goedkoper te bestellen. Om de fysieke retailer niet uit te hollen kan het zijn dat een fabrikant op of over het randje gaat.'\n\n3\n\nWat mag een fabrikant wel en niet opleggen aan een detailhandelaar?\n\nEen leverancier mag een adviesprijs geven aan de afnemer. Samsung vindt dat niet meer is gebeurd dan dat. Het zegt zich aan alle mededingingsregels te hebben gehouden, de fabrikant kondigde daarom ook aan de boete aan te vechten.  \n  \nEen adviesprijs mag in het algemeen nooit gelden als door de fabrikant opgelegd verkoopbedrag. Wel mag de fabrikant een maximumverkoopprijs afdwingen, om te voorkomen dat een winkelier veel meer vraagt dan het product waard is. Europese regels moeten consumenten beschermen tegen meer invloed van de fabrikant op de uiteindelijke verkoopprijs. Zo mag een maximumprijs niet gaan fungeren als vaste prijs. Het monitoren van (online) verkoopprijzen is toegestaan.  \n  \nIn 2018 kreeg bijvoorbeeld kledingmerk Guess een boete van ruim 39 miljoen euro van de Europese Commissie omdat het verboden afspraken maakte met retailers. Die mochten het merk alleen verkopen als ze beloofden het niet in bepaalde landen te verkopen, niet zonder overleg een prijs bepaalden of een broek van Guess online verkochten.  \n  \nHet Europees Hof achtte bewezen dat een aantal makers van beeldbuizen prijsafspraken maakte, waardoor consumenten tussen 1996 en 2006 te veel hebben betaald voor televisies en monitors. De Consumentenbond diende een claim in, en beraadt zich nog over een claim namens mensen die te veel voor hun Samsung-tv hebben betaald.\n\n4\n\nHoe zit het met die andere grote elektronicafabrikant, Apple?\n\nDe Franse consumentenautoriteit sprak zich in april vorig jaar uit over een klacht uit 2012 van een verkoper van Apple-producten. Apple zou de prijzen bij die door Apple gecertificeerde verkoper in feite op hetzelfde niveau houden als in haar eigen winkels via slinkse omwegen. Bijvoorbeeld door minder te leveren van een product dat zonder goedkeuring van Apple werd afgeprijsd. Ook zou Apple de toelevering van producten tot in detail controleren en tegen zulke smalle marges leveren dat doorverkopers stunten met de prijs wel uit hun hoofd zouden laten. De Franse toezichthouder legde Apple een boete op van 1,1 miljard euro, die Apple aan zegt te willen vechten.  \n  \nDat verkoopprijzen van een laptop overal hetzelfde zijn hoeft niet te betekenen dat de fabrikant daar invloed op heeft, zegt advocaat Robin Struijlaart. 'Het komt voor dat een markt zo transparant is dat er voor fabrikanten en winkeliers geen reden is om iets aan de prijs te doen, zonder daarvoor verboden afspraken te maken. Vanuit hen geredeneerd is een prijzenoorlog voor niemand leuk.'","intensity":1,"negativity":0,"cluster_id":34,"similar_texts":"text752"},{"id":"137","publisher":"De Volkskrant","date":"2021-09-30","url":"https://krant.volkskrant.nl/titles/volkskrant/7929/publications/1373/articles/1455160/2/4","title":"Wat zon","text":"### Het weer\n\nOp de meeste plaatsen is het een droge dag en af en toe schijnt de zon. Later in het westen wat regen. Maxima rond 15 graden. Morgen veel bewolking en af en toe regen. Iets zachter met 16-17 graden. pagina V13","intensity":0,"negativity":0,"cluster_id":14,"similar_texts":"text176"},{"id":"138","publisher":"De Volkskrant","date":"2021-09-29","url":"https://krant.volkskrant.nl/titles/volkskrant/7929/publications/1372/articles/1454417/23/1","title":"Wervelende Ajax-show stokt na rust","text":"Ajax 2  \n  \nBesiktas 0  \n  \nTwee gespeeld door de Amsterdam Europe Trotters, zes punten, doelsaldo 7-1, na zeges op Sporting Portugal (5-1) en, dinsdag in Amsterdam, het door blessures verzwakte Besiktas (2-0). Gemakzucht is vooralsnog de belangrijkste tegenstander van Ajax: handenvol kansen missen, goed wegkomen bij onder meer de afgekeurde goal van Karaman, normaliter 2-1.  \n  \nKijkt u nochtans goed, liefhebbers, ook als u een andere club dan Ajax steunt. Kijk zonder gekleurde bril naar de kern van voetbal, naar de sport als spel, naar het plezier, de beweging, de techniek, het snelle heroveren van de bal. Of naar de bezetting van het veld, de afwisseling tussen functionaliteit en speelsheid, het verweven van pirouettes en het betere kap- en draaiwerk in het spel om de knikkers.  \n  \nDit, wat Ajax beleeft, is wat ze flow noemen, zo'n periode dat bijna alles lukt, waarin het zaak is elke dag te plukken én tevens scherp te blijven, hoe moeilijk die combinatie ook is. Want eens zal het minder zijn; dat weten ze zelf ook, de voetballers. Wat Ajax te verwijten viel, is dat het geen 6-0 werd, of 8-2.  \n  \nDit is voetbal zoals het voor velen is bedoeld, als vermaak voor een vol stadion dat af en toe naar adem hapte, dat de longen telkens vol zoog voor weer een serenade, voor een lofzang op het elftal van Erik ten Hag, die als een dirigent langs de lijn deinde op het ritme van het spel. Soms gebarend, omdat de slordigheid in het spel sloop, dan weer met handen in de zakken of in de zij, omdat hij zag dat het goed was en besefte dat Ajax na twee wedstrijden op weg is naar de doelstelling: de achtste finales van de Champions League bereiken.\n\nOpportunisme\n\nMeedoen met de Europese top, dat wil Ajax. Ja, in praatprogramma's is al geopperd dat Ajax de finale kan bereiken. Dat noemt Ten Hag opportunisme en daarmee heeft hij een punt. Straks, in de knock-outfase, kan alles weer anders zijn en wacht de absolute top als tegenstander, met spelers die een grotere reputatie hebben dan Ajacieden.  \n  \nDe tweede helft was aanmerkelijk minder, omdat Ajax gewoon veel te sterk was. Besiktas was al blij met een nederlaag met aanvaardbare cijfers. Laat ook gezegd zijn dat Batshuayi bij 0-0 tegen de paal schoot en dat Besiktas een waslijst aan blessures overlegde. Deze tegenstander was een schim van zijn eigen kracht. Voetballers als Pjanic, Vida, Hutchinson en een stel anderen ontbraken. Anderzijds: dat is ook het spel. Fit zijn in een seizoen met twee wedstrijden per week hoort ook bij topvoetbal. Wie dat niet kan opbrengen, doet niet mee in de werkelijk belangrijke wedstrijden.  \n  \nBij Ajax is vrijwel iedereen fit en hoefde Ten Hag slechts één moeilijke keuze te maken: de herstelde Davy Klaassen of zijn vervanger Steven Berghuis op 10, als aanvallende middenvelder. Hij koos voor de laatste, die in puur aanvallende zin nog beter is dan Klaassen, en zeker sierlijker.\n\nOpenbaring\n\nBerghuis luisterde zijn optreden weer op met een doelpunt en een assist. Het moet ook voor hem een openbaring zijn. Bij Feyenoord altijd de druk voelen van de beste zijn, van de verwachtingen. Bij Ajax gewoon een van de vele goede voetballers zijn, vrij in zijn spel. Het is niet per se beter, het is anders en een stimulans voor zijn loopbaan.  \n  \nZijn 1-0 ontstond als uitvloeisel van het gala der linksbenigen, met de afronding van Berghuis in het strafschopgebied na een pass van Daley Blind en een fraaie dribbel van Dusan Tadic, die soms zowaar lijkt op Piet Keizer, met zijn wat trage motoriek, de kapbeweging en de voorzet die opeens heerlijk kan vallen op een hoofd.  \n  \nKort voor rust viel de 2-0, toen spits Sébastien Haller de voorzet van Berghuis kunstig met het dijbeen in het doel werkte, voor zijn vijfde treffer in de Champions League, na het kwartet tegen Sporting.  \n  \nOok na rust kreeg Ajax kansen genoeg, ondanks het beduidend mindere spel. Toen Ajax al twintig doelpogingen telde, stond Besiktas op twee, al was het sneu voor de Turken dat het doelpunt van Karaman werd afgekeurd, vanwege een ogenschijnlijk correcte schouderduw tegen Timber.  \n  \nHet bleef dus 'slechts' 2-0, waarmee Ajax zich tekortdeed, al voelde de ereronde in een letterlijk trillende Johan Cruijff Arena als een beloning voor de demonstratie. Na de onderbreking voor interlands hervat Ajax de Champions League op 19 oktober, thuis tegen Borussia Dortmund, de club waarmee Ajax vermoedelijk strijdt om de eerste plaats.  \n  \nGroep c  \n  \nAjax - Besiktas 2-0. 17. Berghuis 1-0, 43. Haller 2-0. Scheidsrechter: Bastien (Fra). Geel: Bozdogan, Batshuayi (Besiktas).  \n  \nAjax:  \n  \nPasveer; Mazraoui, Timber, Martinez, Blind; Alvarez, Berghuis (72. Klaassen), Gravenberch; Antony (71. Neres), Haller, Tadic.  \n  \nBesiktas:  \n  \nDestanoglu; Rosier, Saatci, N'Sakala, Meras (73. Vardar), Yilmaz (46. Tore); Karaman, Ucan (46. Ozyakup), Souza, Bozdogan; Batshuayi.  \n  \nBor. Dortmund - Sporting Portugal 1-0. 37. Malen 1-0. Scheidsrechter: Jovanovic (Ser). Geel: Bellingham, Hummels (Dortmund), Luiz (Sporting).  \n  \nDortmund:  \n  \nKobel; Meunier, Akanji, Hummels, Guerreiro (75. Schulz); Bellingham, Witsel, Dahoud (8. Brandt); Reus; Hazard (71. Wolf), Malen (75. Reinier).  \n  \nSporting:  \n  \nAdan; Neto, Coates, Feddal; Porro, Palhinha, Luiz, Matheus; Sarabia (75. Cabral), Paulinho, Tomas (58. Santos).","intensity":0,"negativity":0,"cluster_id":49,"similar_texts":"text370"},{"id":"139","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=4daec192604524c2344e#/pages/22-23","title":"Wet over vrouwenquota definitief aangenomen","text":"Wet over vrouwenquota definitief aangenomen\n\nEen op de drie wordt vrouw \n\nGrote bedrijven worden mogelijk al vanaf januari 2022 verplicht om meer vrouwen in hun leiding te benoemen. Na de Tweede Kamer heeft ook de Eerste Kamer ingestemd met een wetsvoorstel om een zogeheten vrouwenquotum of streefcijfer aan te houden in de top van het bedrijfsleven. Over wet is jarenlang gesteggeld. Bij beursgenoteerde bedrijven moet de raad van commissarissen straks voor zeker een derde bestaan uit vrouwen en zeker een derde uit mannen. Straks moet voor iedere man die vertrekt een vrouw worden benoemd, tot het quotum is gehaald.","intensity":0,"negativity":0,"cluster_id":57,"similar_texts":"text518"},{"id":"140","publisher":"Trouw","date":"2021-09-29","url":"https://krant.trouw.nl/titles/trouw/8321/publications/1367/articles/1454410/17/4","title":"Wet voor vrouwenquotum definitief aangenomen","text":"Na de Tweede Kamer heeft ook de Eerste Kamer ingestemd met een wetsvoorstel om een zogeheten vrouwenquotum of streefcijfer aan te houden in de top van het bedrijfsleven. Over de noodzaak van een wet is jarenlang gesteggeld. Bij beursgenoteerde bedrijven moet de raad van commissarissen straks voor zeker een derde bestaan uit vrouwen en zeker een derde uit mannen.  \n  \nVoor grote naamloze en besloten vennootschappen die niet beursgenoteerd zijn, gelden andere regels. Zij worden verplicht om streefcijfers op te stellen om de verhouding tussen mannen en vrouwen in de leiding van het bedrijf evenwichtiger te maken. Daarover moeten ze jaarlijks rapporteren.  \n  \nHet demissionaire kabinet vindt de wet \"noodzakelijk als duw in de rug van het bedrijfsleven om echt werk te maken van diversiteit\" en \"af te rekenen met de oude benoemingscultuur van ons kent ons\". Het is goed dat vrouwen gelijke kansen krijgen en bovendien zorgt een diverse top voor een betere bedrijfsvoering, stelt de huidige coalitie.  \n  \nIn de jaarlijkse Dutch Female Board Index kwam onlangs naar voren dat ruim twee derde van de tientallen Nederlandse beursgenoteerde bedrijven al voldoet aan het quotum.","intensity":0,"negativity":0,"cluster_id":57,"similar_texts":"text690"},{"id":"141","publisher":"De Telegraaf","date":"2021-09-30","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/f7619c8e3c382c57b1cd17893f4e2af8/web/OPS/cciobjects.json&hash=30a5df1d177e20001725#/pages/44","title":"Wie gaat Insiya eindelijk terughalen?","text":"Wie gaat Insiya eindelijk terughalen?\n\n„Ik kijk uit naar de dag dat ik de verdwijning van Insiya niet meer onder de aandacht hoef te brengen. Dat wordt een dag, waarop ik de rechtvaardigheid zal kunnen vieren. Maar tot die dag zal ik van me laten horen. Insiya mag niet vergeten worden.” Moeder Nadia Rashid verspreidt, op de dag dat Insiya (inzet) vijf jaar geleden werd ontvoerd in Amsterdam-Oost, een videoboodschap met een emotionele hartenkreet. Zij heeft nog steeds geen contact met haar nu 7-jarige dochter.Ze weet niet hoe het met haar gaat en spreekt of ziet haar nooit meer. Ieder contact wordt door de ontvoerende vader, die inmiddels in Nederland tot negen jaar gevangenisstraf is veroordeeld, gesaboteerd.Insiya werd in 2016 ontvoerd door een ’commando’ van onder meer ex-politiemensen en oud-militairen. Dat gebeurde in opdracht van haar vader, een steenrijke Indiër. Hij liet zijn dochter naar Mumbai smokkelen, waar Insiya sindsdien illegaal verblijft. Het meisje heeft nog altijd de Nederlandse nationaliteit. Toch slaagt Nederland er maar niet in India te bewegen in actie te komen en Insiya met moeder te herenigen. Minister-president Mark Rutte bemoeide zich persoonlijk met de zaak en koningin Máxima nam contact op met de moeder van Insiya. Desondanks zit de zaak muurvast.Het gerechtshof bepaalde onlangs de onmiddellijke gevangenneming van de vader, maar omdat India geen eigen onderdanen uitlevert, heeft dat bevel geen directe gevolgen. Slechts als de vader gaat reizen, kan hij op ieder willekeurig vliegveld in de wereld worden gearresteerd. Daarmee is Insiya echter nog niet in Nederland.\n\nFOTO’s MATTY VAN WIJNBERGEN \n\nEN EIGEN FOTO \n\n❮❯","intensity":0,"negativity":0,"cluster_id":65,"similar_texts":"text601"},{"id":"142","publisher":"De Telegraaf","date":"2021-09-29","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/52ed3d88ee82294933059e703eb06740/web/OPS/cciobjects.json&hash=ff237d8e2f3f00715692#/pages/28","title":"WOENSdag","text":"WOENSdag\n\ntelesport\n\npagina W2\n\nVrouw\n\npagina W8\n\nweer\n\npagina W10\n\npuzzel\n\npagina W11\n\ncultuur\n\npagina W12\n\ntelevisie\n\npagina W14\n\nFOTO \n\nMATTY VAN WIJNBERGEN","intensity":0,"negativity":0,"cluster_id":31,"similar_texts":"text276"},{"id":"143","publisher":"NRC Handelsblad","date":"2021-09-29","url":"https://www.nrc.nl/nieuws/2021/09/28/world-press-photo-wijzigt-koers-om-diverser-te-worden-a4060016#20210929-79830-202","title":"World Press Photo wijzigt koers om diverser te worden","text":"Fotojournalistiek De beroemde fotoprijs krijgt zes continentale competities en beoordeelt inzendingen voortaan ook op ‘representatie’.,Níét veranderen zou „belachelijk” zijn. Joumana El Zein Khoury, directeur van World Press Photo, kan niet genoeg benadrukken „hoe ieder hier klaar voor was”. Ze trad begin dit jaar aan na „een van de heftigste jaren in de historie van World Press Photo”, aldus het laatste jaarverslag van de Nederlandse organisatie, die jaarlijks de beroemde fotoprijzen uitreikt. De coronacrisis stak een stokje voor de helft van de tentoonstellingen die wereldwijd in een normaal jaar worden georganiseerd, maar ook daarvoor ging het financieel slecht. De onvrede en werkdruk onder personeel was hoog.Na zes „krankzinnige” maanden weet El Zein Khoury welke kant het op moet. Deze woensdag kondigt de organisatie een koerswijziging aan die er vooral op is gericht om diverser te worden. Het heeft de organisatie van zo’n vijfentwintig medewerkers weer bij elkaar gebracht, zegt ze.World Press Photo stond op het punt irrelevant te worden, aldus El Zein Khoury. Dat vernam ze uit haar gesprekken met tientallen mensen uit het vak. De wedstrijd zou niet alleen fotografen uit andere continenten te weinig aanspreken, maar ook de jongere generatie. „Een docent fotografie zei dat zijn studenten een World Press Photo Award niet meer zo nastreven als voorheen.” Het aantal fotografen dat werk inzond daalde van 5.775 in 2016 naar 4.315 dit voorjaar. „We moesten focussen. We hadden veel kleine initiatieven waarmee we een paar honderd mensen bereikten. Dat was de tijdsinvestering niet waard.” Zo verdwijnt de Solution Visual Journalism Initiative, voor oplossingsgerichte fotojournalistiek. Het 6x6-programma, voor zes talenten uit zes continenten, stopt ook, vanwege de nieuwe opzet van de fotowedstrijd. Zes regionale competitiesDie krijgt namelijk zes regionale competities, één per continent, met elk een eigen jury. Die regionale jury zendt nominaties in voor de wereldwijde competitie. De hoofdjury in Amsterdam zal vervolgens de winnaars per regio kiezen, en onder hen ook de algehele winnaar in vier categorieën: Singles, Stories, Long-Term Projects en Open Format. Die laatste zal de Digital Storytelling-competitie vervangen. Die was bedoeld voor innovatieve fotografie, zoals interactieve producties en documentaires, maar bleef altijd in de schaduw van de fotowedstrijd. „Ik sprak mensen die er pas van hoorden toen ze jurylid werden”, zegt El Zein Khoury. Filmfestivals als IDFA of Sundance zouden dat beter kunnen. De Open-categorie houdt wel de focus op fotografie. De vroegere subcategorieën, zoals ‘hard nieuws’, ‘sport’ en ‘portretten’, verdwijnen.World Press Photo wil uiteindelijk in elk continent een langdurige, intensieve samenwerking aangaan met een vaste partner, haar „ogen en oren” in de regio. Die moet haar daar helpen met het uitbreiden van haar netwerk, tentoonstellingen en talentenprogramma’s. World Press werkte weliswaar eerder met lokale foto-organisaties, maar op projectbasis.De programmering van het World Press Photo House, waarvoor de Nationale Postcodeloterij in 2019 1,2 miljoen doneerde, stopt ook, „in goed overleg” met de loterij. Het nieuwe onderkomen op het Amsterdamse Westergasterrein moest het hele jaar door publiek trekken met tentoonstellingen, educatieprojecten en een fotoboekenwinkel. Vlak na de opening gooide corona roet in het eten, maar het huis past ook niet meer in de nieuwe strategie, die juist de focus ver buiten Amsterdam legt.\n\nLees over de eerdere problemen: Het jaar dat World Press Photo te veel wilde\n\nDe organisatie kreeg afgelopen jaren kritiek over het gebrek aan diversiteit, in de organisatie maar ook in de competitie. In 2021 kwam 48 procent van de deelnemende fotografen uit Europa, vergeleken met 3 procent uit Afrika. 80 procent identificeerde zich als man. Die cijfers zijn de afgelopen tien jaar maar weinig veranderd, ondanks diversere jury’s, lokale samenwerkingen en quota bij talentenprogramma’s en masterclasses.Op de vraag wat diversiteit voor haar betekent, zucht El Zein Khoury. „Zo’n grote vraag.” Als eerste denkt ze aan diversiteit in „verhalen” en „stemmen”. Ze herinnert zich een moment afgelopen jaar waarin een jurylid wees op een grote anti-moslimopstand in India die de internationale media amper haalde omdat toen ook de Amerikaanse president Trump in het land was. Het jurylid kwam uit Nepal.Gewaagde stapOm de diversiteit verder te vergroten neemt World Press Photo een gewaagde stap: de organisatie zal voortaan aan de juryleden iets van de fotografen onthullen – die bleven voorheen anoniem. Bij de inzending zal komen te staan of de fotograaf uit de afgebeelde regio komt en wat diens gender is. „Dus het juryoordeel wordt gebaseerd op esthetiek, verhaal en representatie.” Waarschijnlijk geeft de organisatie de juryleden ook een quotum mee.De suggestie dat de kwaliteit van de foto zo minder belangrijk wordt, wijst El Zein Khoury af. Volgens haar komt er alleen iets bij. Het maakt het jureringsproces ook niet minder objectief, vindt ze. „We willen tegenwoordig verschillende perspectieven horen. Daarbij hoort een bepaalde ethiek bij: hoe is een foto gemaakt. De ethiek van wie wiens verhaal vertelt. Als je daarmee geen rekening houdt, leef je niet in deze wereld.”\n\nNieuwsbrief\n\nNRC In Beeld\n\nDe mooiste fotografie en de beste tips, geselecteerd door de fotoredactie\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 29 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 29 september 2021","intensity":1,"negativity":0,"cluster_id":24,"similar_texts":"text625"}]
