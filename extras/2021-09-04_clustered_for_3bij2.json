[{"id":"1","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/31/1","title":"'Anne en ik waren een onafscheidelijk duo'","text":"### Op bezoek bij Hannah Goslar, hartsvriendin van Anne Frank\n\nZe zaten samen in de zandbak. Ze kochten ijsjes, hielden van touwtjespringen en spanden een netje over de tafel om te kunnen tafeltennissen. Anne en Hanne, zoals ze bekend stonden, smulden met oud en nieuw van de oliebollen die Annes moeder had gebakken. Op regenachtige dagen trokken ze zich na schooltijd met andere vriendinnen terug in een van hun huizen aan het Merwedeplein in Amsterdam. Twee heel normale meisjes, opgroeiend in de grote stad. Alleen waren ze van joodse komaf.  \n  \nHannah Goslar - haar moeder zei altijd Hanneli - wordt in november 93. Ze verloor bijna haar hele familie, maar overleefde met haar twaalf jaar jongere zus Gabi het concentratiekamp. Sinds vier jaar woont ze in een piepklein appartement in Jeruzalem, op de begane grond. Trappen lopen is te zwaar geworden. Haar dochter, die een etage hoger woont, kan de dertig treden nog wel aan. Hannah's kleindochter komt elke dag kijken hoe het met oma gaat.  \n  \nVeel zorgen hoeft zij zich om haar grootmoeder niet te maken. Zij stond in haar bestaan voor grotere uitdagingen dan zich in leven te houden in een van alle gemakken voorziene woning. Goslar (1928) verloor als tiener in de oorlog haar ouders en grootouders en zag Westerbork en Bergen-Belsen van binnen. In dat laatste kamp in Noord-Duitsland trof ze Anne Frank, in volstrekt andere omstandigheden dan daarvoor in de Amsterdamse Rivierenbuurt.  \n  \nWanneer Goslar erover praat, doet ze dat vrij helder en gedetailleerd. Emotioneert het haar te veel, dan laat ze stiltes vallen, meestal gevolgd door een berustend 'tja'. Zelfs wanneer ze die aangrijpende herinneringen ophaalt, bevatten haar ogen hoogstens een spoortje vocht. Ze heeft de verhalen te vaak verteld om nog te breken.  \n  \nHoewel ze onzeker is over haar Nederlands, beheerst ze de taal nog steeds. Het Nederlands voert haar gedachten automatisch naar haar jeugd. ,,Ik herinner me dat ik Anne voor het eerst zag. We waren net nieuw in Amsterdam, in de eerste week nam mijn moeder me mee naar een kruidenierswinkel. Daar ontmoette ze mevrouw Frank met haar dochter. Ze spraken nog geen Nederlands, dus praatten ze in het Duits met elkaar. Anne ik keken naar elkaar, ik herinner me niet of we iets hebben gezegd.''\n\nBelletjes\n\nAmper een paar dagen later troffen de meisjes elkaar opnieuw op hun eerste dag op de kleuterschool. ,,Ik kwam binnen en zag Anne op de rug. Ze had belletjes vast waarmee ze muziek maakte. Toen ze zich omdraaide en mij zag, rende ze in mijn armen. We waren nieuw en spraken alleen Duits, we waren direct vriendinnetjes.''  \n  \nAnne en Hanne, zoals de meisjes in de buurt werden genoemd, hadden veel gemeen. Ze scheelden een half jaar (Hannah was de oudste) en verkasten in 1933 als kleuter met hun ouders vanuit Duitsland naar Amsterdam vanwege de dreigende opkomst van Adolf Hitler. Op het Amsterdamse Merwedeplein grensden de portieken van hun woningen aan elkaar. ,,Anne was een pittig meisje'', zegt Goslar. ,,Mijn moeder zei dat altijd mooi: God weet alles, maar Anne weet alles beter.''  \n  \nHanne en Anne vormden met drie andere meisjes uit de buurt een hecht vriendinnenclubje, opgericht om te tafeltennissen en vooral veel te kletsen. ,,We deden heel normale dingen. Touwtjespringen, over jongens praten. We zaten ook bij elkaar in de klas. Anne en ik waren onafscheidelijk, sommigen zagen ons als een twee-eenheid.''  \n  \nToen Anne op een dag plotseling verdween om onder te duiken in het achterhuis ('wij dachten dat de hele familie Frank naar familie in Zwitserland was'), was de schok bij Hanne dan ook groot. Het vriendinnenclubje bleef geamputeerd achter. Van Anne zelf hoorde Hanne drie jaar later dat ze verscholen had gezeten in het kantoor van haar vader, het later beroemd geworden achterhuis.  \n  \nDat verhaal kwam tot haar in het Noord-Duitse concentratiekamp Bergen-Belsen, waar beide meisjes terechtkwamen zonder dat van elkaar te weten. Die drie onverwachte en laatste ontmoetingen waren volledig op gehoor omdat een hoog, met stro bedekt hek oogcontact onmogelijk maakte. ,,Ik had gehoord dat er Nederlandse vrouwen naast ons zaten en wilde dolgraag weer eens Nederlands horen. Ik ben in het donker naar dat hek gelopen en heb geroepen. Ik moest wel oppassen voor de schijnwerpers, want ik mocht daar niet zijn.''  \n  \nDe Nederlandse vrouw aan de andere kant die haar roep beantwoordde, bleek een bekende: mevrouw Van Pels, de vrouw van een werknemer van Otto Frank. Ook zij zaten ondergedoken in het achterhuis. Zodra Van Pels in de gaten had dat ze met Hanne sprak, vertelde ze dat Anne ook in het kamp verbleef. Net als haar zus Margot, die te ziek was om nog te lopen. ,,Zij heeft Anne toen gehaald en zo hebben we kunnen praten met elkaar. Ik herinner me prikkeldraad bij dat hek, dat onder stroom stond. Eerst hebben we gehuild, daarna spraken we over de familie. Ik vertelde dat mijn moeder er niet meer was en dat mijn vader zo ziek was, zij sprak over haar onderduiktijd, over hoe erg ze ons daar had gemist en zij vertelde ook dat ze gehoord had dat er Joden vergast werden in concentratiekampen. Dat was nieuw voor mij.''  \n  \nGoslar, die in Bergen-Belsen toiletten schoonmaakte, wist dat Anne in een deel zat waar het nog slechter was. ,,Anne vertelde dat ze kaal was geschoren. Ik schrok daarvan, ik zag haar nog voor me met dat mooie, dikke haar. Wij mochten ons haar en onze kleren houden en hadden net iets meer eten. Anne vertelde dat ze zo'n honger had. Ik heb voor haar een klein pakje gemaakt met gedroogde pruimen, wat suiker en een paar stukjes knäckebröd. Dat heb ik bij onze tweede ontmoeting in het donker over het hek gegooid. Maar er zaten daar zoveel vrouwen die allemaal honger hadden, iemand anders heeft het gevonden. Anne was overstuur, ik heb haar beloofd het nog een keer te proberen. Toen is het wel gelukt. Dat was meteen de laatste keer dat ik haar sprak.''\n\nBuiktyfus\n\nEen paar maanden later vond ze met haar zusje Gabi de vrijheid terug toen ze, ernstig ondervoed en lijdend aan buiktyfus ('gelukkig geen vlektyfus, dat had ik niet overleefd'), met andere kampgevangenen in een trein werden achtergelaten in een Duits weiland. ,,De bevrijders kwamen te dichtbij, wij werden op transport gezet naar Theresiënstad, waar we vergast zouden worden. Later hoorden we dat er in dat kamp helemaal geen gaskamer was, toch was dat ons verteld. We zaten dagen in die trein, het was verschrikkelijk. Elke dag stierven er mensen. Toen de Duitsers te zeer in het nauw waren, lieten ze de trein achter. De machinist kreeg de opdracht hem met ons erin op te blazen, maar deed dat niet. Hij is gewoon vertrokken.''  \n  \nTerwijl Goslar haar herinneringen terughaalt, zit ze pal voor de boekenkast die een hele muur van haar kleine appartement beslaat. Op tientallen van de honderden boekruggen staat de naam Anne Frank. ,,Dat blijft gek; we waren bevriend als twee gewone meisjes en nu kent de hele wereld Anne'', zegt Goslar terwijl ze schuin omhoog kijkt. Tussen al die boeken speuren haar ogen naar een bijzonder exemplaar; een eerste druk van het dagboek van Anne (Het Achterhuis) dat Goslar in 1947 kreeg toegestuurd van Annes vader Otto. ,,Het ziet er niet meer zo mooi uit, het zit in plastic. Het ligt hier ergens.''  \n  \nAnne Frank is haar hele leven dichtbij geweest. Eerst letterlijk, later figuurlijk. Tot op de dag van vandaag, hoewel nu minder frequent en alleen nog thuis, geeft Hannah Goslar voorlichting aan schooljeugd. ,,Omdat het verhaal van de holocaust verteld moet blijven worden, zeker aan kinderen. Ik heb ook veel lezingen gegeven, maar dat is me nu te veel.''  \n  \nZo vaak heeft ze zich afgevraagd wat er van Anne zou zijn geworden als haar een ander lot beschoren was geweest. ,,Zou zij ook naar Palestina zijn gekomen? Ik denk het haast. Dat had ik haar graag nog willen vragen'', zegt Goslar, die ondanks haar hoge leeftijd nog zelfstandig woont. ,,Het is wel eens beter geweest, maar met wat hulp van mijn kinderen en kleinkinderen lukt het nog steeds.'' Om haar linkerpols draagt ze een alarmknop, waarmee ze in een noodgeval hulp kan inroepen. ,,Ik ben er nog. Anne niet meer. Of ik me daar schuldig over voel? Nee, ik heb dat toch niet bepaald? Dat heeft God gedaan.''  \n  \nNa een paar minuten zoeken is het bijzondere dagboek, het cadeau van Otto Frank, terecht. Het ligt op de bovenste plank van de kast, dwars op een rij boeken. Ze pakt het uit en bladert erin. Ze ontsnapt ermee aan de vorige vraag, waarop ze geen echt antwoord geeft. De vraag wat ze voelde tijdens de ontmoetingen met Anne bij het prikkeldraad, emotioneerde haar. ,,Gevoelens zijn lastig te omschrijven'', zegt ze na een korte stilte. ,,Tja.''\n\nZiekenhuis\n\nVan Otto Frank hoorde Hanne pas in de zomer van 1945 dat Anne niet meer leefde. Het was in een ziekenhuis in Maastricht, waar ze werd verpleegd. Otto Frank had Hannes naam op een lijst zien staan van het Rode Kruis, achterhaalde haar verblijfplaats en reisde per openbaar vervoer naar Limburg.  \n  \n,,Ik zei hem dat ik Anne kort voor de bevrijding had gesproken en dat ze misschien nog leefde, maar hij vertelde direct dat Anne en Margot waren overleden.''  \n  \nIn het dagboek dat Otto naar Zwitserland opstuurde, las Hanne destijds wat haar vriendin had meegemaakt in het achterhuis en hoe Anne daar had teruggedacht aan haar vriendinnen van het Merwedeplein. Meerdere keren wordt Hanne genoemd. Wat ze schreef op 27 november 1943, greep Hannah Goslar het meest aan. ,,Dat was treurig om te lezen. Anne vreesde heel erg dat wij zouden zijn opgepakt en zij voelde zich in haar schuilplaats veilig. Ze schreef: waarom mag ik leven en moet zij misschien sterven? Terwijl het dus precies andersom was... Tja.''  \n  \nKrom lopend gaat ze voor naar haar slaapkamer, waar ze in een la van het dressoir nog een bijzonder boek heeft liggen. Het is een fotoalbum van vlak voor de oorlog, met beelden van het gezin. Haar vader, moeder, zusje, haar grootouders. Nadat het gezin Goslar was afgevoerd, werd het album gered door mevrouw Goudsmit, de buurvrouw van de familie Goslar. ,,Ik ben blij dat ik het terug kreeg. Het is mijn enige tastbare herinnering aan ons gezin.''  \n  \nHoewel ze vlak voor de bevrijding ernstig ziek op het randje van de dood lag en haar ouders en grootouders verloor, relativeert Goslar haar eigen leed. ,,Als Gabi en ik naar Auschwitz waren gebracht, zouden we onmiddellijk in de gaskamer zijn beland. In Bergen-Belsen hadden we tenminste nog een kans. Er zijn zoveel mensen die het veel erger hebben gehad dan wij.''  \n  \nToch achtervolgen de gruwelen van de holocaust haar nog altijd in haar slaap. ,,Die dromen gaan nooit meer weg. Mijn remedie: de televisie aanzetten tot ik weer inslaap. Toch blijf ik veel lezen over de holocaust, want ik weet toch ook alleen maar wat er met mij en mijn omgeving gebeurd is? Het blijft moeilijk te begrijpen dat mensen elkaar zulke dingen aandoen. We hebben het over kinderen, wat hebben zij misdaan? Ja, ze zijn Joods geboren, maar daar heeft toch niemand last van gehad?''  \n  \n'We waren bevriend als twee heel gewone meisjes en nu kent de hele wereld Anne'  \n  \n'Mijn moeder zei dat altijd mooi: God weet alles, maar Anne weet alles beter'","intensity":0,"negativity":1,"cluster_id":60,"similar_texts":"text59"},{"id":"2","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/5/1","title":"'Er is ons weer iets afgepakt'","text":"Wat had Berthie Verstappen graag voor Peter R. de Vries willen vechten zoals hij al die jaren voor haar familie heeft gevochten. Toch stond ze machteloos, nadat De Vries op straat werd neergeschoten. ,,Het was zo onwerkelijk, zo raar. Hij vocht voor iedereen, nu kon niemand hem helpen. Peter was er al die jaren, nu missen we hem verschrikkelijk. Elke dag zit je ermee.\"  \n  \nDe brede schouders van de misdaadverslaggever waren een vaste steunpilaar, nadat Berthie en haar man Peetje wanhopig zijn hulp inriepen toen niemand zich meer boog over de onopgehelderde dood van hun 11-jarige zoon Nicky. De Vries ging voor ze staan. En hoe. Hij was er tijdens de vele persmomenten, om aandacht te vragen voor het lot van Nicky, die tijdens een zomerkamp in 1998 verdween om later levenloos te worden gevonden op de Brunssummerheide. Ook achter de schermen bleef hij bij de politie en het Openbaar Ministerie aandringen op onderzoek. Met succes, en zo kwam het dat De Vries er uiteindelijk ook was tijdens het nieuwe dna-onderzoek dat voor een doorbraak én een veroordeling zorgde: Jos Brech kreeg vorig jaar 12,5 jaar cel voor het misbruik dat de dood van Nicky tot gevolg had, en het bezit van kinderporno.  \n  \nIn aanloop naar de zitting van vandaag in het hoger beroep tegen Brech merkt Berthie weer hoe fijn het was Peter te hebben. ,,We missen ook de leuke dingen die we deden. Maar nu, in de voorbereiding, kunnen we niks met hem bespreken, zoals we deden. We hebben een team om ons heen. Maar hij hield alles zo goed in de gaten. Het zal pijn doen in de rechtszaal te zijn. Voor het eerst moeten we het zonder hem doen.\"\n\nNieuwe getuige\n\nDat besef is er ook bij het gerechtshof, waar tijdens de zitting aandacht zal zijn voor de lege plek in de zaal. Maar de zaak die door heel Nederland wordt gevolgd en er zonder Peter R. de Vries niet was gekomen, gaat ook zonder hem door. Hoewel er vandaag geen inhoudelijke behandeling plaatsvindt, zal er genoeg te bespreken zijn, nu een nieuwe getuige zich onlangs heeft gemeld. Een medegevangene legde een belastende verklaring af tegen Brech, die met hem over de zaak zou hebben gesproken. Saillant, aangezien de stilte van Brech politiemensen, officieren van justitie en zelfs de rechters tergde. Zijn zwijgen, alleen doorbroken met een videoverklaring waarin Brech zei Nicky dood te hebben gevonden, liet talloze vragen onbeantwoord.  \n  \nTerwijl Brech ontkende met de medegedetineerde te hebben gesproken, trok één van de rechters van het hof zich terug. Hij stond de nieuwe getuige bij, toen hij eerder als advocaat werkte. Normaal gesproken zou het allemaal ongetwijfeld stof zijn voor een steekspel tussen Brechs advocaat Gerald Roethof en De Vries, die elkaar zouden afwisselen tijdens persmomenten rond de zitting en beiden niet om sterke woorden verlegen zouden zitten. ,,Normaliter is het voor jou als advocaat met name relevant wat het OM doet\", zegt Roethof nu. ,,In deze zaak was het voor de verdediging mogelijk nog relevanter wat Peter R. deed, waarmee Peter R. nu weer kwam.\"  \n  \nZe waren het niet eens. Ook nu benadrukt Roethof: hij vindt wél dat Jos Brech moet worden vrijgesproken. ,,We stonden in de zaak Verstappen binnen en buiten de rechtszaal lijnrecht tegen over elkaar. Toch heb ik altijd waardering gehad voor zijn inzet voor deze ouders en familie die hun belangrijkste 'bezit' waren verloren, hun zoon en broer.\"\n\nGezicht\n\nRoethof weet: zonder de 'tomeloze inzet' van De Vries had Brech nu niet terechtgestaan. ,,Dat staat voor mij als een paal boven water. Peter R. heeft met zijn verschillende programma's Nicky een gezicht gegeven. Hij heeft de zaak bijna letterlijk laten leven en in leven gehouden. Hij heeft gezorgd dat de zaak Nicky Verstappen niet ergens onderaan een bureaulade onder een dikke laag stof in de vergetelheid is geraakt. Maar hij was veel meer dan 'alleen maar' de journalist die aandacht voor deze zaak vroeg. Binnen en buiten de rechtszaal was hij er daadwerkelijk voor nabestaanden. Ik denk dat iedere nabestaande in een cold case een Peter R. naast zich zou wensen.\"\n\nGeraakt\n\nJa, ook Roethof zal De Vries missen. ,,Binnen en buiten de rechtszaal. Het overlijden van Peter R. heeft me geraakt. Zijn overlijden is niet enkel een groot gemis voor zijn nabestaanden en dierbaren, maar in mijn optiek ook voor onze samenleving.\"  \n  \nHoe het vandaag zal gaan, in de rechtszaal waar niet alleen een zoon, maar ook een steunpilaar ontbreekt, moet vandaag blijken. Royce de Vries, de zoon van, zal er ook zijn. Tijdens de talkshow Khalid & Sophie vertelde Royce deze week dat hij meegaat om Berthie en Peetje steun te bieden. 'Ik ben mijn vader niet, en heb niet de illusie dat ik hem kan vervangen. Maar ik weet dat deze zaak voor hem heel belangrijk was. Ik vind het belangrijk om zijn steun en support een beetje voort te zetten', vertelde Royce.\n\nAjax-shirt\n\nNiet voor niets bracht hij ook het Ajax-shirt dat bestemd was voor het graf van clubfan Nicky naar zijn vader, toen die in het ziekenhuis lag. Nadat het te laat binnenkwam voor de begrafenis van het jongetje kreeg De Vries het, die aangaf het altijd bij hem te willen hebben. Zo belandde het shirt in het ziekenhuis, waar de misdaadverslaggever het gevecht om zijn leven uiteindelijk verloor.  \n  \nIn Meijel, thuis bij de familie Verstappen, staat nu een foto van Peter R. de Vries. ,,Hij heeft een plekje bij Nicky gekregen\", vertelt Berthie. Ze verzamelt wat ze nog van De Vries heeft, koestert de foto's die een fotograaf van deze krant eind vorig jaar maakte, van Berthie, haar man en Peter. De warme band tussen hen is zichtbaar. Dochter Femke troostte zich met de gedachte dat De Vries haar altijd zou blijven bijstaan, mochten haar ouders er niet meer zijn om voor Nicky op te komen. Toen Berthie in de rechtszaal sprak, vertrouwde ze er op dat Peter zou bijspringen, als zij het niet zou redden. Ze dachten dat hij er altijd zou zijn, tijdens de goede en de slechte momenten, zoals het altijd was. ,,Dat we Peter niet meer zouden hebben, was nog nooit bij ons opgekomen. Er is ons weer iets afgepakt.\"","intensity":0,"negativity":0,"cluster_id":29,"similar_texts":"text267"},{"id":"3","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/104/1","title":"'Het liegen ging me wonderwel af'","text":"'Ik was een jaar of 8 toen ik me realiseerde: er is een norm. En wij voldoen niet aan die norm. Tot dan vond ik het volstrekt normaal dat ik alleen door mijn moeder werd opgevoed. Waar mijn vader was, geen idee. Het boeide me ook niet. Natuurlijk, toen ik naar school ging en in aanraking kwam met andere kinderen zag ik dat sommige kinderen wel een vader hadden. Dat het daar anders was. Maar in het arme deel van Amsterdam-West waar ik opgroeide was het nergens écht normaal. Veel vaders waren afwezig, er werd gedronken of er was agressie. Wij waren één van de velen. In die tijd - we hebben het over de jaren 80 - was er alleen op woensdagmiddag kindertv. Terwijl ik op mijn buik op de grond kinderseries lag te kijken bedacht ik me: blijkbaar is er zoiets als een papa en een mama die samen voor de kinderen zorgen. Ik heb alleen een mama. Je vader komt uit Marokko, vertelde mijn moeder toen ik ernaar vroeg. In de jaren 70 kwam hij als gastarbeider naar Nederland. Mijn moeder leerde hem kennen in het Amsterdamse uitgaansleven. Ze trouwden snel en er kwam een kind. Dat was ik. De cultuurverschillen bleken groot. Mijn moeder moest de woonkamer verlaten als er een man op bezoek kwam. En als mijn ouders naar de markt gingen en mijn moeder de boodschappen betaalde, voelde mijn vader zich in zijn mannelijkheid aangetast. Mijn moeder, een feministische zelfstandige vrouw, trok het niet langer en verliet hem. Dat was uniek. Het is niet gebruikelijk in de Marokkaanse cultuur dat een vrouw haar man verlaat. Het zette de zaak op scherp. Mijn vader wilde de voogdij en had al geregeld dat zijn zus uit Marokko zou overkomen om voor mij te zorgen. Tevergeefs, na tussenkomst van de rechter kwam er een bezoekregeling waarbij hij mij eens per week mocht zien.  \n  \nHet duurde even voordat ik doorhad wat het betekende half Marokkaans te zijn. Nu is het geen issue meer voor mij, maar toen, in de jaren 80, was er in Amsterdam-West sprake van buitenlanderhaat. In mijn wijk trokken de oorspronkelijke bewoners weg naar randgemeenten als Lelystad, Almere en Purmerend. Gezinsherenigingen vonden plaats, vrouwen en kinderen kwamen over uit Marokko, de portiekflats werden al snel bewoond door grote Marokkaanse gezinnen met zes tot acht kinderen. Ik had het allemaal niet zo door, speelde met alle kinderen uit de buurt, maar ik voelde de onvrede. Dan stond ik bijvoorbeeld met mijn moeder bij de bakker en hoorde ik: 'Er komt wéér een Turkse bakker in onze wijk.' Op verjaardagen werd gesproken over 'die buitenlanders'. Er heerste veel werkeloosheid en de gastarbeiders kregen daarvan de schuld.  \n  \nIk had het gevoel bij een clubje te worden geplaatst waar ik helemaal niet bij wilde horen. Ik was hartstikke Nederlands. Maar mijn uiterlijk en mijn naam, die uitgesproken wordt als Rashieda, wekten verwachtingen. 'Ben je moslim?' vroegen andere kinderen. 'Doe je mee met de ramadan?' 'Mag je zelf weten wat je aantrekt?' Mijn moeder zag het probleem niet. Ze was door haar reuma aan huis gekluisterd en kreeg een stuk minder mee van de onvrede die er heerste. Ondertussen zorgde mijn dubbele afkomst voor een identiteitscrisis. Wie was ik? Waar hoorde ik bij? Waarom sprak iedereen mij aan op het Marokkaanse deel, terwijl ik zo Nederlands was als maar kan? Was ik wel goed genoeg? Over Marokkanen werd immers negatief gesproken. Ik werd er onzeker van. Al had ik me nog zo leuk aangekleed, en later in mijn puberteit opgemaakt, als ik in de spiegel keek, zag ik altijd die Marokkaanse komaf. Ik besloot korte metten te maken met alle vooroordelen die ik steeds naar mijn hoofd geslingerd kreeg. Aan iedereen die het horen wilde vertelde ik dat ik half Spaans was. Over Spanjaarden werd vooral positief gesproken. Spanje is een leuk vakantieland, er wonen leuke mensen die van het leven genieten. Het liegen ging me wonderwel af. Het was ook niet moeilijk. Vriendschappen gingen niet zo diep. Vriendinnen, en later vriendjes, vroegen niet door. Ik straalde aan alle kanten uit dat ik er verder niet over wilde praten. Dus deden we dat ook niet. Het enige lastige was mijn moeder, die niet voor me wilde liegen. Daarom nam ik zo min mogelijk vrienden mee naar huis. Ik droeg mijn geheim alleen en dat maakte me eenzaam. Ik kon er met niemand over praten, ik voelde me een oplichter.  \n  \nOp mijn 18de kreeg ik een brief van mijn vader. Hij wilde graag contact. Ik schrok me wezenloos. Zeker toen een van mijn halfzussen plotseling op de stoep stond. Ik weet nog dat ik tegen haar zei dat ik daar helemaal geen behoefte aan had en de deur voor haar neus dichtdeed. Tegen mijn vader zei ik hetzelfde. Ik realiseerde me ineens: shit, ik kan mijn verhaal misschien niet blijven volhouden. Mijn vader is plotseling wel heel dichtbij.  \n  \nOp mijn 19de ging ik naar Hogeschool Holland, ik koos voor de richting Tekstschrijven. Ik leerde nieuwe mensen kennen. Misschien is dit wel het moment om te stoppen met liegen, dacht ik. Door te blijven leven met mijn leugen accepteerde ik een deel van mezelf niet. Het ondermijnde mijn zelfvertrouwen.  \n  \nIk ben half Marokkaans,' zei ik tijdens een werkgroep tegen studiegenoten. Ze reageerden enthousiast: 'Oh, wat leuk. Ben je weleens in Marokko geweest?' Gevolgd door: 'Woon je nog thuis of op kamers?' Mijn Marokkaanse roots waren helemaal geen issue. De andere studenten kwamen uit alle delen van Nederland, van Veghel tot Borne. Tot dan toe had ik alleen met Amsterdammers op school gezeten. Deze nieuwe mensen hadden niet zo'n negatieve associatie met Marokkanen. Het was een veilige omgeving om eindelijk eerlijk te kunnen zijn. Een bevrijding. De onzekerheid over het Marokkaans zijn verdween, net als de eenzaamheid. Het was alsof ik mezelf voor het eerst echt zag. Nieuwe vriendschappen gingen meteen dieper, de paar oude vriendschappen die ik nog had verdiepten zich nadat ik mijn ware aard had opgebiecht.  \n  \nWel verbrak ik keer op keer relaties. Op m'n 24ste herkende ik een patroon. Moest ik mijn gedrag niet eens onder de loep nemen? Ik had wel erg veel aandacht van mannen nodig en als ik die niet kreeg, werd ik jaloers. Een therapeut bood inzicht: mijn gedrag had te maken met mijn ontbrekende vader.  \n  \nMijn moeder had me altijd aangemoedigd contact op te nemen met hem. Ze droeg hem een warm hart toe en sprak nooit kwaad over hem. Wellicht was nu het moment. Hij bleek niet ver van me vandaan te wonen. Ik vond hem gewoon in het telefoonboek. En daar stond ik dan. Op de stoep bij mijn vader. Ik had me hem heel anders voorgesteld. Op de paar oude foto's die ik had zag hij eruit als een hippie met een volle bos haar en jeans met wijde pijpen - helemaal jaren 70. In de deuropening stond een man van middelbare leeftijd, kleiner dan ik dacht, kaal en met een snor. Hij wilde me omhelzen, maar ik zag een vreemde man op me afkomen en deinsde achteruit. Het was ongemakkelijk, één van de raarste momenten uit mijn leven. Ik was 25, schreef voor verschillende bladen en had net mijn eerste huis gehuurd. Mijn vader vond dat ik moest trouwen. Alhoewel we allebei ons best deden - we hebben elkaar een paar keer gezien en ik heb zijn nieuwe gezin ontmoet - lukte het niet nader tot elkaar te komen. Hij wilde graag een vader voor me zijn en dat ik een hechte band zou krijgen met de familie. Ik had daar geen behoefte aan. Bovendien stond het cultuurverschil ons in de weg. De identiteitscrisis begon aan me te knagen.  \n  \nIn 2011 ben ik getrouwd. Met mijn man ben ik naar Marokko gegaan. Ik wilde weten waar mijn vader vandaan kwam en of ik een connectie voelde met het land. We trokken twee weken rond en ik voelde me er thuis. Vooral als we de natuur in gingen, voelde het alsof ik een stukje van mezelf vond. In de steden gebeurde het tegenovergestelde. Als ik vertelde dat ik half Marokkaans was, kreeg ik vragen als: Ben je moslim? Spreek je Berbers? Ik realiseerde me: ik voel me hier zo'n vreemde eend in de bijt. Ik was een vrijgevochten, autonome jonge vrouw in een land waar het individu niet telt. Waar ik tegen dezelfde vooroordelen aanliep als destijds in Amsterdam-West. Het reisverslag van die trip is de basis geweest voor het boek dat ik tien jaar later zou schrijven. De wens een boek te schrijven was er altijd al, het lef en het juiste onderwerp nog niet. Ik moest eerst afstand nemen. Daarom heb ik er fictie van gemaakt, om de afstand nog verder te vergroten. Mijn vader en moeder zullen zich nauwelijks herkennen in het boek.  \n  \nAls ik zie hoe close mijn dochters van 8 en 10 zijn met hun vader, realiseer ik me wat ik heb gemist. Ze krijgen een dubbele dosis liefde. Zij weten: vaders en moeders kunnen verschillend tegen dingen aankijken. Ouders kunnen ruziemaken en het daarna weer fijn hebben met elkaar.  \n  \nHet is ook dubbel. Als mijn vader een grotere rol had gespeeld, was ik veel Marokkaanser opgevoed. Mijn vader heeft moderne opvattingen - in zijn familie draagt niemand een hoofddoekje en heeft iedereen een goede opleiding. Toch zou hij veel strenger voor me zijn geweest dan mijn moeder. Ik vermoed dat de identiteitscrisis dan nog groter was geweest. Het ging niet zonder slag of stoot, maar dat zogenaamd half Spaanse meiske uit Amsterdam-West is al met al toch goed terechtgekomen.'\n\nRacheda Kooijman\n\nGEBOREN Amsterdam, 28 november 1975 studeerde Tekstschrijven aan Hogeschool Holland WERKT als journalist, copywriter en bladenmaker WOONT in Soest getrouwd met Roeland, MOEDER van Louise en Joselien (10 en 8). VOSSENJACHT, de debuutroman van Racheda Kooijman, verschijnt 9 september bij uitgeverij Orlando, € 22,99.","intensity":0,"negativity":1,"cluster_id":68,"similar_texts":"text950"},{"id":"4","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/4/1","title":"'Iedereen eet hier van Tata Steel'","text":"### Wijk aan zee leven naast de fabriek\n\nDe waterdruppels zitten nog aan de witte kozijnen van de woning van Jan de Pagter. Ze zijn net namens Tata Steel langs geweest om de ramen en kozijnen te lappen. ,,Daar kun je voor bellen als het vies is'', vertelt Jan op de stoep voor zijn huis. ,,En het was nu wel weer eens nodig.''  \n  \nDe gepensioneerde De Pagter woont al 'heel lang' in Wijk aan Zee, onder de rook van Tata Steel. De schoorstenen die opdoemen aan het einde van de straat zijn voor hem net zo gewoon als de duinen en de zee even verderop. ,,Die fabriek staat hier al zo lang. Mijn ouders moesten vroeger al de waslijn schoonmaken voor ze de was op hingen. Als je hier niet wilt wonen, dan ga je toch weg? En anders houd je je kanis.''  \n  \nJans buurvrouw Jeannette Fluitman verhuisde lang geleden naar Wijk aan Zee en kreeg er kinderen. Ze wist van de vervuilende staalfabriek. ,,Natuurlijk moet Tata Steel zich aan de milieuregels houden. Maar ik verbied mijn kinderen niet om hier in de speeltuin te spelen.'' Ook al moet die wekelijks worden schoongemaakt om het neerdwarrelende stof weg te houden. En zeg niet dat Jeannette niet om gezondheid geeft. Ze staat elke ochtend om half zes op om in zee te gaan zwemmen, weer of geen weer. ,,De zee, het strand, dat is óók Wijk aan Zee.''  \n  \nMaar toch. Afgelopen winter was de uitstoot uit de fabriek zo fors dat de sneeuw in Wijk aan Zee zwart kleurde. De stapel verontrustende milieurapporten is inmiddels zo hoog als de schoorstenen van de fabriek. En daar komt het RIVM-rapport van donderdag nog bovenop.  \n  \nDe onderzoekers concluderen uit honderden 'veegmonsters' dat de hoeveelheid schadelijke stoffen die neerdalen in de omgeving van Tata Steel (dat vroeger Hoogovens heette) vele tientallen malen hoger is dan in gebieden verder weg van de fabriek. De onderzoekers concluderen ook dat langdurige blootstelling aan verschillende gemeten stoffen het IQ van kinderen tot 12 jaar negatief kan beïnvloeden. Kinderen kunnen de stof binnenkrijgen doordat het bij buitenspelen aan hun handen kan blijven plakken.  \n  \nLeidt dat tot paniek bij de ouders op het schoolplein van De Vrijheit, de enige basisschool in het dorp van 2100 inwoners? ,,Nee'', zegt moeder Marleen. Ze woont net twee weken in Wijk aan Zee. ,,Misschien steek ik mijn kop in het zand, maar we hebben hier heel bewust een huis gekocht. We woonden in Amsterdam, vlak bij Schiphol en met veel verkeer. Zou het hier dan slechter zijn? De stress van de stad is ook schadelijk voor je gezondheid. Ik ruik hier de frisse zeewind.''  \n  \nOp hetzelfde schoolplein staat Jim de Pagter, de zoon van Jan eerder uit dit verhaal. Jim werkt bij Tata, net zoals duizenden andere mensen in de regio, en is al die rapporten zat. ,,De uitstoot is al 65 procent minder dan vroeger en dat heeft 100 miljoen gekost. Echt, mensen moeten stoppen met zeuren.'' Hij wijst ook op een ander argument dat sterk leeft in het dorp: ,,Iedereen eet hier van Tata. Als dat bedrijf dicht moet, zijn er duizenden mensen werkloos. Veel protesten komen van mensen die nieuw zijn hier. Die komen hier wonen en gaan dan tegen de fabriek protesteren.''  \n  \nHij bedoelt er mensen mee zoals Sanne Walvisch. Zij kwam met haar man en twee jonge kinderen zeven jaar geleden vanuit Haarlem naar Wijk aan Zee. Nu is Walvisch secretaris van de stichting FrisseWind.nu, die de drijvende kracht is achter twaalfhonderd aangiftes tegen Tata Steel. ,,Ik heb slapeloze nachten van dit RIVM-rapport. Het stelt heel duidelijk: we lopen hier een risico en onze kinderen voorop'', zegt Walvisch. Ze kent de kritiek dat de protesten van 'nieuwkomers' zijn. ,,Sommige mensen die hier al lang wonen zijn met de vervuiling opgegroeid en zijn het gewoon gaan vinden. Ze steken hun kop in het zand.''  \n  \nHet protest wordt ook niet alleen maar gedragen door 'nieuwkomers'. ,,Ik woon hier al heel mijn leven. En het was nog nooit zo erg met stof als nu'', zegt Chantal van Wilgenburg op het schoolplein van de basisschool. ,,Dus natuurlijk maak ik me zorgen over de gezondheid van mij en mijn kinderen.'' Haar zoontje springt achterop de fiets, de voetbal gaat voorop in het mandje. ,,Ik weet dat er veel mensen bij Tata werken, maar van mij mag die fabriek gelijk weg.''","intensity":0,"negativity":0,"cluster_id":53,"similar_texts":"text367"},{"id":"5","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/7/4","title":"'Kleine groep is tegen de race'","text":"Volgens Prins Bernhard is er maar 'een kleine groep' tegenstanders van de F1-race en hebben de organisatoren alles 'volgens de regels' gedaan. De prins, mede-eigenaar van het circuit, reageerde gisteren voor het eerst op kritiek van natuurclubs en de evenementensector. Die sector vindt het oneerlijk dat Zandvoort tienduizenden mensen mag ontvangen terwijl festivals niet mogen. De prins genoot gisteren alvast van de volle tribunes: ,,Kippenvel, zo gaaf om te zien.''","intensity":0,"negativity":1,"cluster_id":30,"similar_texts":"text913"},{"id":"6","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/164/1","title":"'Met uit de kast komen was ik nog niet eens op de helft'","text":"### Moderne liefde\n\n'Toen ik klein was, had ik nooit problemen met mijn lichaam. Op mijn kamer danste ik op K3 en Toy-Box en speelde ik met barbies. Maar toen ik een jaar of 8 was, begreep ik dat ik zo'n beetje in alle opzichten anders was dan andere jongens uit mijn Brabantse dorp. Ik leefde zoveel mogelijk in een onzichtbaar midden en probeerde me zo klein mogelijk te maken om niet voortdurend het mikpunt van pesterijen te hoeven zijn. Bij klasgenoten probeerde ik de kunst af te kijken van het jongen zijn: ik probeerde sporten uit waar zij plezier aan beleefden en klom in bomen. Mijn familie vond het prima dat ik barbies leuk vond en ik had een paar leuke vrienden, maar als ik alleen was voelde ik me het fijnst, dan kon ik zijn wie ik was. Niet dat ik daar ook maar enig idee van had. Daarvoor ontbrak het me aan het juiste idioom. Ik kon de woorden en beelden niet vinden voor wie ik was.  \n  \nMijn hele lagere schoolperiode had ik maar één zekerheid: in de spiegel zag ik niet degene die ik was, maar iemand die deed alsof. Ik wilde graag dat mijn leven makkelijker zou worden, of beter: meer behapbaar en voor mezelf begrijpelijker. Als ik bevriend zou worden met de jongens om me heen, dacht ik, zouden hun scheldwoorden als nicht en homo vanzelf minder worden. Maar hoe klein en onopvallend ik me ook maakte, de ogen en oordelen van de meerderheid volgden me overal en in de derde of vierde klas van de middelbare school was het een klasgenootje die me uit de kast trok. Vanaf haar plek een paar banken achter mij, zei ze met luide, voor iedereen hoorbare stem: 'Zeg, ik hoor dat je een vriendje hebt.' Ik voelde paniek, ik was er nog lang niet aan toe om aan anderen toe te geven dat ik een jongen had leren kennen, maar tegelijk barstte ik bijna uit elkaar van het eeuwige ontkennen en in een fractie van een seconde nam ik een besluit en zei: ja, dat klopt. En mijn belaagster zweeg. Toch was die kleine overwinning pas de eerste stap. Want eigenlijk was ik niet gay, ik wilde me als vrouw identificeren, ontdekte ik in de jaren erop. Met mijn openlijke homoseksualiteit was ik nog niet eens op de helft.  \n  \nOp mijn 22ste ging ik naar de Willem de Kooning Academie. Voor mij een uitkomst, want het bleek een plek waar iedereen zichzelf alsmaar vragen stelt. Iedere beantwoorde vraag leidde bij mij tot een nieuwe. Het begon met 'Ben je gelukkig?' en toen: 'Hoe wil je dat mensen je zien?' 'Dat baardje dat je soms hebt, klopt dat wel?' en 'In hoeverre misleid je jezelf als je homomannen zoekt op Grindr?' Mijn psycholoog zei laatst: 'Je bent er nog steeds. 30 jaar en je hebt al meer existentiële problemen in de ogen gekeken dan menig ander in een heel leven, wees ook trots op jezelf.' Maar ik had het liever niet allemaal willen meemaken. Het was een moeizame reis en ik ben er nog niet, al schiet het lekker op.  \n  \nIn het begin was ik bang voor de onomkeerbaarheid van mijn transitie, maar sinds ik me als vrouw presenteer gaat het veel beter met me. Ik heb mijn haar laten groeien, draag andere kleren, ik heb minder stemmingswisselingen, ben helemaal gestopt met alcohol en doe niets meer uit verplichting, omdat het zo hoort. In de liefde trek ik een heel ander soort mannen aan; meer hetero's en biseksuelen. Vroeger had ik heel strikte ideeën over hoe ik de liefde wilde vormgeven, ik wilde zo normaal mogelijk zijn, vouwde me op tot een klein pakketje om in het plaatje te passen dat ik van mezelf had geschetst. Simpelweg omdat ik de kennis niet had om mezelf te kunnen begrijpen en er bang voor was. Maar nu ben ik niet langer per se op zoek naar een vaste relatie. Geen huisje, geen boompje, alleen de hond, mijn kleine witte terriër. Niet omdat een relatie als trans vrouw niet binnen mijn bereik zou liggen, maar omdat ik mijn verworven vrijheden niet wil inwisselen voor nieuwe strakke kaders. Het loslaten van verwachtingen beloont me dagelijks met verwondering en verrassingen.  \n  \nIf we fuck, we fuck, if we move on, we move on, zo zie ik het nu. En dat doorgaan, je eigen weg gaan, is minder pijnlijk dan het weleens wordt voorgesteld, want een breuk zegt niks over de geluksmomenten die eraan voorafgingen. Ik heb gemerkt dat liefde zoveel meer is dan telkens in eenzelfde stramien opnieuw verliefd worden en een relatie beginnen. Samen een serie kijken met een vriend is soms intiemer dan seks met je geliefde, en als ik van mijn moeder houd, is dat dan een mindere liefde dan die voor mijn geliefde? Op een of andere manier heeft mijn lange tocht me voor de rest van mijn leven verlost van de wens me te schikken in door anderen bedachte hiërarchieën. De man die ik nu liefheb, zie ik zo'n twee keer in de week, gisteren haalde hij me op van mijn werk en samen gingen we naar mijn huis om te chillen. We knuffelden, praatten over onze plek in de wereld, keken een serie en hadden seks. Als hij naar me kijkt, voel ik me aantrekkelijk als vrouw. Maar toch is dat niet het belangrijkste wat ik heb bereikt. Dat is dit: als ik nu in de spiegel kijk, is dat zonder raadselen, zonder oordeel. Ik kijk en denk: ik moet mijn haar wassen, of: ik zie er wat vermoeid uit. Maar verder niks, want mijn spiegelbeeld valt samen met wie ik ben. Ik ben blij. Ik heb mezelf geaccepteerd. Veel meer dan verliefd worden of een partner vinden, was zelfomarming mijn doel. Ik geniet zelfs meer van seks. De seks zelf is niet veranderd sinds ik als vrouw door het leven ga - de beleving ervan is sowieso veel minder gendergebonden dan veel mensen denken. Ikzelf ben veranderd en blijf mijn reis vervolgen. Binnenkort begin ik de hormoonbehandeling. Met iedere stap is het of ik meer lucht krijg.'  \n  \nOp verzoek van de geïnterviewde is de naam Sasha gefingeerd.  \nLuister naar de podcast Moderne liefde op volkskrant.nl/moderneliefde\n\nOproep\n\nTijden veranderen, en liefde en seksualiteit veranderen mee. De moderne liefde kent zoveel meer vormen, open relaties, diepe vriendschap met een ex, online liefde, non-binaire liefde, liefde voor een donorouder. Corine Koole is voor deze rubriek en een podcast op zoek naar verhalen over álle soorten liefde, over mensen van alle leeftijden.  \n  \nMeedoen? Mail een korte toelichting naar: lust@volkskrant.nl.","intensity":0,"negativity":0,"cluster_id":68,"similar_texts":"text79"},{"id":"7","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/4/2","title":"'Onmin tussen ministeries' remde evacuatie Afghanen","text":"Kamerleden probeerden begin juli het kabinet al te bewegen Afghaanse tolken sneller naar Nederland te halen, maar stuitten daarbij op drie ministeries die allemaal naar elkaar verwezen. Dat vertellen ze vandaag in een reconstructie in deze krant. Het ministerie van defensie verwees naar Buitenlandse Zaken, dat weer wees naar Veiligheid en Justitie, dat meldde dat ze met hun vragen bij Buitenlandse Zaken moesten zijn.  \n  \nDat er sprake was van slechte samenwerking en zelfs onmin tussen de ministeries, is ook de indruk van Anne-Marie Snels. Zij zwaaide begin april na acht jaar af als voorzitter van de militaire vakbond AFMP en heeft zich daarna gestort op het lot van Afghanen die werkten voor de Nederlandse missies in het land.  \n  \n\"Mijn analyse is dat er verdeeldheid was tussen de bewindslieden en dat Bijleveld dit dossier heel lang helemaal naar zich toe heeft getrokken\", zegt Snels. Die animositeit ging volgens haar door toen een crisissituatie ontstond na de val van Kaboel. \"Je zag hoe de ministeries zich in debatten van elkaar afkeerden, ze bleven de verantwoordelijkheid naar elkaar toe schuiven.\"  \n  \nVolgens het kabinet was dit niet het geval. \"Er is chaos in Kaboel\", zei demissionair minister van buitenlandse zaken Sigrid Kaag (D66) in augustus tegen de Kamer, \"maar er is geen chaos in de coördinatie tussen de verschillende ministeries\".  \n  \nUit verschillende verhalen blijkt echter dat tijdens de evacuaties in augustus dingen zijn misgegaan in de communicatie tussen Buitenlandse Zaken en Defensie. Afghanen die van de Nederlandse ambassade bevestiging hadden gekregen dat ze naar het vliegveld mochten komen voor evacuatie, stonden niet op de lijsten die militairen daar hadden. Een in de haast gevormd crisisteam met medewerkers van beide ministeries was slecht of niet bereikbaar, zowel voor Afghanen als Nederlanders die zich voor hen inzetten.  \n  \nUit de reconstructie blijkt verder dat veteranen, vakbonden en vluchtelingenorganisaties zowel defensieminister Ank Bijleveld (CDA) als minister-president Mark Rutte (VVD) dit jaar meermaals hebben gewaarschuwd dat de evacuatie van Afghaanse tolken die werkten voor Nederlanders te langzaam ging. Begin juni riep de Tweede Kamer al op alle tolken voor het vertrek van de militairen uit Afghanistan te evacueren, maar dat gebeurde niet.  \n  \nUiteindelijk heeft Nederland zeker 600 mensen achter moeten laten, meldde het ministerie van buitenlandse zaken deze week, en dit aantal kan nog hoger blijken te zijn. Het gaat om Nederlanders en Afghanen die geëvacueerd hadden mogen worden. Ook zijn volgens Bijleveld dertig militaire tolken nog in het land. Snels weet van in elk geval 27 tolken van de Europese politiemissie EUpol die al toestemming hadden om naar Nederland te komen.  \n  \nMeer mensen hadden in veiligheid gebracht kunnen worden, zegt ook politicoloog Sara de Jong. Zij doet onderzoek naar hoe verschillende landen omgaan met hun lokale personeel tijdens en na oorlogen. \"Mensen zijn actief weggestuurd bij de Nederlandse ambassade, mails werden niet beantwoord, waarschuwingssignalen zijn genegeerd. Natuurlijk zijn mensen dan niet meegenomen. Dat er mensen zijn achtergebleven die recht hebben op bescherming ligt deels aan de Nederlandse overheid. Dus heeft die een verantwoordelijkheid om mensen alsnog bescherming te bieden.\"  \n  \nde Verdieping 2|5  \n  \nReconstructie van een evacuatie","intensity":0,"negativity":1,"cluster_id":23,"similar_texts":"text593"},{"id":"8","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/4/1","title":"'Partijbelang ging boven landsbelang'","text":"### Analyse - Kabinetsformatie - Eindverslag informateur Hamer\n\nDe teleurstelling spat van Hamers eindverslag af: 'Helaas moet ik concluderen dat er op dit moment geen coalitieonderhandelingen gestart kunnen worden die gericht zijn op het vormen van een meerderheidscoalitie.'  \n  \nHamer kan haar boosheid over de opstelling van de partijen maar moeilijk verbergen. De partijleiders hebben de afgelopen maanden onvoldoende op basis van de inhoud gekeken of ze konden samenwerken, vindt ze. Ze ziet niet veel verschillen tussen de oplossingen die partijen zien voor de belangrijkste problemen waar Nederland voor staat. Toch lieten zij partijpolitieke voorkeuren de boventoon voeren.  \n  \n'Hoewel er op basis van de inhoud voldoende aanknopingspunten zijn om tot een meerderheidscoalitie uit het brede midden te komen', schrijft Hamer, 'wierpen partijen op andere gronden dan de inhoud' blokkades op.  \n  \nIn de praktijk waren partijleiders bang voor 'de beeldvorming' over hun partij en vreesden zij dat hun 'eigen visie en inhoud te veel ondergesneeuwd' raakten. Rechts vreest een kabinet met een te links signatuur, de linkerpartijen willen niet in hun eentje in een rechts kabinet, een doorstart met de ChristenUnie is voor D66 niet progressief genoeg.  \n  \nDaarmee is de formatie bijna zes maanden na de verkiezingen terug bij af. Het lukt de zes potentiële formatiekandidaten VVD, D66, CDA, PvdA, GroenLinks en ChristenUnie al sinds 17 maart niet om een meerderheidscombinatie te vinden. Maar ook een minderheidscoalitie van een paar van die partijen, zoals Hamer nu voorstelt, zal lastig worden.\n\nPositieve energie\n\nIn haar eerste opdracht lukte het de informateur ook al niet de formatiepoppetjes in beweging te krijgen. Na de vertrouwenscrisis over Rutte ontbrak het aan 'vrolijkheid' in de formatie en bleven de hoofdrolspelers in hun eigen schuttersputjes. Toch had Hamer in de zomer het gevoel dat het goed kon komen, zei ze donderdag. VVD en D66 werkten in de zomerweken aan wat aangekondigd werd als een 'proeve van het regeerakkoord', maar daarna door Kaag werd omschreven als 'een aanzet tot een opzet tot een mogelijk regeerakkoord'.  \n  \nHamer begeleidde dat proces en zag het vertrouwen tussen VVD en D66 groeien. 'Deze samenwerking bracht niet alleen veel positieve energie, maar leidde ook tot meer wederzijds begrip en bracht standpunten die soms inhoudelijk ver van elkaar lagen, nader tot elkaar', schrijft Hamer. 'Deze fase heeft mij gesterkt in mijn oordeel dat formeren vanuit de inhoud succesvol kan.'  \n  \nEven leek Hamer met het document een doorbraak in de formatie te forceren: PvdA en GroenLinks toonden zich half augustus enthousiast en het CDA wilde verder praten. De ChristenUnie zag het niet zitten: te liberaal, bovendien bleef Gert-Jan Segers naar zijn gevoel 'niet nodig' en 'niet gewenst'.  \n  \nMaar de inhoudelijke gesprekken met de overgebleven vijf zijn nooit van start gegaan. Het rechtse blok en het progressieve blok bleven hopen dat de ander zou toegeven. De verregaande linkse samenwerking tussen PvdA en GroenLinks was voor Rutte en Hoekstra niet genoeg om hun bezwaren tegen een coalitie met twee linkse partijen op te heffen.  \n  \nHamer wilde niet zeggen aan wie het heeft gelegen dat inhoudelijke gesprekken nooit zijn begonnen. Zij tikte alle zes de partijen op de vingers dat het hen niet is gelukt om over hun eigen schaduw heen te springen. 'Alle partijen hebben schuld', zegt Hamer.\n\nVerzuurde verhoudingen\n\nHoe nu verder? Hamer wil haar opvolger Johan Remkes niet voor de voeten lopen, maar sprak wel meerdere malen haar zorgen uit of het nog wel goed komt met de vorming van een stabiel landsbestuur. Ze noemde het 'onbevredigend' en 'onnodig' dat het uiteindelijk niet tot een doorbraak met een meerderheidsvariant is gekomen en doet een beroep op de 'verantwoordelijkheid' van partijen om nu tot een minderheidsvariant te komen. 'Onze parlementaire cultuur heeft altijd bestaan uit de bereidheid van partijen om toch maar, soms met hele lange tanden, aan onderhandelingen te beginnen.' En: 'Uiteindelijk zullen de partijen het samen moeten doen.'  \n  \nAlsnog samen optrekken wordt nog niet eenvoudig. De formatieperiode heeft de onderlinge relaties tussen VVD, D66, CDA, PvdA, GroenLinks en de ChristenUnie flink verzuurd, concludeert Hamer. Zij 'hoopt' dat het onderlinge vertrouwen hersteld wordt. Juist deze zes partijen hebben de afgelopen jaren in verschillende samenstellingen met elkaar geregeerd of de verantwoordelijkheid genomen om akkoorden te sluiten om het land regeerbaar te houden. Volgens Hamer is het aan de VVD als grootste partij om weer tot 'werkbare relaties' te komen.  \n  \nMaar een uitweg ligt nog niet voor de hand. Hamer draagt het stokje volgende week over aan VVD-prominent Johan Remkes. Hij zal waarschijnlijk op zoek gaan naar een minderheidscombinatie van VVD-D66-CDA of VVD-D66 of VVD-CDA. Aan alle drie zitten haken en ogen.  \n  \nBovendien zal iedere minderheidscombinatie op zoek moeten naar steun van de oppositie. Bij GroenLinks en PvdA overheerst teleurstelling en verbittering. De behoefte om Rutte en Hoekstra aan meerderheden helpen is bij hen voorlopig tot het nulpunt gedaald.  \n  \nEen bijzondere wending is dat D66 bij Hamer hardop heeft gefilosofeerd over een meerderheidsvariant mét de ChristenUnie: VVD, D66, PvdA, GroenLinks en ChristenUnie (80 zetels). Zonder het CDA dus. Hoewel die combinatie op bezwaar zal stuiten van Rutte, biedt de optie mogelijk een uitweg die eerder onbegaanbaar leek.","intensity":0,"negativity":0,"cluster_id":53,"similar_texts":"text493"},{"id":"9","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/5/1","title":"'Puinruimer' Remkes pleit al jaren voor een minderheidskabinet","text":"Heel bezorgd was informateur Mariëtte Hamer deze week toen ze haar opdracht inleverde. Het is niet mogelijk een meerderheidskabinet te vormen. Haar opvolger moet dan maar proberen een minderheidskabinet te vormen. Maar, zo waarschuwde ze: partijen zijn zo onwillig om samen te werken dat het zo maar kan zijn dat er uiteindelijk 'nul onder de streep' overblijft.  \n  \nDe beoogde opvolger van Hamer is voormalig VVD-minister Johan Remkes. VVD-leider Mark Rutte zal hem voordragen als nieuwe informateur. Dinsdag moet de Tweede Kamer tijdens een debat over de formatie-impasse instemmen met die voordracht, maar het ziet ernaar uit dat er een meerderheid voor is.  \n  \nDat Rutte zijn hoop op Remkes vestigt, is niet raar. Hamer adviseert dat er gekeken wordt naar een minderheidskabinet bestaande uit een combinatie van VVD, CDA en D66 (in welke vorm dan ook). En dat is geen sinecure. VVD en CDA hebben tegen Hamer gezegd wel te voelen voor die combinatie, maar D66 is niet bepaald happig.  \n  \nHet is nu aan Remkes om orde te scheppen in de chaos. En daar is de 70-jarige VVD-veteraan ervaren in. Remkes' ministerschap op Binnenlandse Zaken was weliswaar geen onverdeeld succes, maar tijdens zijn bestuurlijke carrière die volgde ontpopte hij zich tot volleerd crisismanager.  \n  \nAls commissaris van de koning in Noord-Holland zorgde hij voor rust in het provinciehuis waar een gedeputeerde werd veroordeeld voor fraude en de onderlinge verhoudingen verziekt waren. In 2019 moest hij orde op zaken stellen in Den Haag als interim-burgemeester en sinds april is hij aan het puinruimen als gouverneur in Limburg.  \n  \nOpvallend: nadat het Limburgse provinciebestuur uiteenspatte en partijen niet meer wilden samenwerken, geeft Remkes daar nu leiding aan een zogeheten 'extraparlementair' provinciebestuur. De bestuurders hebben een eigen programma en kunnen niet bij voorbaat rekenen op steun van de Provinciale Staten. Remkes en zijn gedeputeerden werken er zoals straks een minderheidskabinet moet werken: telkens op zoek naar steun van een Kamermeerderheid.  \n  \nRemkes is al jaren pleitbezorger voor dergelijke lossere manieren van besturen. Niet alles dichttimmeren met een regeerakkoord om je van meerderheden te vergewissen. Vooral niet bang zijn voor een minderheidskabinet.  \n  \nIn 2018 was hij voorzitter van een staatscommissie die voorstellen deed om ons parlementair stelsel te moderniseren. ,,We moeten minder verkrampt omgaan met het idee van een minderheidskabinet'', zei Remkes destijds bij de presentatie van het eindrapport. Hij wees erop dat ten onrechte wordt gedacht dat zo'n kabinet instabiel is. Maar in bijvoorbeeld Denemarken hebben ze er goede ervaringen mee.  \n  \nHet voordeel van een minderheidskabinet is volgens Remkes dat 'de controlerende rol van het parlement beter uit de verf komt, de verhouding tussen regering en parlement dualistischer wordt en er meer mogelijkheden zijn voor zowel regering- als gedoogpartijen om zich te profileren'. Laten dat nu net allemaal ingrediënten zijn van de door alle Haagse partijen bepleite 'nieuwe bestuursstijl'.  \n  \nDat een dergelijk kabinet zelfs succesvol kan zijn, bewees de eerste liberale premier Cort van der Linden, wiens minderheidskabinet Nederland buiten de Eerste Wereldoorlog hield en ook nog eens grote politieke verschillen wist te overbruggen. Zo werd de jaren voortslepende ruzie beslecht over onderwijsvrijheid en het algemeen kiesrecht.\n\nTorentje\n\nHet portret van Van der Linden hangt sinds 2010 prominent in het Torentje. Hij is het voorbeeld van Mark Rutte die zelf tijdens zijn premierschap ook veel ervaring opdeed met minderheidskabinetten. Eerst met een gedoogrol van de PVV, maar later door allerlei gelegenheidscoalities te sluiten met bijvoorbeeld SGP en GroenLinks.  \n  \nMark Rutte zei kort na de verkiezingen nog tegen de eerste informateur over de optie van een minderheidskabinet: ,,Vind ik niks. Er is een meerderheid in de Tweede Kamer nodig.'' Maar nu dat na vijfenhalve maand formatieruzie niet mogelijk blijkt, roept hij de hulp in van Remkes om dan maar een zo werkbaar mogelijk minderheidskabinet van de grond te krijgen.  \n  \nRemkes schreef woensdag aan de Limburgse Staten in een brief dat minister Kajsa Ollongren (Binnenlandse Zaken) al toestemming had gegeven dat hij naast zijn gouverneurschap ook informateur zou worden. In het landsbelang, aldus Ollongren. Hamer moest toen haar opdracht nog formeel inleveren. Maar iedereen in Den Haag is dan ook bang dat als een volgende informateur ook niets bereikt er echt 'nul onder de streep' overblijft.","intensity":0,"negativity":0,"cluster_id":7,"similar_texts":"text13"},{"id":"10","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/6/3","title":"'Steekpartij Auckland terroristische aanval'","text":"De steekpartij in een supermarkt in het Nieuw-Zeelandse Auckland was volgens premier Jacinda Ardern een terroristische aanval. Een man verwondde zes mensen voordat hij zelf werd doodgeschoten door de politie. Hij zou zijn geïnspireerd door Islamitische Staat (IS). De man kwam in 2011 uit Sri Lanka naar Nieuw-Zeeland en stond sinds 2016 onder toezicht. Ardern benadrukte op een persconferentie dat de aanval was uitgevoerd door één persoon die in de ban was van een 'ideologie die hier door niemand wordt ondersteund'. Volgens de politie handelde de verdachte alleen. Drie van de zes slachtoffers liggen in kritieke toestand in het ziekenhuis. Een vierde persoon raakte ernstig gewond. Getuigen verklaarden dat meerdere mensen met steekwonden op de grond lagen.","intensity":0,"negativity":1,"cluster_id":25,"similar_texts":"text221"},{"id":"11","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/84/1","title":"'Vechten, ik zou niet weten hoe'","text":"Met een kleine gitaarkoffer die hij achteloos laat bungelen op de rug arriveert Jan Rot (63) bij de voormalige wachtkamer die vastzit aan station Rotterdam Noord. Hij is lang en mager, de oogopslag verraadt vermoeidheid. Hij legt de koffer naast zich op de bank, verontschuldigt zich bij voorbaat voor een te verwachten telefoontje van het ziekenhuis ('dat moet ik straks wel even opnemen') en bestelt een cappuccino. 'Jij bent een experiment,' begint hij, doelend op het interview. 'Ik heb net een morfinepilletje genomen. De arts gaf me dat voor als ik straks weer ga optreden. Maar de vraag is of ik er niet te suf van word. Dat gaan we nu merken.'  \n  \nEen iets verminderd bewustzijn zou voor Rot misschien niet eens zo slecht zijn, gezien alles wat hij te verstouwen krijgt. Het is een week  \n  \nof vier geleden sinds die rauwe boodschap in het ziekenhuis. Uitgezaaide darmkanker, ongeneeslijk ziek. Nog een half jaar te gaan, misschien een jaar. 'Op mijn twitteraccount had ik staan: meer dan veertig jaar in de muziek en nooit een dag ziek geweest. Dat heb ik nu maar weggehaald.'  \n  \nSinds 1978 is Rot muzikant, die ondanks talrijke albums nooit een Top 40-artiest werd. Hij schreef boeken en columns, hertaalde met artistieke vrijheid liedjes, klassieke stukken en musicalscripts. Sinds 2017 wonen Rot, zijn vrouw Daan en hun vier kinderen (19, 16, 13, 10 jaar) in het Oude Noorden in Rotterdam.  \n  \nRot is deze middag te voet gekomen voor het interview, dat als vanzelfsprekend begint bij zijn medische situatie. 'Het laatste jaar voelde ik me steeds moeier worden. Ik had last van rare krampen, die ik zoveel mogelijk negeerde. Moet je niet naar de dokter, vroeg mijn vrouw. Maar een dokter is gezeur.'  \n  \nAfgelopen winter was de grens bereikt, zelfs voor Rot. 'Het ging slechter en slechter, ik hield niets meer binnen. \"Je lijkt wel 80,\" zei mijn vrouw. Zo voelde ik me ook. Dus ik naar de dokter, die gaf pilletjes. Die hielpen prima. Half april kwam het terug en nu hielpen de pillen niet. Kramp, overgeven, ik voelde dat het helemaal mis was. Wat ik dacht? Als ik nu niets doe, ben ik binnen drie maanden dood.'  \n  \nMet tegenzin gaf Rot zich over aan de medici. De scans en echo gaven aanvankelijk een geruststellend beeld. 'Ze zagen wat ontstekingen, maar de dokter feliciteerde me nog. \"U hoeft waarschijnlijk niet geopereerd te worden, al kunnen we het nog niet helemaal precies zien.\" Nou, binnen een paar dagen ging alles mis en moest ik onder het mes voor een spoedoperatie. De artsen troffen een dikke tumor aan die vanuit mijn darmen al was doorgegroeid naar mijn milt. Ze vertelden me achteraf dat ze hadden getwijfeld: halen we die weg, of maken we dit weer heel snel dicht met de boodschap: niks meer aan te doen?' Ze kozen voor de eerste optie. Toen Rot bijkwam, werd hij bijgepraat over de nieuwe werkelijkheid. 'Ze vertelden dat ik een stoma had. \"Voor altijd?\" vroeg ik. Ja, voor altijd. \"Nou, dan hoef ik in elk geval nooit meer op de wc te zitten zonder wc-papier,\" zei ik. Dat zit in mijn aard: verder, niet te lang bij stilstaan. Aanvaarden.'  \n  \nHet woord aanvaarden valt vaker tijdens het gesprek, dat Rot zichtbaar vermoeit. Hoewel hij goed kan praten over zijn ziekte en zijn verwoeste toekomstperspectief, valt de inspanning hem zwaar. 'Dat is nu eigenlijk het enige: ik ben snel moe. Verder is er niet zo veel aan de hand.'  \n  \nAanvaarden was ook het sleutelwoord toen Rot met zijn vrouw Daan en oudste dochter Elvis (19) eind juli tegenover de arts zat die vertelde dat hij niet meer beter zou worden. De operatie mocht geslaagd zijn, de kankercellen hadden hun destructieve werk niet opgegeven. 'We gingen naar dat gesprek in de hoop te horen dat de stipjes die nog te zien waren op de scans met bestralingen zouden verdwijnen. Maar de werkelijkheid was anders. Ik zou de 65 waarschijnlijk niet halen. Dat is dus kerst volgend jaar. Nou, die boodschap had ik niet eerder gehoord, dat was een nieuwe ervaring voor me. Hoe ik reageerde? Ik zeg altijd dat je moet meesurfen op de golven van het leven. Dat was nu ook zo. Onmiddellijk had ik de reflex: niet te lang bij stilstaan, het is zo. Ik word niet meer beter. Ik herinner me wel dat ik het een absurde boodschap vond. Ik dacht: Kanker? Ongeneeslijk ziek? Dat is helemaal niets voor mij. Nu ik dit vertel, grijns ik er weer bij. Om absurditeiten kun je maar het beste grijnzen.  \n  \nNa dat gesprek gingen we naar huis. Ik ben eerst even op de bank gaan zitten, heb een spelletje Memory met mijn dochter gedaan.' Die jongste dochter, Maantje Piet, is pas 10. Hoe vertel je een meisje van 10 dat nieuws? 'Natuurlijk is dat voor het gezin een hamerslag. Die heb je uiteindelijk te aanvaarden. We hebben de kinderen vanaf het begin verteld over wat er speelde. Toen ik me in het voorjaar zo slecht voelde, lang voor die boodschap in het ziekenhuis, zei ik al dat het naar mijn gevoel helemaal niet goed zat. En dat ik er dan misschien niet meer lang zou zijn. Het is beter dan wat vroeger de gewoonte was. Dan werd vader ziek, moest je op een gegeven moment uit logeren en als je terugkeerde, was vader er niet meer.'  \n  \nRot verheugt zich erop vanaf volgende week nieuwe columnist te zijn voor Mezza. 'Er zitten mooie stukjes in. Niet alleen over de ziekte, wat het met mij doet en met de omgeving, maar ook binnen het gezin. Thuis is er geen minuut waarin het niet in je hoofd zit en elk gesprek eindigt er op de een of andere manier mee. Iedereen reageert op zijn of haar manier. Maantje Piet trok zich laatst terug, had van dekens een tentje gemaakt onder de tafel. Ik vroeg of ik bij haar mocht komen liggen en dat was goed. Lagen we daar in elkaars armen. \"Ik weet ook niet precies hoe het moet,\" zei ik tegen haar. \"Ik ook niet,\" antwoordde ze. Toen zei ik: \"Maar volgens mij liggen we hier samen nu wel goed.\" Dat is het.'  \n  \nOok Rot deelt op social media filmpjes, vooral van spontane momenten met Maantje Piet. 'Vindt ze leuk, samen op de schommel een liedje zingen. Dat is echt iets van ons. Dat deden we al langer. Ik zat laatst bij Op1, waar ze het oude filmpje lieten zien van mij met haar op schoot achter de piano. Ik zong mijn vertaling van My Way.' Hij zingt zachtjes de eerste regels: En nou - het eind nabij - zie ik het doek zich langzaam sluiten. Mijn vriend - geen punt voor mij - ik sluit het boek - ken het van buiten. 'Dat liedje staat nu opeens voor een menselijk drama. Een afscheidsliedje. Alsof ik het zag aankomen, maar ik heb het al een jaar of zes geleden vertaald. Wel met de gedachte: als ik het nu alvast doe, hoeft dat niet meer als ik eens echt ziek word.'  \n  \nAan tafel bij Op1 zong en speelde hij ook Achtbaan, de vertaling die hij begin dit jaar maakte van Danny Vera's Rollercoaster. 'Ik nam het op terwijl ik ziek was, maar dat nog niet wist. Mijn stem is door dit alles achteruitgegaan, dat hoorde ik toen ook, alleen dacht ik dat het iets tijdelijks zou zijn. Ik was van plan het opnieuw op te nemen, met de wetenschap van nu vind ik het juist mooi.'  \n  \nDe dagen na zijn tv-optreden regende het bestellingen in zijn webshop. Rot was nooit gewend aan een groot publiek. 'Ik ben een artiest voor de enkeling. Ik heb nooit een hit gehad en dat is goed. Andere kant van de medaille is wel dat ik in het souterrain nog zo'n 1500 onverkochte cd's, boeken en platen heb. Ik heb alleen al 25 albums onder eigen naam gemaakt. Ik liet er elke keer duizend persen, van sommige albums staan er nog honderd, van andere tweehonderd. Daar zit ik echt mee. Ik wil ze bij leven verkopen, het lijkt me zo triest voor mijn vrouw en kinderen als ze straks met al die voorraad achterblijven. Je kunt het ook weggooien, maar het is met zoveel liefde gemaakt. Na Op1 was ik een week bezig met inpakken en versturen, dat vond ik heel bevredigend. Nee, niet wrang. Ik vind het een mooie gedachte dat er mensen naar gaan kijken en luisteren. En dan schrijf ik weer op de hoes: Liefs voor Tine, terwijl ik dan maar hoop dat Tine het niet voor Bert heeft besteld.'  \n  \nRot vertelt zonder emoties. Heeft hij ze niet? Voelt hij geen woede of intens verdriet over wat hem te wachten staat? 'Nog niet, misschien komt dat als ik me weer echt ziek ga voelen. En op wie moet ik boos zijn? Als ik mijn hele leven had doorgerookt en longkanker had, dan had ik gedacht: jezus man, hoe vaak zag je dat niet op dat pakje staan? Maar dat is het niet. Misschien had ik meer moeten bewegen, dat advies krijg ik nu van de dokters. Ik heb echt een hekel aan zinloos bewegen. Het komt toch neer op die aanvaarding. Ik heb niet het gevoel dat ik tegen deze kanker zou moeten vechten, ik zou niet weten hoe. Kan ik die kankercellen toespreken? Ik denk het niet. Ik denk wel dat het helpt als ik opgewekt blijf.'  \n  \nDe telefoon gaat. Het ziekenhuis belt op het afgesproken tijdstip. Hij neemt op en voert een kort gesprek waarin woorden als therapie, medicijnen en apotheek te vaak vallen. Het gesprek is ten einde, hij stopt zijn telefoon weg. 'Nou, dat is mooi kut.' Hij staat op. 'Even naar de wc, zo terug.'  \n  \nTerwijl een nieuwe cappuccino voor hem klaarstaat, neemt hij weer plaats. 'Ik wil niet alles in de krant hebben, maar het komt erop neer dat ik niet in aanmerking kom voor een bepaalde therapie. Ik ga nu een reeks lichte chemo's doen, mits ik er niet doodziek van word. Alles met een remmende werking natuurlijk, genezen gaat niet meer.'  \n  \nAan bucketlists doet Rot niet, al heeft hij vanaf deze maand wel een doel: een solotour. 'OK Boomer is een programma waarin ik terugga naar de jaren 60. Dat hoop ik echt nog te doen. Plannen genoeg. Ik had voor volgend jaar een optreden gepland in het Oude Luxor, om met veel grote podiumgasten mijn 65ste verjaardag te vieren. Ik heb van de week wel een mailtje gestuurd met de vraag of dat ook een jaartje eerder kan. Nu wordt het het Nieuwe Luxor.'   \n  \nHoe lang hij nog exact heeft? Rot weet het net zomin als de artsen. 'Ik wil nog zoveel doen als ik aankan. Volgend voorjaar de tour met Tango Extremo rond mijn hertaalde versie van de Mattheuspassie. Ik ben daar de verteller. Ik heb ze gevraagd nog niet te zoeken naar een vervanger.'  \n  \nOnvermijdelijk leidt het gesprek naar het onafwendbare. 'Waar ik liever nog niet te veel over nadenk. Ik heb heus al praktische zaken besproken met mijn vrouw. Heb haar en de kinderen verteld dat ze zich niet druk moeten maken om mijn artistieke nalatenschap. Alles staat op Spotify en YouTube.  \n  \nIk krijg nog een mooie klapper als vertaler van Matilda de musical, die vanaf maart een jaar in Oude Luxor gaat spelen. Misschien pikken ze Hello, Dolly! ook weer op. En ik heb voor mezelf Carousel bewerkt, de musical van You'll never walk alone en toegeschreven op het Katendrecht van 1873. Maar het was met corona niet het moment die te lanceren. Die komt vanzelf wel een keertje. Ik zorg ervoor dat alles bewaard blijft op een harde schijf, dat ze het later zo terug kunnen vinden.  \n  \nDat vind ik een groot voordeel van mijn situatie: het is geen hartaanval. Ik heb alle tijd om dingen te regelen en ervaar ook hoeveel warmte loskomt bij mensen. Onder het Facebookbericht over mijn ziekte kreeg ik 1500 reacties. Gisteren nog kreeg ik een heel lieve brief van een vriend, die schreef: 'De besten gaan het eerst, dat is een troost'. Dat vind ik wel een mooie.'  \n  \nHoe kunstig hij ook is met taal, het ontbreekt Rot momenteel aan literaire munitie om zijn huidige bestaan te gieten in welke kunstvorm dan ook. 'Vaak schrijf ik veel op, als in een dagboek. Tijdens mijn ziekte heb ik dat ook gedaan, tot die dag in het ziekenhuis. Toen hoorde ik hoe het afloopt en dat vind ik helemaal geen leuk einde. Dan maar geen boek.'  \n  \nNa anderhalf uur praten blijkt de morfine hem niet te hebben gedeerd, wel is Rot doodop. 'Ik ga straks thuis even op de bank liggen. Ik vind het jammer voor de fotograaf, maar ik voel de rimpels opkomen in mijn gezicht.'  \n  \nRot zoekt naar de juiste woorden, die niet bestaan. Hij denkt aan zijn gezin: 'Ik ben al 21 jaar heel gelukkig met ze en het is ontzettend oneerlijk, echt gruwelijk, dat het niet nog 21 jaar kan. Zij moeten straks verder zonder mij. Hoe dat moet, weet niemand precies, maar het gaat ze lukken. Ik schreef aan Daniël Lohues: Het leven klopt van geen kant en dat maakt het waarschijnlijk zo de moeite waard.'  \n  \nHet laatste woord heeft Rot als het aankomt op zijn afscheid van het leven. Wil hij dat zelf regisseren? 'Ik heb daar een dag over nagedacht, wie zou er moeten spreken, wie zou er moeten zingen? De conclusie is dat ik nog wel een feestje geef bij leven. Een uitvaart skip ik maar. Zonder mij is er bij voorbaat geen hol aan.'\n\nJAN ROT\n\nGEBOREN Makassar, Indonesië, 25 december 1957 BEROEP Rot zingt, componeert, hertaalt, schrijft boeken en columns PRIVÉ Rot was volgens eigen zeggen een 'hotero' maar verloor rond zijn 40ste zijn belangstelling voor jongens TROUWDE in 2001 met fotograaf en schrijver Daan de Launay (45) VADER van dochters Elvis (19) en Maantje Piet (10) en zoons Rover (16) en Wolf (13). TOURNEE vanaf 17 september met OK Boomer (speellijst: janrot.nl)","intensity":0,"negativity":1,"cluster_id":66,"similar_texts":"text930"},{"id":"12","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=18cf739945c577345073#/pages/12-13","title":"’De burgemeester zit in een spagaat’","text":"’De burgemeester zit in een spagaat’\n\nHet preventief fouilleren houdt de gemoederen in Amsterdam nog steeds flink bezig. \n\nFoto De Telegraaf\n\nProef met preventief fouilleren sneeuwt onder\n\ndoor Mascha de Jong\n\nAMSTERDAM „Kun je iets opzij gaan? Ik moet wel kunnen zien of de politie haar werk goed doet.” Een vrouwelijke burgerwaarnemer van middelbare leeftijd checkt de Amsterdamse agenten, die op het Waterlandplein in Noord preventief fouilleren. Ze klinkt licht cynisch: „Het is net een mediacircus. Ik zie meer camera’s dan agenten.”\n\nDe mediastorm ontstaat, nadat burgemeester Femke Halsema en de politievakbonden tegenover elkaar kwamen te staan in het dossier preventief fouilleren. Halsema wil een proef van een maand, maar om de schijn van etnisch profileren te vermijden stelt zij burgerwaarnemers aan. 173 inwoners meldden zich aan, uiteindelijk 45 volgen deze maand de verrichtingen van de politie. \n\nDe politiebonden vinden daar wantrouwen naar de politie uit spreken. Zij zetten eigen waarnemers in om de burgerwaarnemers te checken. Voorzitter Xander Simonis van politiebond ANPV stond woensdag bij de eerste controle op straat in Oost. \n\nIncidenten\n\nHij geeft een dag later, namens vier politiebonden, uitleg op het Waterlandplein: „Wij vinden dat je in algemene zin niet kunt zeggen dat etnisch profileren gebeurt. Het zijn incidenten. De burgemeester zit in een spagaat. Zij wil preventief fouilleren, maar heeft een veeleisende gemeenteraad. Maar om burgerwaarnemers aan te stellen, is een slecht compromis. Wie zijn dat? Niemand weet het. Deze mensen moeten ook random worden aangewezen. Anders ben je ook als gemeente aan het profileren. Maar wie zegt niet dat daar iemand van extreem links tussen zit? Dan weet je bij voorbaat al dat je het als politie nooit goed doet. Maar aan het einde van deze maand moeten er op basis van deze proef wel belangrijke besluiten worden genomen.”\n\nDe politie vindt het jammer dat door alle commotie de proef met preventief fouilleren helemaal ondersneeuwt. Er is maanden werk geweest om het zo in te richten dat iedereen gelijk behandeld wordt. Daar zijn duidelijke afspraken over gemaakt: om de zoveel personen wordt iemand gecontroleerd, uitgezonderd kinderen onder de 12, mensen boven de 65 en gezinnen met kleine kinderen. \n\nNuttig\n\nPolitiewoordvoerster Karin van Baarle: „Het preventief fouilleren blijkt nuttig geweest, want we hebben de eerste dag enkele wapens aangetroffen. Hoeveel en welke zeggen wij nog niet, omdat we niet aan dagkoersen willen doen, maar we hebben de bevestiging dat het dus goed is om preventief te fouilleren.” \n\nOp het Waterlandplein blijft het stil. Af en toe baalt een burger omdat de politie wil fouilleren, maar vrijwel iedereen laat toch in zijn kleren en tassen kijken. Het irriteert de burgerwaarneemster, die niet met haar naam in de krant wil. „Ik kom hier werken, omdat ik maatschappelijk betrokken ben. Ik ken dit plein goed en ik weet hoe het hier anders gaat. Ik wil graag zien hoe de politie het aanpakt en of zij iedereen gelijk behandelen. Maar met al die camera’s is wel duidelijk dat hier een politiek aspect aan hangt. Mij bekruipt het gevoel dat ik naar iets sta te kijken dat is opgetuigd en niet naar hoe het er anders aan toe zou gaan.” \n\nHalsema en politie staan tegenover elkaar","intensity":0,"negativity":0,"cluster_id":5,"similar_texts":"text516"},{"id":"13","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=f43006f06175f2c3e70c#/pages/4-5","title":"’Het is een dikke duimen-verhaal’","text":"’Het is een dikke duimen-verhaal’\n\nJos B., hier met zijn advocaat in de rechtbank in Den Bosch, ontkent dat hij Bekir E. in vertrouwen nam. \n\nIllustratie Aloys Oosterwijk\n\nAdvocaat gelooft niets van ’biecht’ over Jos B. \n\ndoor Saskia Belleman \n\nDEN BOSCH Jos B. (58) zou in 1998 de 11-jarige Nicky Verstappen hebben beetgepakt op het tentenkamp waar de jongen verbleef op de Brunssummerheide, de hand over zijn mond hebben gelegd en de jongen hebben meegenomen toen die na twintig à dertig seconden bewusteloos raakte door ademgebrek.\n\nDat zegt Bekir E., de moordenaar van de Rotterdamse scholiere Hümeyra, die ongeveer een half jaar op dezelfde afdeling in de PI Vught verbleef als Jos B.\n\nJos B. zou hem hebben opgebiecht verantwoordelijk te zijn voor de dood van de jongen. Over het seksueel misbruik zei hij niets. Gerald Roethof, de advocaat van Jos B., wilde als enige iets zeggen over de getuigenis van Bekir E. Volgens Roethof heeft Bekir E. gezegd dat hij wakker lag van die kennis en het niet over zijn hart kon verkrijgen om het niet te vertellen.\n\nHümeyra\n\nBekir E. zit in de gevangenis een straf uit van twintig jaar en tbs voor de moord op de 16-jarige Rotterdamse scholiere Hümeyra. Hij belandde in de PI Vught op dezelfde afdeling als Jos B., die eerder door de rechtbank werd veroordeeld tot twaalf jaar gevangenisstraf voor vrijheidsberoving, seksueel misbruik en het doden van de 11-jarige Nicky Verstappen in 1998. \n\nRoethof noemt de verklaring van Bekir E. „een dikke duimen-verhaal.” De gedetineerde zou volgens de advocaat niet beschikken over daderkennis, maar over „mediakennis”, opgedaan in de bajes. „Hij heeft niets verteld wat niet eerder is gepubliceerd in tijdschriften en kranten.” De man zal als getuige aan de tand worden gevoeld tijdens de openbare zitting op 15 oktober. \n\nJos B. ontkent dat hij Bekir E. beschouwde als een vriend en hem in vertrouwen nam. Hij blijft bij zijn ontkenning dat hij iets met de dood van Nicky te maken heeft. Hij kondigde aan Bekir E. zelf vragen te zullen stellen op 15 oktober. \n\nHet was een opmerkelijke wending tijdens de inleidende zitting in het hoger beroep bij het hof in Den Bosch. Advocaat-generaal Gerard Sta zei dat de getuigenverklaring belastend is, maar dat het Openbaar Ministerie nog geen oordeel heeft over de betrouwbaarheid van Bekir E. Sta: „Iemand die altijd liegt, kan soms ook de waarheid spreken.” Dát Jos B. en Bekir E. met elkaar hebben gesproken noemt hij „onvermijdelijk. Het is een vrij kleine afdeling.” Inmiddels is Bekir E. overgeplaatst.\n\nHet Pieter Baan Centrum velde eerder in de zaak van Hümeyra een hard oordeel over de psyche van Bekir E. Hij is zwakbegaafd en heeft een ernstige persoonlijkheidsstoornis met narcistische trekken en een beperkt ontwikkeld geweten. \n\nBeladen \n\nDe zitting van vrijdag was om meerdere redenen beladen. Het was de eerste keer sinds het overlijden van Peter R. de Vries dat de familie Verstappen het moest stellen zonder hun steun en toeverlaat. Nu zat zoon Royce de Vries met advocate Wendy van Egmond naast de ouders en zus van Nicky. \n\nZowel het hof als het OM en Roethof stonden stil bij het overlijden van de misdaadjournalist. Daarom was het des te pijnlijker toen Roethof tijdens de zitting een verklaring voorlas van een medegedetineerde, volgens wie Peter R. de Vries aan Bekir E. zou hebben beloofd om hem na het uitzitten van zijn celstraf – en nog voor de tbs-behandeling – te helpen met een terugkeer naar Turkije. Er zou in de brief van Bekir E. geen verband zijn gelegd met zijn belastende verklaringen in de zaak van Nicky Verstappen. Advocaat Yehudi Moszkowicz van Bekir E. zegt dat er geen contact is geweest tussen E. en Peter R. de Vries. De brief werd verstuurd na diens overlijden, waardoor niet meer valt te checken of het verhaal klopt. \n\nGeen daderkennis \n\nmaar ’mediakennis’","intensity":0,"negativity":0,"cluster_id":62,"similar_texts":"text757"},{"id":"14","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=340701e87b39c04a51b7#/pages/10","title":"’Het waren lieve jongens’","text":"’Het waren lieve jongens’\n\nVolgens de lokale politie kwamen de drie met hun auto in botsing met een vrachtauto die strobalen vervoerde, die in brand vlogen.\n\nfoto \n\nBOMBEROS GIPUZKOA\n\nGemeenschap rouwt om Tilburgers na fataal ongeluk Spanje\n\ndoor Niels Kalkman\n\nAmsterdam In Tilburg is met ontzetting gereageerd op de dood van Bilal, Ilias en Adi. De drie stads- en geloofsgenoten kwamen donderdag om het leven bij een zwaar auto-ongeluk in Spanje. „We zijn er kapot van.” \n\nDe drie waren op vakantie in Spanje en verloren het leven bij een auto-ongeluk in Baskenland. Volgens de lokale politie zaten ze in een Opel Mokka die donderdagochtend in botsing kwam met een vrachtauto die strobalen vervoerde. Meerdere strobalen vlogen in brand, de brandweer moest uitrukken om te blussen en de gewonden uit het voertuig te trekken. Twee inzittenden overleden ter plekke. De ander werd nog wel naar het ziekenhuis vervoerd, maar dat mocht niet meer baten: enkele uren later overleed ook hij. Het ongeluk en de dood van de drie Nederlanders zijn bevestigd door het ministerie van Buitenlandse Zaken. \n\nMohammed Aknin van Moslim Empowerment Tilburg vertelt er ’slecht van geslapen te hebben’. „We zijn er kapot van”, vertelt de man van de religieuze organisatie. Donderdagavond kwam het bericht en al snel sijpelde het besef binnen dat het zeer waarschijnlijk zou gaan om Bilal en Ilias (19 en 20) en hun vriend Adi van 20. „Bilal en Ilias zijn Marokkaanse jongens, en neven van elkaar”, vertelt Mohammed. Adi had een andere achtergrond.\n\n„Het waren heel lieve, rustige en normale jongens die middenin het leven stonden”, vertelt Mohammed, hoorbaar aangeslagen. „Je kwam ze hier tegen bij de bakker, op het voetbalveldje en op school.” Hij pauzeert even. „En dat ze dan op vakantie gaan, want dat waren ze vermoedelijk, en niet meer terugkomen. Dat is ongelooflijk. Dat hakt er flink in. Het is in onze wijk toch een beetje ons-kent-ons.” \n\nHet is nog onduidelijk wat er nu met de drie jongens gaat gebeuren, en of er een herdenking komt. „Normaal heb je natuurlijk een dodengebed”, legt Mohammed uit. \n\nMarokko\n\n„Maar omdat ze nu nog in Spanje zijn, en Bilal en Ilias misschien naar Marokko worden gebracht, is dat nog onduidelijk.” Het is aan de nabestaanden om dat te beslissen, vertelt hij. „Maar als er behoefte aan is, zullen we misschien vrijdagavond een stream houden in het Nederlands, met een imam, om de jongens te herdenken. Het ligt eraan of daar behoefte aan is.” \n\nBij Moslim Empowerment Tilburg zijn in ieder geval ’honderden berichten en telefoontjes binnengekomen’. „We proberen de mensen zoveel mogelijk steun en troost te bieden.” De lokale autoriteiten laten weten dat de exacte toedracht van het ongeluk nog wordt onderzocht. \n\n’Het hakt er in onze wijk flink in’","intensity":0,"negativity":1,"cluster_id":31,"similar_texts":"text270"},{"id":"15","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=d8924004b40aa6cf2946#/pages/32","title":"’Keeper van de toekomst’","text":"’Keeper van de toekomst’\n\nJustin Bijlow plukt soeverein de bal uit te lucht. De debutant heeft volgens een aantal van zijn voorgangers de potentie om de vaste doelman van Oranje te worden. \n\nfoto ANP/HH\n\n❮❯\n\nVoorgangers roemen mentale kracht Bijlow\n\nAMSTERDAM Op veel posities zette bondscoach Louis van Gaal bij de aftrap van zijn derde periode bij Oranje de lijn door van zijn voorganger, maar onder de lat sloeg hij tegen Noorwegen mede op advies van zijn keeperstrainer Frans Hoek wel een andere weg in. De nieuwe doelman Justin Bijlow (23) kon na afloop terugkijken op een alleszins behoorlijk debuut in het Nederlands elftal. Is de Feyenoorder de Oranje-doelman van de toekomst?\n\nIn Oslo stond er voor het eerst sinds 2015 weer een Feyenoorder op doel bij Oranje. De laatste keeper van de Stadionclub, die het doel van het Nederlands elftal had verdedigd, was Kenneth Vermeer. Illustere voorgangers van Bijlow bij Oranje waren Adri van Male, Eddy Pieters Graafland, Eddy Treijtel, Ed de Goeij en Joop Hiele.\n\nHiele, zelf zevenvoudig Oranje-international, vindt dat Bijlow kan terugkijken op een goed debuut. „Justin heeft niet overdreven veel te doen gehad, maar wat hij moest doen, deed hij goed”, aldus Hiele, die in de jeugd van Feyenoord als keeperstrainer nog met Bijlow werkte. „Ik heb vier seizoenen met hem gewerkt op Varkenoord en ben heel trots op de ontwikkeling die hij heeft doorgemaakt. Bij een jongen van twaalf zijn er nog zoveel gevaren op de weg, maar je zag toen al wel een bepaalde potentie. Niet alleen in het keepen, maar ook in de manier waarop hij met dingen omging. Justin is redelijk stabiel en realistisch. Ik ken zijn ouders en broer ook goed. Hij komt uit een goed nest en dat zie je terug.” \n\nDe Goeij (31 interlands) roemt ook de mentale kracht van de nieuwe Oranje-doelman. „Bijlow laat zich niet gek maken en doet gewoon zijn ding. Dat zie je terug bij die één-tegen-één met Erling Haaland. Daar bleef hij heel rustig. Hij bleef goed kijken en maakte zich goed breed. Dat is tegenwoordig de stijl die je veel ziet, ingezet door Manuel Neuer. Vroeger zou een keeper in zo’n situatie sneller gaan liggen met het risico dat je een stiftje à la Bergkamp over je heen krijgt.”\n\nTreijtel (5 interlands) prijst de veelzijdigheid van Bijlow. „Ik vind hem erg allround. Hij beheerst alle facetten van het keepersvak. Ik vind hem alleen af en toe nog te onrustig met het uitkomen. Dan loop je het risico op zo’n situatie als tegen Elfsborg, waarvoor hij rood kreeg.”\n\nIs Bijlow nu de keeper van de toekomst voor Oranje? „Het lijkt me een beetje voorbarig om dat nu al te zeggen, maar Bijlow zou het wel kúnnen worden”, vindt De Goeij. „In principe heeft Bijlow alles om voor langere tijd de nummer één van Oranje te zijn. Het enige vraagteken is zijn fysieke gesteldheid. Hij heeft de afgelopen jaren toch met aardig wat blessures te maken gehad. Dat is voor een deel pech, maar heeft ook te maken met zijn stijl van keepen. Hij neemt af en toe veel risico, onder andere bij het uitkomen. In sommige situaties is hij een beetje te gretig.”\n\nHiele ziet een mooie toekomst voor Bijlow weggelegd. „Als Bijlow en Joël Drommel het goed blijven doen, dan zou ik niet weten, waarom er teruggevallen zou moeten worden op Jasper Cillessen. Met het oog op de toekomst lijkt het me sowieso verstandig om deze jonge keepers erbij te houden. Zoveel goede Nederlandse keepers zijn er niet en we mogen blij zijn dat zich nu toch weer twee talentvolle doelmannen aandienen, die de potentie hebben om zich door te ontwikkelen tot het internationale niveau.” \n\nHet minste voorbehoud maakt Treijtel, die ervan overtuigd is dat Bijlow een lange en succesrijke interlandcarrière tegemoet gaat. „Bijlow is absoluut de keeper van de toekomst voor Oranje. Ik denk dat Van Gaal hem gewoon laat staan. Cillessen heeft de afgelopen jaren amper gespeeld en eerlijk gezegd vind ik Bijlow ook gewoon beter dan Cillessen.”\n\n’Enige vraagteken is zijn fysieke gesteldheid’","intensity":0,"negativity":0,"cluster_id":8,"similar_texts":"text136"},{"id":"16","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=55705fda604c50ac6d56#/pages/52","title":"’Montenegrijnen zijn een trots volk’","text":"’Montenegrijnen zijn een trots volk’\n\nZeljko Petrovic, de bekendste Montenegrijn in Nederland, is momenteel werkzaam als assistent van Dick Advocaat bij de nationale ploeg van Irak. \n\nFoto ANP/HH\n\n❮❯\n\nConfrontatie tussen Oranje en zijn vaderland volgt Zeljko Petrovic vanuit Qatar: ’Dat is het lot als je in het voetbal werkt’ \n\nAMSTERDAM Na het puntenverlies tegen Turkije en Noorwegen móet Oranje winnen van Montenegro om op koers te blijven voor het WK in Qatar. Nooit eerder speelde het Nederlands elftal tegen Montenegro als onafhankelijk land. Wel won Oranje in 2006 op het WK met 1-0 van Servië en Montenegro. De bekendste Montenegrijn in Nederland is Zeljko Petrovic, vorig seizoen trainer van Willem II en nu assistent van Dick Advocaat bij de nationale ploeg van Irak.\n\nDe wieg van Petrovic stond in Niksic, de op één na grootste stad in Montenegro, maar al sinds jaar en dag is Vught zijn uitvalsbasis. Nu de nationale ploeg van zijn geboorteland een stukje verderop in Eindhoven komt voetballen, zit Petrovic vele vlieguren verder in Qatar.\n\n„Met Irak spelen we hier dinsdag de thuiswedstrijd in de WK-kwalificatie tegen Iran. Vanwege de veiligheidssituatie in Irak mogen we niet in eigen land spelen, wat heel jammer is, want in Basra kan er veilig worden gespeeld en dan zouden we de steun hebben van een vol stadion. Vorige week zijn we nog ontvangen in Baghdad voor een diner met het bondsbestuur. Wel bijzonder, wanneer kom je nou in Baghdad? Ik heb me niet onveilig gevoeld. Alles was goed bewaakt”, aldus Petrovic, die met Advocaat en de andere assistent Cor Pot de wereld over reist. De voorbereiding op de kwalificatieduels vond plaats in Spanje en Turkije en donderdag eindigde de eerste wedstrijd van de nieuwe WK-kwalificatiegroep in Seoel tegen Zuid-Korea in 0-0.\n\nVind je het niet jammer dat je er niet bij bent in het Philips Stadion nu Montenegro tegen je tweede vaderland Nederland speelt?\n\nPetrovic: „Ja dat is zeker jammer, maar dat is het lot als je in het voetbal werkt. Je bent altijd bezig en onderweg. Ik probeer de wedstrijd wel via internet te volgen. Bondscoach Miodrag Radulovic ken ik goed. Met hem heb ik samengespeeld bij Buducnost. Dat maakt het extra leuk.”\n\nJe woont al bijna dertig jaar in Nederland. Hoe is jouw band met Montenegro?\n\n„Montenegro heeft een speciaal plekje in mijn hart, maar dat heeft Nederland ook gekregen. Wie had ooit kunnen denken dat ik me een halve Nederlander zou gaan voelen? Montenegro is een prachtig land en de Montenegrijnen zijn een trots volk. Na het uiteenvallen van Joegoslavië zijn we een tijdje samen geweest met Servië, maar uiteindelijk is Montenegro onafhankelijk geworden, zoals het ook was voordat het werd opgenomen in de republiek Joegoslavië. Afgelopen zomer ben ik voor het eerst in vijf jaar terug geweest in Montenegro om familie te bezoeken en naar het graf van mijn moeder te gaan. Eigenlijk zou ik elk jaar wel terug willen gaan met mijn hele gezin. Het is zo’n prachtig land. Nergens zijn de stranden zo mooi als in Montenegro.”\n\nMontenegro heeft zich als onafhankelijk voetballand nog nooit geplaatst voor een groot toernooi. Gaat daar snel verandering in komen?\n\n„Dat verwacht ik niet. Montenegro is een klein land met maar 600.000 inwoners, dus het potentieel is niet groot. Daarnaast is het niveau van de competitie erg laag, dus jongens met een beetje talent moeten zo snel mogelijk het land uit, want in eigen land kunnen ze zich nauwelijks ontwikkelen. In de tijd van Joegoslavië kwamen er heel veel goede voetballers uit Montenegro. Predrag Mijatovic en Dejan Savicevic, een van de beste spelers ter wereld begin jaren negentig, waren Montenegrijnen. Die grote spelers heeft Montenegro nu niet meer.” \n\nWie zijn nu de blikvangers van het Montenegrijns elftal?\n\n„De twee bekendste spelers nu zijn Stevan Jovetic, die het in zich had om een Europese topspeler te worden, maar veel problemen met blessures heeft gehad en nu er ook niet bij is door fysieke problemen, en Stefan Savic, de verdediger van Atletico Madrid. Dat zijn de enige twee grote namen. Verder spelen de Montenegrijnse internationals vooral bij kleinere clubs.” \n\nMontenegro heeft donderdag een goed resultaat behaald tegen Turkije (2-2). Hoe schat je de kansen tegen Nederland in?\n\n„Het niveau van Montenegro kun je een beetje vergelijken met dat van Noord-Macedonië, waartegen Nederland heeft gespeeld op het EK. Ik verwacht dat Montenegro een defensief blok op gaat trekken en op de counter gevaarlijk probeert te worden. Gemakkelijk gaat het zeker niet worden voor Nederland, maar normaal gesproken mag het geen probleem zijn om te winnen.”\n\n’Huidige Montenegro heeft geen Mijatovic of Savicevic’","intensity":0,"negativity":1,"cluster_id":67,"similar_texts":"text766"},{"id":"17","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=f4abb0e13d1c34dd88e3#/pages/4-5","title":"’We doen gewoon ons werk’","text":"’We doen gewoon ons werk’\n\nZoek de verschillen: ABBA boven in 1974 en 1977. Grote foto: in speciale filmkleding voor Voyage. Van links naar rechts: Bjorn Ulvaeus, Agnetha Fältskog, Anni-Frid Lyngstad en Benny Andersson. De presentatie van het nieuwe album in Zweden was donderdagavond (foto onder). \n\nFoto’s\n\nAniara Ltd, ANP/HH, REUtERS\n\n❮❯\n\nABBA na 39 jaar stilte terug met nieuw album Voyage\n\ndoor Eline Verburg\n\nAmsterdam Na bijna 40 jaar komt de Zweedse band ABBA met een heel nieuw album. Het verschijnt 5 november en er staat zelfs een kerstlied op, zo werd bekendgemaakt in een feestelijke livestream vanuit Stockholm en Londen.\n\nBij de lang voorgekookte presentatie was dat nog niet te horen, wel twee andere nummers van ABBA Voyage. In een livestream op YouTube lichtten Benny Andersson en Björn Ulvaeus hun comeback toe. Die was al in 2018 aangekondigd, maar werd keer op keer uitgesteld. Dan weer was de muziek nog niet goed genoeg, dan weer gooide corona roet in het eten van de bijzondere comeback.\n\nUniek natuurlijk: in 1982 kondigde de hitmachine ABBA ’een pauze’ aan, na de laatste hit The day before you came. En waar iedereen dacht dat het over en sluiten was, is de comeback bijna veertig jaar na dato echt daar. Het viertal, allen zeventigers, heeft een nieuw studioalbum opgenomen. \n\n„Het begon met twee songs”, zei Benny Andersson (74) gisteravond in een live-uitzending vanuit Londen. „Dat ging zo goed, dat Björn en ik aan de meiden vroegen: wat jullie? We zijn altijd beste vrienden gebleven.” Gitarist Björn was tot 1978 getrouwd met zangers Agnetha Fältskog, pianist Benny tot begin jaren 80 met Frida. De scheidingen leidden tot parels als The winner takes it all, maar ook tot een breuk in de band.\n\nBijna 250.000 fans waren ingelogd om de nieuwe plannen van ABBA na lang wachten te horen. Het eerste nieuwe nummer I still have faith in you ging duidelijk over de band tussen ABBA en fans. ’We still have it in us’, we kunnen het nog, klinkt het op I still have faith in you, het eerste nummer sinds veertig jaar. De ontroering is daar, waar in de tekst ’liefde en leed’ worden bezongen.\n\nHologrammen\n\n„Het moest over onszelf gaan”, zei Björn Ulvaeus. „Wie heeft dit ooit meegemaakt? Wij zijn nog altijd beste vrienden. Welke band heeft ooit zoiets meegemaakt?” Helaas schitterden ’de meiden’, Agnetha en Anni-Frid, door afwezigheid bij de langverwachte show.\n\nHet tweede nieuwe nummer, getiteld Don’t shut me down, sluit de online presentatie na precies een uur af. Het is een perfecte mix van alle ABBA-geluiden van weleer. In de uitzending blijkt het aanvankelijke enthousiasme van een reünie en een comeback enigszins te temperen. De nieuwe ’wereldtournee’ wordt een leuke theatershow waarin niet de band zelf, maar hologrammen optreden. Met 160 camera’s zijn de originele bandleden gefilmd, hun lichamen voorzien van elektroden. \n\nHet nieuwe album gaat derhalve niet vergezeld van nieuwe live-optredens. De zeventigers zijn ’een NASA-achtige’ studio ingedoken en hebben met de modernste technieken hologrammen – driedimensionale beelden – van zichzelf laten maken. Hoe geavanceerd deze ’Abba-tars’ ook zijn, ze zullen de echte ABBA niet kunnen vervangen. Maar goed: de film The Irishmen met een technisch verjongde Robert DeNiro was ook een doorslaand succes!\n\nIn Londen erkenden Björn en Benny dat ze de fans misschien teleurstellen. „We hebben veertig jaar niks gedaan”, zei Benny nuchter over zijn band, die in 1974 internationaal doorbrak door het Eurovisie Songfestival te winnen met de latere hit Waterloo. „Maar we doen gewoon ons werk.”\n\n70’ers gaan niet opnieuw het podium op","intensity":0,"negativity":0,"cluster_id":38,"similar_texts":"text637"},{"id":"18","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/18/4","title":"11,5 Miljoen euro","text":"gaven Nederlandse adverteerders uit rond de Olympische Spelen in Tokio. Dat is volgens mediaregistratiebureau Adfact veel minder dan de 81,2 miljoen euro reclamegeld die aan het EK Voetbal werd uitgegeven.","intensity":0,"negativity":0,"cluster_id":28,"similar_texts":"text264"},{"id":"19","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=a99ec57e46119e9565a7#/pages/38-39","title":"5 vragen Voedselwaakhond NVWA weer onder vuur","text":"5 vragen Voedselwaakhond NVWA weer onder vuur\n\nDe NVWA liet miljoenen eieren vernietigen tijdens de fipronilcrisis.\n\nFoto ANP/HH\n\nDe Nederlandse Voedsel en Warenautoriteit (NVWA) ligt weer onder vuur. Nu vanwege gebrekkige handhaving bij een slachterij, blijkt uit documenten die RTL Nieuws heeft opgevraagd bij de NVWA. Dit is niet voor het eerst.\n\n1 Waar draait deze zaak om?\n\nVleeswarenfabrikant Offerman, die in 2017 opging in het Belgische vleesbedrijf Ter Beke, verlengde in 2016 en begin 2017 zonder onderbouwing de houdbaarheidsdatum op verschillende vleesproducten. De NVWA trad tot half 2017 op, maar halverwege 2017 stopte de inspectie. De praktijken bij Offerman gingen door. Tussen 2017 en 2019 zijn 35 mensen ziek geworden door het eten van met listeriabacterie besmet vlees afkomstig van Offerman. Zes mensen gingen eraan dood en twee vrouwen kregen een miskraam.\n\n2 Waarom stopte de NVWA het toezicht op het bedrijf?\n\nDe toezichthouder had er simpelweg de capaciteit niet voor, stelt de organisatie zelf. Daarnaast gaf de NVWA prioriteit aan de fipronilcrisis veroorzaakt door het Barneveldse bedrijf Chickfriend in 2017. Miljoenen eieren werden vernietigd, omdat ze besmet waren met fipronil. Het goedje zat illegaal in een bestrijdingsmiddel voor bloedluis. Overigens verwijten pluimveehouders ook hier nalatigheid bij de NVWA. Die zou veel te laat hebben opgetreden.\n\n3 Is het falen van het toezicht nog een incident te noemen?\n\nHet functioneren van de NVWA staat vaak ter discussie. Alleen al de afgelopen twee jaar zijn er meerdere vernietigende rapporten uitgekomen over de dienst. In slachterijen laten NVWA-dierenartsen onoorbare praktijken gewoon passeren en is er sprake van intimidatie. Ook de toezicht op de varkensexport faalde. Zieke en kreupele dieren werden gewoon vervoerd. Vorig jaar concludeerde adviesorganisatie Deloitte dat de NVWA het werk niet aan kan en in twee derde van haar taken faalt met gevaar voor de voedselveiligheid en dierenwelzijn. Daarnaast kampt de organisatie met interne strubbelingen.\n\n4 Hoe heeft het zover kunnen komen?\n\nEr is begin deze eeuw fors bezuinigd op de NVWA onder voormalig CDA-bewindslieden Veerman en Bleker. Daarnaast is de toezichthouder in 2003 overgeheveld van het ministerie van Volksgezondheid naar Economische Zaken, waardoor controleurs vaak te maken kregen met tegenstrijdige belangen tussen voedselveiligheid en economie.\n\n5 En nu?\n\nDemissionair landbouwminister Schouten zinspeelde eerder al op verbeteringen, maar dat is wel aan een volgend kabinet.\n\nGert van Harskamp","intensity":0,"negativity":0,"cluster_id":27,"similar_texts":"text327"},{"id":"20","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/3/1","title":"ABBA is terug met nieuw album én futuristische show","text":"Er bestaat in de muziekindustrie een gezegde: zorg dat er nooit meer dan veertig jaar zit tussen twee albums. De zin kwam gisteravond in Londen uit de mond van Björn Ulvaeus (76), die samen met Benny Andersson (74) het tweede leven van ABBA officieel aankondigde. De Zweedse hitformatie ging in 1982 uiteen en meldde gisteren na jaren van speculaties dat waar alle fans zo vurig op hoopten: ABBA is terug.  \n  \nDe band pakte het niet heel bescheiden aan gisteren met een mondiaal uitgezonden livestream met liveverbindingen met Stockholm en Londen, waar het écht gebeurde. Daar zaten naast elkaar op een podium de beide B's van de band. De twee A's, Agnetha Fältskog (71) en Anni-Frid Lyngstad (75), ontbraken. ,,Zij hadden hier ook moeten zijn'', merkte Benny op. Met een knipoog: ,,Maar zij zijn niet zo dol op publiciteit als Björn.''  \n  \nAchter hen zagen de kijkers een concerthal in aanbouw, de ABBA Arena. Deze zaal verrijst in het oosten van de Britse hoofdstad speciaal voor Voyage, de concertreeks die op 27 mei begint. Drieduizend mensen per avond kunnen anderhalf uur kijken en luisteren naar 22 liedjes - twee nieuwe - en zien de bandleden levensecht, maar wel zoals ze er veertig jaar terug uitzagen. Dat dat technisch mogelijk is, is vooral te danken aan een team van 850 werknemers van het bedrijf dat is opgericht door Starwars-regisseur George Lucas.  \n  \n,,We zijn wekenlang dag in, dag uit met zijn vieren in een studio geweest'', legt Andersson uit. ,,Het begon bijna op normaal werk te lijken. We hadden speciale pakken aan en helmen op, die vol zaten met sensoren. Die zaten ook op onze gezichten. Het ergste was dat Björn en ik onze baard eraf moesten scheren. De mijne had ik al vijftig jaar.'' De vier bandleden zongen in die speciale omgeving vol camera's en sensoren alle nummers die straks in de show te horen zijn. Dankzij de techniek zijn de mimiek en bewegingen van de driedimensionale 'ABBA-tars' straks helemaal authentiek. ,,We kunnen volgend jaar in de zaal naar onszelf gaan kijken'', aldus Ulvaeus. ,,Dat zijn geen kopieën van ons, we zijn het echt zelf'', stelt Benny Andersson.  \n  \nIn Londen zullen slechts twee van de nieuwe nummers te horen zijn; I still have faith in you en Don't shut me down. Deze typische ABBA-liedjes werden gisteren al geopenbaard. ,,De andere nieuwe liedjes waren nog niet klaar toen wij in die studio bezig waren'', zegt Andersson. ,,Het idee voor een compleet album kwam ook pas later. Toen wij met zijn vieren die nieuwe liedjes hadden opgenomen, keken we zo tevreden terug dat we zeiden: waarom niet een heel album?''  \n  \nOm voor het eerst sinds het album The Visitors uit 1981 samen in de studio te staan was eng, geeft Andersson toe. ,,Vijf minuten voordat Agnetha en Anni-Frid binnenkwamen, dacht ik: had ik eigenlijk niet eerst moeten vragen of ze nog wel kunnen zingen? Maar geloof me, dat kunnen ze.'' Het album, dat volgens Andersson ook een kerstliedje bevat (Little things), is zonder hulp van externe producers gemaakt. Het klinkt helemaal als ABBA. Andersson: ,,We gaan echt niet concurreren met iemand als Drake. Ik heb helemaal geen idee hoe ze tegenwoordig liedjes maken. Wij doen wat wij goed kunnen.''  \n  \nResteert de vraag waarom de reünie van onbekende duur op dit moment komt. Is de tijd rijp? ,,Andere mensen begonnen tegen ons over een tournee met hologrammen. Dat is het niet geworden, die techniek is nu al weer ouderwets. We zijn dus wel verder gegaan met het idee en kregen geweldige technologische bijstand. Op een gegeven moment is het dan gewoon zover.'' Andersson, met een vette grijns: ,,En we wilden het doen voordat we dood zijn.''\n\nNa 40 jaar:","intensity":0,"negativity":1,"cluster_id":38,"similar_texts":"text299"},{"id":"21","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/18/3","title":"ABN Amro helpt piloten met schuld","text":"ABN Amro gaat klanten helpen die eerder geld hadden geleend om een pilotenopleiding te betalen maar die nu structureel betalingsproblemen hebben omdat ze geen baan kunnen vinden. Het gaat volgens de bank waarschijnlijk om ongeveer tweehonderd mensen. De bank bekijkt de specifieke omstandigheden van de klanten die een pilotenlening hebben en of er aanleiding is om de lening te veranderen. Als dat kan, kan de klant binnen maximaal vijf jaar van de lening af zijn, schrijft de bank op de website. Mensen die een pilotenlening hebben, krijgen de komende week een brief.  \n  \nVoor klanten die geen actuele en structurele betalingsproblemen hebben en voor aspirant-piloten die tijdelijke problemen hebben, bijvoorbeeld als gevolg van de coronacrisis, geldt de regeling niet. De bank probeert deze mensen op een andere manier te helpen.  \n  \nABN Amro heeft de afgelopen jaren al met een aantal piloten individuele betaaloplossingen getroffen.  \n  \nDe betalingsregeling staat los van een eerder aangespannen rechtszaak door zo'n zeventig piloten, zegt de bank in een toelichting.","intensity":0,"negativity":1,"cluster_id":39,"similar_texts":"text307"},{"id":"22","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/36/3","title":"Advocaat begint met 0-0","text":"Dick Advocaat is als bondscoach van Irak begonnen met een gelijkspel. De WK-kwalificatiewedstrijd tegen Zuid-Korea eindigde in Seoul in 0-0.  \n  \nVoor Irak was het de eerste groepswedstrijd in de laatste ronde van de WK-kwalificatie van de Aziatische voetbalconfederatie (AFC). De ploeg van Advocaat neemt het in poule A ook op tegen Iran, Libanon, Syrië en de Verenigde Arabische Emiraten, de ploeg van bondscoach Bert van Marwijk. De nummers 1 en 2 plaatsen zich direct voor het WK van 2022 in Qatar.  \n  \nIrak speelt dinsdag een 'thuiswedstrijd' tegen Iran. Dat duel wordt in Qatar afgewerkt.","intensity":0,"negativity":0,"cluster_id":42,"similar_texts":"text824"},{"id":"23","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=305bf5cb16291e7162da#/pages/12-13","title":"Amsterdam denkt aan straat voor Peter R. de Vries","text":"Amsterdam denkt aan straat voor Peter R. de Vries\n\nAmsterdam wil voor Peter R. de Vries een uitzondering maken. \n\nFoto ANP/HH  \n\n\nVan onze verslaggever\n\nAmsterdam De gemeente Amsterdam onderzoekt welke mogelijkheden er zijn om Peter R. de Vries te eren. Dat stelde burgemeester Femke Halsema donderdag tijdens de raadscommissie Algemene Zaken.\n\nDenk en de Partij voor de Ouderen willen dat er een straat wordt vernoemd naar de onverschrokken misdaadverslaggever die 6 juli in het centrum werd neergeschoten en ruim een week later overleed aan zijn verwondingen. \n\nNormaal moet iemand minimaal vijf jaar zijn overleden voor een straatvernoeming. Maar Amsterdam zal soepel met deze regels omgaan, benadrukte Halsema. Ook Aalsmeer heeft plannen om de misdaadverslaggever te eren. \n\nDe Partij van de Ouderen stelt voor om de Lange Leidsedwarsstraat, waar de journalist werd neergeschoten, om te dopen tot de Peter R. de Vriesstraat. \n\n„Een groot deel van zijn leven heeft zich in Amsterdam afgespeeld en zijn leven is hier ook op een verschrikkelijke en beestachtige manier beëindigd”, zegt fractievoorzitter Wil van Soest. \n\nMoord en verderf\n\n„Crimineel tuig van de richel denkt het vrije woord met bedreigingen, moord en verderf de mond te kunnen snoeren, maar je krijgt het nooit uit Amsterdam weg. De Peter R. de Vriesstraat moet een blijvende herinnering zijn aan die strijd waar volksheld De Vries in voorop ging en wat hij met zijn leven heeft moeten bekopen.” \n\nDe Partij van de Ouderen benadrukt wel dat de twee kinderen van de vermoorde misdaadverslaggever – zoon Royce en dochter Kelly – groen licht moeten geven. „De uiteindelijke keuze is wat ons betreft aan hen”, aldus Van Soest.","intensity":0,"negativity":0,"cluster_id":14,"similar_texts":"text165"},{"id":"24","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/15/3","title":"Apple versoepelt de regels voor de App Store","text":"Apple gaat de regels van zijn App Store versoepelen voor de meeste ontwikkelaars. Het techbedrijf gaat toestaan dat bedrijven als Netflix gebruikers via een link in de app een betaalde account kunnen laten aanmaken. Zo kunnen ontwikkelaars de hoge commissie omzeilen die Apple rekent. De versoepeling geldt vanaf 2022, is onderdeel van een overeenkomst met de Japanse toezichthouder en wordt wereldwijd toegepast. De Japanse autoriteiten sluiten hiermee een onderzoek af dat vijf jaar heeft geduurd. De nieuwe regels gelden niet voor ontwikkelaars van spellen voor de iPhone. Apple blijft bedrijven verbieden andere vormen van betalingen in hun apps op te nemen.","intensity":0,"negativity":0,"cluster_id":45,"similar_texts":"text484"},{"id":"25","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/10/3","title":"Balkons storten in, gebouw ontruimd","text":"### Flat\n\nDe bewoners van het appartementencomplex in Oudenbosch waar gisteren twee balkons zijn ingestort, mochten gisteravond niet naar huis. Bij een eerste inspectie van het gebouw trof de gemeente scheuren in de muren aan en vroeg de eigenaar van het pand om een bouwkundig onderzoek. Dat is nog niet afgerond. Het complex bestaat uit 32 appartementen, de meeste bewoners hebben zelf een overnachtingsplaats geregeld. Voor vier mensen heeft de gemeente een overnachting geregeld. Niemand raakte gisteren gewond.","intensity":0,"negativity":1,"cluster_id":57,"similar_texts":"text46"},{"id":"26","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=aebad737061c68f2d0d3#/pages/22-23","title":"Bank scheldt schuld werkloze piloot kwijt","text":"Bank scheldt schuld werkloze piloot kwijt\n\nZo’n 200 piloten die nooit aan het werk kwamen zitten diep in de schulden bij ABN Amro.\n\nfoto\n\nBureau DIJKSTRA \n\nABN Amro wil met regeling ’perspectief’ bieden \n\ndoor Yteke de Jong\n\nAmsterdam ABN Amro biedt een groep werkloze piloten een betalingsregeling aan om van hun schuldenberg af te komen. De bank is daarnaast helemaal gestopt met de financiering van pilotenopleidingen.\n\nDe vliegers in spe konden als jongeren bij de bank volop lenen. Naast de kosten van hun studie van ruim een ton, konden ze ook een voorschot krijgen op hun levensonderhoud. Door tegenvallers als de kredietcrisis van 2008 kwamen ze niet allemaal aan het werk. Vervolgens zat een aantal diep in de schulden, die elk jaar hoger werden door de rente. \n\nDe afgelopen tijd kwamen diverse uitzichtloze situaties van klanten met een pilotenlening aan de orde op een aantal kredietgremia, zo vertelt Mirjan Klein Hofmeyer van ABN Amro in een toelichting. „Toen is besloten dat we voor de hele groep een regeling wilden aanbieden. Het gaat om een traject waarbij de klant gedurende vijf jaar naar draagkracht en vermogen aflost. Als er daarna nog restschuld is, dan wordt deze kwijtgescholden”, aldus Klein Hofmeyer.\n\nZo’n 200 ABN-klanten zullen worden aangeschreven. Het totale leningbedrag is zo’n €20 miljoen. De regeling gaat meteen in en geldt met terugwerkende kracht. „Als een klant al langer dan vijf jaar in de schuldproblemen zit, dan wordt deze nu weggestreept, mits hij of zij natuurlijk aan de voorwaarden voldoet. Die draaien erom of er een kans is om in de komende acht jaar toch ergens als piloot aan de slag te kunnen gaan.” In de Verenigde Staten worden al weer piloten geworven. \n\nHet gaat om een vorm van schuldsanering, waarbij de Nibud-normen voor aflossing worden gehanteerd. „Wij willen de klanten weer perspectief bieden, omdat deze groep in een uitzichtloze situatie zit. Dit gaat niet om de klanten die nu tijdelijk zonder werk zitten vanwege corona en nog een geldig vliegbrevet hebben”, zegt Klein Hofmeyer. „In gesprekken met de klanten zullen we kijken wat hun verdienvermogen is.” \n\nDe leningen werden verstrekt met de gedachte dat piloten in de loop der jaren op jaarinkomens zouden komen te zitten tot ruim een ton. Sommigen werken nu in banen waarbij ze veel minder verdienen. \n\nKLM\n\nABN Amro is gestopt met deze vorm van leningen aan piloten in spe. Er zijn in het afgelopen jaar nog gesprekken met KLM gevoerd, maar dat heeft niet tot een andere regeling voor nieuwe piloten geleid.\n\nBinnenkort dient er een rechtszaak tussen 70 werkloze piloten en ABN Amro over de omvang van de leningen. Zij vinden dat de bank haar zorgplicht naar hen niet goed heeft vervuld. Sommigen worden al jaren door incassobureau’s achtervolgd. „Een deel van de piloten van deze groep is door de regeling uit de brand”, aldus Klein Hofmeyer.\n\n’Deze groep zit in uitzichtloze situatie’","intensity":0,"negativity":2,"cluster_id":39,"similar_texts":"text555"},{"id":"27","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=38488e895d5b8f58cf07#/pages/14-15","title":"Biden: Abortus ’chaos’","text":"Biden: Abortus ’chaos’\n\nWASHINGTON Doordat het Hooggerechtshof de zeer strenge abortuswet in Texas niet heeft afgewezen, ontstaat „ongrondwettelijke chaos”, zegt Joe Biden. De regering krijgt daarom opdracht uit te zoeken wat gedaan kan worden om zeker te stellen dat Texaanse vrouwen toegang krijgen tot een veilige en legale abortus. Ook laat hij kijken naar manieren waarop vrouwen en abortusklinieken de ’bizarre en extreme\" wet kunnen omzeilen. Vrouwen in Texas mogen sinds woensdag hun zwangerschap na zes weken niet meer laten beëindigen en iedereen kan een vrouw of abortuskliniek aanklagen als die de wet overtreedt.","intensity":0,"negativity":1,"cluster_id":69,"similar_texts":"text496"},{"id":"28","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=f4e5f05d0ff5ace42d64#/pages/32","title":"Bijlow supertrots na Oranje-debuut","text":"Bijlow supertrots na Oranje-debuut\n\nJustin Bijlow oog-in-oog met vedette Erling Haaland.\n\nAMSTERDAM Nuchter keek Justin Bijlow na het 1-1 gelijkspel tegen Noorwegen terug op zijn debuut voor het Nederlands elftal. ,,Het was helemaal mooi geweest als we gewonnen hadden, maar ik ben heel blij en trots dat ik mijn debuut heb mogen maken”, vertelde Bijlow, die aangaf niet bovenmatig last te hebben gehad van zenuwen. ,,Het is bijzonder om je land te mogen vertegenwoordigen en daar ben ik supertrots op, maar eenmaal op het veld had ik geen last van de spanning.”\n\nHet meest in het oog springende moment van het duel in Oslo was de één-tegen-één-situatie met Erling Haaland vroeg in de wedstrijd, waarbij Bijlow als winnaar uit de strijd kwam. ,,Elke situatie is anders en moet je dus anders benaderen. Op dat moment dacht ik te moeten blijven staan en gelukkig schoot hij tegen me aan.”","intensity":0,"negativity":0,"cluster_id":8,"similar_texts":"text135"},{"id":"29","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/03/meer-vraag-champagnetekort-dreigt-door-corona-a4056938#20210903-79786-304","title":"Champagnetekort dreigt door corona","text":"Verschillende grote champagnehuizen waarschuwen dat het in de loop van dit jaar steeds moeilijker zal worden een fles champagne te kunnen kopen. De schaarste aan de bruisende wijnsoort is deels het gevolg van de coronapandemie, waardoor de productielocaties twee maanden dichtzaten. Verder is er een tekort aan champagneflessen en is er meer vraag naar de luxe drank. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":6,"similar_texts":"text129"},{"id":"30","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/4/3","title":"Claims over Panjshirvallei","text":"Het laatste bolwerk in Afghanistan, de onneembaar geachte Panjshirvallei, zou in handen zijn van de taliban, beweerden drie bronnen tegen Reuters gisteravond. De Nationale Verzetskrachten (NRF) weerspreekt dat. Een woordvoerder claimde bij de BBC juist dat de rebellen de taliban hebben teruggedrongen. Hij hekelt de 'propagandamachine' van de taliban.","intensity":0,"negativity":0,"cluster_id":56,"similar_texts":"text415"},{"id":"31","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/23/6","title":"Cort Nielsen en Van Vleuten zegevieren in Spanje","text":"Magnus Cort Nielsen heeft de negentiende etappe van de Ronde van Spanje gewonnen. De Deense wielrenner van Education First won de sprint van een kopgroep van zeven. De leidende positie van de Sloveen Primoz Roglic kwam niet in gevaar. De Nederlandse Annemiek van Vleuten won gisteren de klimtijdrit van 7,3 kilometer in de Challenge by La Vuelta, die wordt verreden tijdens de slotdagen van de Ronde van Spanje voor mannen.","intensity":0,"negativity":0,"cluster_id":65,"similar_texts":"text748"},{"id":"32","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=baea3d48ad4f11cf7554#/pages/14","title":"Daling van uitstoot","text":"Daling van uitstoot\n\nDe uitstoot daalde onder meer door sluiting van de Hemwegcentrale in Amsterdam eind 2019.\n\nFoto\n\nANP/HH\n\nRIVM: 25,4 procent lager dan in 1990\n\nBILTHOVEN De uitstoot van broeikasgassen was vorig jaar 25,4 procent lager dan in 1990, stelt het Rijksinstituut voor Volksgezondheid en Milieu (RIVM) op basis van voorlopige cijfers. Als het percentage klopt, heeft Nederland alsnog de Urgenda-doelstelling gehaald. Die milieuorganisatie dwong bij de rechter af dat Nederland in 2020 een kwart minder broeikasgassen moest uitstoten dan in 1990. De daling van de uitstoot in 2020 komt vooral door een aantal toevalligheden.\n\nEerder dit jaar werd al een eerste schatting gemaakt door het Centraal Bureau voor de Statistiek (CBS) en het RIVM over de uitstoot in 2020. Volgens die berekeningen bleef de vermindering van de uitstoot in 2020 hangen op 24,5 procent ten opzichte van 1990. De definitieve cijfers over 2020 worden pas volgend jaar gepresenteerd. De daling van de uitstoot van broeikasgassen ten opzichte van 1990 zal volgens het RIVM „waarschijnlijk” uitkomen tussen de 24 en 27 procent.\n\nTen opzichte van 2019 daalde de uitstoot van broeikasgassen vorig jaar met 9 procent. Dat is een scherpere afname dan de jaren daarvoor en dat komt volgens het RIVM met name doordat er minder op steenkool gestookte elektriciteit werd geproduceerd.\n\nVolgens Margreet van Zanten, hoofd emissieregistratie bij het RIVM, is een belangrijke oorzaak de sluiting van de Hemwegcentrale in Amsterdam eind 2019. „Dus die stootte in 2020 niets meer uit. Ook kampte de centrale op de Maasvlakte in Rotterdam vorig jaar met meerdere storingen, waardoor hij een groot deel van 2020 heeft platgelegen.” Daarnaast waren de kolenprijzen vorig jaar relatief hoog, wat elektriciteit winnen uit kolen onaantrekkelijk maakte. „Dit zijn dus, behalve het sluiten van de Hemwegcentrale, geen directe gevolgen van politieke besluiten”, aldus Van Zanten.\n\nEen andere oorzaak van de daling van de uitstoot was de afgenomen verkeersdrukte door de coronacrisis. Bovendien mag er sinds maart 2020 nog maar 100 kilometer per uur worden gereden. Het precieze onderscheid in het effect van deze twee factoren is volgens het RIVM niet goed te maken.\n\nOok de emissies van andere luchtverontreinigende stoffen, zoals fijnstof, stikstofdioxide en zwaveldioxide daalden in 2020, net als in voorgaande jaren. Stikstofdioxide komt voornamelijk vrij door verbrandingsmotoren (in auto’s) en in de industrie.\n\nAmmoniak\n\nAlleen de uitstoot van ammoniak daalt, bezien over een aantal jaren, niet. De landbouwsector is verreweg de grootste uitstoter van deze chemische verbinding. Ammoniak komt vrij bij de verdamping van mest. In ammoniak zit stikstof. Te veel neerslag van stikstof is slecht voor het milieu.\n\nVerkeersdrukte \n\nis afgenomen","intensity":0,"negativity":0,"cluster_id":19,"similar_texts":"text194"},{"id":"33","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/de-rampspoed-bracht-ook-welkome-onthechting-a4056886#20210903-79786-208","title":"De rampspoed bracht ook welkome onthechting","text":"Henk Pröpper Verhuisd naar Parijs en dan in een lockdown terechtkomen mét hartklachten. Gelukkig kon de uitgever en essayist bij zijn favoriete schrijvers en denkers terecht. Hoe vervelend wás die tijd?,Wie net als Kierkegaard vindt dat het leven vooruit moet worden geleefd en achteraf begrepen, die zit al anderhalf jaar met de gebakken peren. Waar kan dat voorwaartse leven sinds maart vorig jaar nog naartoe?\n\nOok essayist en voormalig uitgever Henk Pröpper (1958) ontkwam niet aan de noodgedwongen afzondering, de stilte en de bezinning. Bovendien kreeg hij hartproblemen, waardoor hij zijn nieuwe woonplaats Parijs schuifelend tot zich moest nemen. Inwoners van Frankrijk mochten zich tijdens een lockdown anderhalve kilometer en later maar een kilometer buiten hun woning begeven, waardoor de gulzige geest van Pröpper het met de vaak over het hoofd geziene wereld van plaquettes, gedenkstenen en gebouwen moest doen. Het bracht hem in een mentale, contemplatieve staat. Terug naar zijn jongere ik, waarin vooral de Franse literatuur hem vormde en hij nog niet werd gedomineerd door een volle agenda.\n\nSoms komt Pröpper wat dweperig en egocentrisch over, met ietwat naïeve gedachten over hoe fijn men het toen en toen met elkaar moet hebben gehad en een overmatig gebruik van ‘ik’. Schrijvend over Simenons Maigret staat er: ‘En nu sta ik zo ongeveer onder zijn raam, en ik denk: van de politie heb ik niets te vrezen.’ In een iets andere formulering zou het net wat meer over Maigret gaan. Maar dit zijn kleine ergernissen. Want Pröpper beschikt over een bezonken kennis van zijn lievelingsschrijvers en -denkers en weet je in een paar pagina’s voor ze te enthousiasmeren. De plichtmatigheid die je in veel andere non-fictie aantreft is hier vrijwel afwezig; Pröpper schreef dit – dat voel je aan alles – omdat het zich aan hem en zijn pacemaker opdrong. Hij put hierbij uit een liefde waarvan hij de intensiteit misschien wel lang was vergeten.\n\nVerslaafd\n\nSoms slaat de aangehaalde literatuur op hemzelf, soms op de situatie tijdens de pandemie. Zo wordt Balzac besproken als het gaat om de komst van de ambitieuze provinciaal naar de stad en een boek over het beleg van Leningrad om te tonen hoe mensen zich staande houden in zware tijden. Verfrissend is dat Pröpper ‘de’ literatuur zonder reserves ziet als een bron van inzicht en kennis. Je hebt beroepslezers die alleen maar lezen omdat ze er verslaafd aan zijn, maar daar doet Pröpper niet aan mee.\n\nIk moest bij Hartslag 27 af en toe aan het begrip Ostalgie denken, aan het verlangen van voormalige Oost-Duitsers naar een tijd die we toch vooral als vervelend kenmerkten. Straks, alles weer ‘kan’ en Parijs weer vergeven is van de mensen, zal Pröpper ongetwijfeld nog eens terugverlangen naar de rampspoed die ook een welkome onthechting bracht. Want zo laat zijn boek zich interpreteren, als een omarming van het onvolledige, van het halve glas, van de beperking. Ook de opgenomen verhalen over zijn ouders passen hier wonderwel bij. Vader die in Korea diende en daarna niet zo nodig meer hoefde te reizen, moeder die idolaat was van de Franse cultuur, maar nooit in het land zelf belandde. Het gezin raakte ooit tot aan de Ourthe, in de Ardennen. Aan de andere kant van de rivier, zei Henks moeder smachtend, daar lag Parijs. Betoverd zwom haar zoon in het halfduister naar de overkant, liep de struiken in en tuurde in de verte. Zag hij de Eiffeltoren? Toen voelde hij wat langs zijn benen kriebelen. Maden. Hij bleek in het karkas van een overleden koe te staan. Betovering verbroken.\n\nHenk Pröpper: Hartslag 27. De Bezige Bij, 144 blz. € 20,99\n\n●●●●●\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":1,"cluster_id":64,"similar_texts":"text857"},{"id":"34","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/66/2","title":"De week in boeken","text":"Woensdag 1 september was het honderd jaar geleden dat Willem Frederik Hermans werd geboren en dus is het feest. Het vieren van zulke jubilea heeft altijd iets geforceerds. Als een uitgeverij er geen 'ding' van maakt, zou zo'n dag voorbijgaan als elke andere. Deze week passeerde óók de 39ste geboortedag van schrijver Maurice Seleky (wie kent hem niet?), maandag de 60ste geboortedag van Jessica Durlacher (nota bene een rond getal!) en volgende week is het 265 jaar geleden dat Willem Bilderdijk (van Galante dichtluimen en Nieuwe mengelingen, u weet wel) geboren werd - je hoort er niemand over.  \n  \nFlauw, een schrijver als Hermans ís ook wel een feestje waard. En honderd jaar is, hallo, een eeuw! En dus pakt uitgeverij De Bezige Bij niet uit met één feestelijke dag, niet één feestelijke week maar hup, meteen met een heel, heus Hermans-jáár. Dat het menens is, blijkt ook wel uit het feit dat er dinsdag in De Nieuwe Kerk in Amsterdam een gedenksteen is gelegd ter ere van de schrijver en zijn oeuvre. Onthuld door Femke Halsema, Guy Verhofstadt en de familie van Hermans.  \n  \nIn een zelfinterview verklaarde Hermans ooit, bescheiden als hij was, dat er voor hem nooit een standbeeld opgericht hoefde te worden. Maar een eenvoudig grafmonument? Oké. 'Het zou moeten bestaan uit een gepolijste rechthoekige plaat van donker stollingsgesteente, niets er op, behalve links bovenaan een bronzen beeldje op natuurlijke grootte van een opgerolde slapende kat, met als onderschrift: 'Zlaap zacht baaz, dat doe ik ook.' Zoals je weet kunnen katten de S niet zeggen, wel de Z.' Hermans heeft zijn zin gekregen: geen standbeeld, wel een steen, mét kat en onderschrift.  \n  \nEn wat mogen we zoal verwachten, van dit Hermans-jaar? Nou, elke dag zal er een citaat van Hermans worden gepubliceerd op Neerlandistiek.nl. De Statenhofpers maakte een boek met foto's die Ed van der Elsken van Hermans maakte (en Onno Blom schreef deze week een prachtig stuk in de Volkskrant over Hermans en zijn passie voor fotografie). In het Eye Filmmuseum draaien Als twee druppels water (verfilming van De donkere kamer van Damokles) en Beyond Sleep (Nooit meer slapen). Er is een podcastserie gemaakt waarin gezocht wordt naar 'de ware aard' van WFH en er wordt een speciale Hermans-lesmodule ontworpen voor het middelbaar onderwijs. Volgend jaar, op 1 september 2022, wordt het jaar afgesloten met een feest in De Nieuwe Kerk en verschijnt het laatste, 24ste deel van Hermans' Volledige werken.  \n  \nVanaf dan is het aftellen naar 27 april 2025; dan is Hermans dertig jaar dood en kunnen we dat groots herdenken!","intensity":0,"negativity":1,"cluster_id":2,"similar_texts":"text11"},{"id":"35","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/24/4","title":"Deelname Nederlandse baanrenners aan WK in gevaar door eis Internationale Wielrenunie","text":"Wielrennen\n\nDe kans is aanwezig dat de Nederlandse baanselectie eind oktober niet mag deelnemen aan de WK in Roubaix. Daarmee zouden toppers als Harrie Lavreysen en Kirsten Wild hun wereldtitels niet kunnen verdedigen. De internationale wielrenunie UCI eist dat een land tenminste eenmaal heeft deelgenomen aan een wedstrijd uit de Nations Cup. Dat deden de Nederlandse renners niet en ook de laatste kans, volgende week in het Colombiaanse Cali, wordt niet benut. 'Wij vinden het gezien de gezondheidssituatie in Colombia niet verantwoord om naar Cali af te reizen', zegt Thorwald Veneberg, directeur van wielerbond KNWU. Veneberg heeft begrip voor de regels, waarmee de UCI het baanrennen wil beschermen, maar hij stelt dat er vanwege de pandemie al anderhalf jaar sprake is van een uitzonderlijke situatie. De KNWU-directeur wacht nog op een officiële reactie van de UCI. 'Voorlopig zijn ook de teams van Australië, Groot-Brittannië en Nieuw-Zeeland om dezelfde reden niet welkom op de WK', aldus Veneberg.","intensity":0,"negativity":1,"cluster_id":26,"similar_texts":"text224"},{"id":"36","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/delinquent-wordt-misschien-te-snel-thuis-behandeld-a4056942#20210903-79786-108","title":"Delinquenten in de lichtste zorg plegen relatief vaak ernstig delict","text":"Klaus Drieschner Verreweg de meeste delinquenten met een stoornis worden nu behandeld buiten een tbs-kliniek. Maar zij gaan wel vaker opnieuw de fout in.  ,Als therapeut in een forensische kliniek keek Klaus Drieschner soms met meelij naar patiënten. ‘Ach, deze omgeving is veel te heftig voor jou’, dacht hij, wetende dat een deel van zijn patiënten meer baat had bij een open setting. Maar dat was in de jaren negentig, toen zowat iedereen met een psychische stoornis na een veroordeling belandde in de tbs.Tijden veranderen. Vanuit de geestelijke gezondheidszorg, de verslavingszorg ontstonden nieuwe behandelvormen, soms vanuit huis, soms in een kliniek. Van alle delinquenten met een stoornis wordt nu nog slechts 4 procent behandeld in een tbs-kliniek. Onder het mom ‘de patiënt op de juiste plek’ tuigde de forensische zorg een gebalanceerd systeem op waarin delinquenten niet te veel, maar ook niet te weinig zorg ontvangen. Zodat, is althans het doel, voldoende ruimte is voor resocialisatie – dat miste in het oude systeem – én voor toezicht. Ook de loopbaan van Drieschner nam een draai. Als onderzoeker voor het Wetenschappelijk Onderzoek- en Documentatiecentrum, onderdeel van het ministerie van J&V, is hij betrokken bij de eerste grootschalige data-analyse naar recidive in de forensische zorg. Het onderzoeksprogramma kreeg extra prioriteit met de zaak-Michael P., die in 2017 tijdens zijn verblijf in een kliniek de 25-jarige Anne Faber om het leven bracht. Kernvraag: hoe vaak komt het voor dat iemand tijdens zijn behandeling opnieuw de fout in gaat?In het onderzoek, vrijdag gepubliceerd, analyseerde Drieschner alle strafzaken tussen 2013 en 2017 waarbij de dader tijdens het delict in een forensisch zorgtraject zat. De in totaal 44.578 delinquenten in de database waren tijdens hun traject betrokken bij 30.344 strafzaken die eindigden in een veroordeling. Drieschner berekende dat in 37 procent van alle forensische zorgtrajecten werd gerecidiveerd. Het leeuwendeel, ruim 70 procent, betrof lichte vergrijpen: diefstal, vernieling, delicten tegen de openbare orde. Een klein deel, zo’n 5 procent, waren zeer ernstige vergrijpen, waaronder 142 keer poging tot moord of doodslag en 72 keer aanranding of verkrachting.\n\nLees het bijbehorende nieuwsbericht: Delinquenten in lichtste zorg gaan vaakst de fout in\n\nEn, valt het u mee of tegen?„Als je denkt aan ál die delicten, dan kun je zeggen: dat valt niet mee. Anderzijds: als je alle zorgjaren bij elkaar optelt, dan is het jaarlijks één delict per drie patiënten. En een aanzienlijk deel van de recidivisten had al meer dan tien strafzaken op zijn naam voordat ze aan het zorgtraject begonnen. Die zullen niet direct stoppen. Wat wel opvalt: het relatief hoge aantal ernstige delicten door justitiabelen die niet in de kliniek maar vanuit huis worden behandeld. Zij ontvangen de lichtste zorg met het minste toezicht, maar ze plegen tijdens hun traject tweemaal vaker ernstige delicten.”Begrijpelijk toch, als je meer vrijheid hebt?„Deels wel. Maar je vraagt je af: zaten deze mensen wel op de juiste plek? Hadden ze niet in een kliniek met meer toezicht moeten zitten? Kijk, je kunt echt niet alles voorkomen. En zo’n Michael P.-zaak is uitzonderlijk, vanwege de aard van het delict en de maatschappelijk ophef, ook in vergelijking met de ernstige delicten in deze database. Maar bij een bepaalde groep had de indicatiestelling misschien beter gekund.” Hoe dan? „De zorg vanuit huis, of deels thuis, is een zegen. De recidive na verblijf in een gevangenis is hoger, en ook die na verblijf in een kliniek. Wie daar uitstroomt, heeft vaak geen woning, geen werk, geen sociale contacten. De kans dat het dan misgaat, is veel groter. Maar misschien wordt nu soms net te makkelijk gekozen voor behandeling thuis. Misschien ook omdat het goedkoper is, en makkelijker te organiseren dan een plek met meer toezicht.”Waarom is het zo moeilijk om iemand op de goede plek te krijgen?„Dat is niet moeilijk, het is moeilijk om iederéén op de goede plek te krijgen. Dat heeft te maken met juiste risico-inschatting, aanbod van behandelplekken, maar ook met organisatie. Uit de data-analyse blijkt ook dat relatief veel recidive plaatsvindt in de periode tussen het vonnis en de daadwerkelijke plaatsing. Daar zitten soms weken, maanden tussen. Die tijd zou je moeten verkorten.”Werkt dit systeem dan wel?„Criminaliteit is nu eenmaal vaak recidive-criminaliteit. Of je moet mensen voor lange tijd opsluiten totdat ze de natuurlijke leeftijd bereiken om te stoppen, 55 à 60 jaar. Maar ikzelf vind dat disproportioneel.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":2,"cluster_id":49,"similar_texts":"text353"},{"id":"37","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/delinquenten-in-lichtste-zorg-gaan-vaakst-de-fout-in-a4056954#20210903-79786-102","title":"Delinquenten in lichtste zorg gaan vaakst de fout in","text":"Recidive Voor het eerst is in kaart gebracht hoe vaak veroordeelden een delict plegen tijdens hun forensisch zorgtraject.,Een deel van de delinquenten met een psychische stoornis die na hun veroordeling vanuit huis worden behandeld, zou vanwege het gevaar voor de samenleving eigenlijk zorg nodig hebben in een kliniek. Zij ontvangen de lichtste zorg met het minste toezicht, maar plegen tijdens hun traject relatief vaak een ernstig delict. Dat blijkt uit een onderzoek van het Wetenschappelijk Onderzoek- en Documentatiecentrum (WODC) naar recidive in de forensische zorg. Voor het eerst is hiermee in kaart gebracht hoe vaak veroordeelden een delict plegen tijdens hun forensisch zorgtraject. Het onderzoek is deels voortgekomen uit de maatschappelijk onrust die ontstond na de moord op de 25-jarige Anne Faber in 2017. De dader, Michael P., pleegde zijn delict terwijl hij in een forensische kliniek zat maar ook vrijheden kreeg in het kader van zijn resocialisatie.Het WODC, onderdeel van het ministerie van Justitie en Veiligheid, analyseerde alle trajecten tussen 2013 en 2017 van in totaal 44.578 delinquenten. De helft werd vanuit huis behandeld, een deel in een kliniek, gevangenis of mengvorm. Het WODC bekeek ook alle strafzaken waarin deze delinquenten werden veroordeeld voor een delict gepleegd tijdens hun zorgtraject, 30.344 strafzaken in totaal. De onderzoekers concludeerden dat in 37 procent van alle forensische zorgtrajecten delinquenten opnieuw de fout in gingen. In ruim 70 procent van de gevallen waren het lichte vergrijpen, zoals diefstal, vernieling. In 5 procent betrof het een „zeer ernstig” delict, zoals zware mishandeling, diefstal met geweld of een zedendelict. En, 142 keer, een (poging tot) doodslag of moord.Bijna de helft van alle recidive vond plaats in de periode dat de rechter het vonnis had uitgesproken maar geen zorg werd verleend, noch vanuit huis, noch in een kliniek. Dan wachtte de delinquent bijvoorbeeld thuis totdat er een zorgplek was en pleegde die intussen een delict.\n\nLees het interview met de onderzoeker van het WODC: ‘Delinquent wordt misschien te makkelijk thuis behandeld’\n\nVerkeerde risico-inschattingOpvallend, schrijft het WODC, is ook het aandeel zeer ernstige delicten onder delinquenten die thuis werden behandeld. Zij kregen de lichtste vorm van zorg, met het minste toezicht, maar pleegden ruim tweemaal zo vaak een ernstig delict dan mensen in een kliniek. Dit duidt op een verkeerde risico-inschatting: zij hadden mogelijk onder strenger toezicht geplaatst moeten zijn. Tot in de jaren 90 kwamen de meeste delinquenten met een psychische stoornis na veroordeling in een tbs-kliniek terecht. Inmiddels is dat aandeel door veranderde inzichten in de psychiatrie en door bezuinigingen slechts 4 procent. De meeste forensische zorgtrajecten bestaan nu uit behandeling vanuit huis of deels in een kliniek. ‘De patiënt op de juiste plek’, is het achterliggende idee van de wetgever. Het levert meer bewegingsvrijheid op voor de patiënt, maar ook minder toezicht. Interview onderzoeker pagina 8\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":1,"cluster_id":49,"similar_texts":"text715"},{"id":"38","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=92775728dd470357bd9e#/pages/50-51","title":"Dichtbundel van verzetskind","text":"Dichtbundel van verzetskind\n\nKaszó schreef honderd gedichten voor haar nieuwe bundel. \n\nFoto Jos van Leeuwen\n\ndoor Tanja Verkaik\n\nDEN HAAG  Oorlogsverwerking is de rode draad in de dichtbundel De aarde herinnert zich van de Haagse Minka Kaszó. „De oorlog kan nog generaties lang nadreunen”, zegt Kaszó, die behalve gastspreker voor Westerbork ook bestuurslid is van de vereniging Kinderen van Verzetsdeelnemers 1940-1945.\n\nDe Haagse werd middenin WOII geboren. Pas rond haar vijftigste kwam haar oorlogstrauma naar boven en volgde een opname in Centrum ’45, hét centrum voor psychotraumaklachten. „Mijn ouders zaten in het verzet. Er is zelfs een straatnaam naar mijn moeder vernoemd: de Jo Hendrichslaan. Als baby heb ik meer dan twintig onderduikadressen gehad, bombardementen meegemaakt en zelfs als peuter per ongeluk geschoten met een wapen”, vertelt Kaszó. „Natuurlijk zijn wij als verzetskinderen trots op onze ouders, maar wij moeten ook leven met wat hen is overkomen en hun toestand en gedrag na de oorlog.”\n\nKaszó vertrouwde de afgelopen twintig jaar haar gevoelens en belevenissen toe aan het papier. „Mijn gedichten gaan niet alleen over de oorlog, maar ook over ontmoetingen, de tuin en (klein)kinderen.” \n\nDe vereniging Kinderen van Verzetsdeelnemers groeit nog altijd. „We zitten nu op een kleine driehonderd leden. Dit jaar kwam er nog een dame van 91 jaar bij. Ons jongste lid is veertig jaar oud.”","intensity":0,"negativity":0,"cluster_id":15,"similar_texts":"text476"},{"id":"39","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=7eabb75b9a8d886f19d0#/pages/12-13","title":"Dichtbundel verzetskind","text":"Dichtbundel verzetskind\n\nMinka Kaszó\n\ndoor Tanja Verkaik\n\nDEN HAAG Oorlogsverwerking is de rode draad in de dichtbundel De aarde herinnert zich van de Haagse Minka Kaszó. „De oorlog kan nog generaties lang nadreunen”, zegt Kaszó, die behalve gastspreker voor Westerbork ook bestuurslid is van de vereniging Kinderen van Verzetsdeelnemers 1940-1945.\n\nZe werd in 1943 geboren, midden in de Tweede Wereldoorlog. Pas rond haar vijftigste kwam haar oorlogstrauma naar boven en volgde een opname in Centrum ’45, hét landelijk centrum voor psychotraumaklachten. „Mijn ouders zaten in het verzet”, zegt Kaszó. „Er is zelfs een straatnaam naar mijn moeder vernoemd: de Jo Hendrichslaan. Als baby heb ik meer dan twintig onderduikadressen gehad, bombardementen meegemaakt en zelfs als peuter per ongeluk geschoten met een wapen. Natuurlijk zijn wij als verzetskinderen trots op onze ouders, maar wij moeten ook leven met wat hen is overkomen en hun toestand en gedrag na de oorlog. Een oorlogstrauma kan aan meerdere generaties worden doorgegeven.”\n\nEerder bracht zij al de dichtbundel Wij dragen de tranen uit, die een groot succes was. \n\n„Zestig procent van mijn eerste dichtbundel is geschreven in Centrum ’45. Maar mijn gedichten gaan niet alleen over de oorlog, ook over ontmoetingen, de tuin en (klein)kinderen. Ik kreeg vaak terug dat verzetskinderen veel hebben aan mijn gedichten. Dat is ook mijn doel: mensen troost geven of herkenning.”","intensity":0,"negativity":0,"cluster_id":15,"similar_texts":"text169"},{"id":"40","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=4454c4c2b5330c567729#/pages/34","title":"Dick Advocaat trapt af met 0-0 bij Irak","text":"Dick Advocaat trapt af met 0-0 bij Irak\n\nDe eerste WK-kwalificatie-interland van Irak onder leiding van Dick Advocaat heeft een 0-0 gelijkspel opgeleverd. In Seoul beet thuisploeg Zuid-Korea, een van de favorieten voor plaatsing voor het WK, de tanden stuk op het team van Advocaat, die op de bank gesecondeerd werd door Cor Pot en Zeljko Petrovic. Onder anderen Tottenham Hotspur-ster Heung-min Son werd door Irak aan banden gelegd.\n\nIrak vervolgt de kwalificatiecampagne met een ’thuiswedstrijd’ dinsdag in Qatar tegen Iran. De veiligheidssituatie in het land zelf is nog niet altijd stabiel genoeg voor toestemming van de FIFA om daar interlands te spelen.","intensity":0,"negativity":0,"cluster_id":42,"similar_texts":"text319"},{"id":"41","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/47/1","title":"Donda","text":"Pop  \n★★  \nKanye West  \n  \nDef Jam/Universal  \n  \nLieve help, wat een rommeltje heeft Kanye West van zijn tiende album gemaakt. De voortekenen waren al niet best. Maar liefst drie presentaties gingen aan de release van Donda, afgelopen zondag, vooraf. De ene nog potsierlijker dan de ander, met steeds hetzelfde resultaat: West hield Donda, vernoemd naar zijn in 2007 overleden moeder, toch nog maar even voor zichzelf. Ontevreden over het resultaat ging hij eraan sleutelen, om meteen nadat het album was verschenen duidelijk te maken dat de 27 tracks nog altijd niet 'af' waren.  \n  \nEn af klinkt het album dan ook niet. Er had ook best het mes in gezet mogen worden, want allereerst is het album met de 1 uur en 48 minuten speelduur veel te lang. Zeker omdat van een behoorlijke spanningsboog geen sprake is. Het introducerende Donda Chant irriteert vooral en hoewel het trio nummers aan het begin (God Breathed, Off the Grid en Hurricane) nog wel aardig is, en zeker de bijdrage van The Weeknd in Hurricane dat nummer vleugels geeft, verliest het album al snel elke focus. Hoewel het gospelorgel in Junya erg aanstekelijk is, is het toch de vraag waarom West er twee versies van op het album zet. Wat hij vaker doet, alsof hij geen keuze kon maken.  \n  \nDe gospelmodus van zijn vorige albums komt regelmatig terug. Het sterkst is Jesus Lord, waarin de rapper Kanye West zich van zijn beste kant laat horen. De 9 minuten zijn meer dan genoeg, maar hij knalt er ook nog een versie van 11 minuten tegenaan.  \n  \nZonde, al die overdaad aan vaak nogal halfbakken ideeën. Zeker omdat er wel degelijk een paar heel goede nummers op Donda staan. Neem Believe What I Say, opgebouwd rond de gesampelde stem van Lauryn Hill of het donkere, razend spannende Heaven and Hell, dat net niet uit de bocht vliegt. Van de momenten dat je echt opveert kent Donda er echter veel te weinig.","intensity":0,"negativity":0,"cluster_id":13,"similar_texts":"text158"},{"id":"42","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/2/4","title":"Droge dag","text":"Het is een droge dag met in het zuiden meer zon dan in het noorden. De temperatuur loopt op naar 19 tot 23 graden. Morgen in het hele land veel zon, plaatselijk zomers met 25 of 26 graden. pagina V21","intensity":0,"negativity":0,"cluster_id":55,"similar_texts":"text411"},{"id":"43","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/3/1","title":"droog","text":"Vandaag: in de ochtend regionaal grijs door wolkenvelden en mist. In de middag ook zonnige perioden en 19 tot 23 graden. Morgen: flink wat zon, enkele stapelwolken en 21 tot 25 graden. p29","intensity":0,"negativity":1,"cluster_id":22,"similar_texts":"text212"},{"id":"44","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/3/1","title":"Een teleurgestelde Hamer maakt zich zorgen om de polder","text":"### Kabinetsformatie Mariëtte Hamer doet verslag\n\nDe handdoek gooit ze nog net niet in de ring, maar 'heel bezorgd' is ze wel. De 'lijntjes zijn dun' en er is 'een wissel getrokken op de verhoudingen' tussen partijen. Informateur Mariëtte Hamer rapporteerde gisteren aan de Tweede Kamer over de vastgelopen formatie. Ze adviseert in haar eindverslag een nieuwe informateur van VVD-huize aan te stellen. Waarschijnlijk zal dat Johan Remkes zijn, zoals de VVD wil. De Kamer stemt daar volgende week over en debatteert dan over het eindverslag van Hamer.  \n  \nHet ligt volgens Hamer 'op dit moment' voor de hand dat deze informateur zich richt op de vorming van een minderheidskabinet. Dat zou als basis een 'nader te bepalen combinatie' uit het drietal VVD, D66 en CDA moeten hebben. Bij haar eindverslag zit ook een inventarisatie van alle mogelijke minderheidskabinetten. En, zo meent Hamer, het is een extra taak voor de grootste partij VVD om de relaties 'weer werkbaar' te maken.  \n  \nHet is de tweede keer dat Hamer verslag uitbrengt. Bij haar aantreden op 12 mei trilt het Binnenhof nog na van de 'ontploffing' (in de woorden van Hamer) die het 'Omtzigt functie elders'-briefje had veroorzaakt. Demissionair premier Mark Rutte is nog niet hersteld van de zware motie van wantrouwen die hij begin april kreeg. Op verzoek van de Tweede Kamer richt Hamer zich eerst op de inhoud en werkt aan een corona-herstelplan. Problemen benoemen, oplossingen zoeken en dan pas kijken 'wie met wie' het gaat uitvoeren, dat is ook volgens Hamers voorganger Herman Tjeenk Willink de juiste volgorde.  \n  \nVijf maanden later moet Hamer constateren dat er grote 'spanning' zit tussen de wens om over de inhoud te praten en de vraag wie met wie de klus gaat klaren. Eind juni noemt ze het nog koudwatervrees als partijen niet over de brug willen komen. Nu toont ze zich somberder. Hamer noemt het 'zorgelijk' dat het niet gelukt is een meerderheid te vinden. Praten en knopen doorhakken over de inhoud had het zo geschonden vertrouwen in de politiek kunnen herstellen, maar het tegendeel is gebeurd, ziet Hamer. Ook op een ander gebied constateert ze spanning: de zo gewenste openheid en betrokkenheid van burgers bij de politiek wringt soms met het voor het proces vereiste vertrouwen van besloten overleg. Zeker als het slecht gaat.  \n  \nWaar dat aan ligt? Hamer ziet een 'complex geheel'. Ze wil niet individuele partijen de schuld geven. Wat ze wel ziet: het is lastig om de inhoud daadwerkelijk voorop te zetten. \"Dat is beperkt mogelijk gebleken\", constateert Hamer, die dat 'zeer onbevredigend' vindt. Beeldvorming, de angst 'tussen linkse partijen' of 'in een conservatief kabinet' te zitten zodat het eigen geluid ondersneeuwt, machtspolitiek op basis van de verkiezingsuitslag, oud zeer tussen partijen en wat ze over elkaar zeggen in media speelden allemaal een rol, stelt ze.  \n  \nToch rest ook bij de Ser-voorzitter enige verbazing dat partijen tot nu toe niet over hun schaduw kunnen springen. In de Nederlandse parlementaire cultuur waren sterk verschillende partijen uiteindelijk altijd wel bereid tot onderhandelen, ook al was dat met 'heel lange tanden', schrijft ze.  \n  \nEnig optimisme ontleent Hamer aan het document dat de onderhandelaars van VVD en D66 in de zomerperiode opstelden. \"Daar heb ik toch vrolijkheid gezien\". Op deze voorstellen van de twee liberale partijen is volgens Hamer door GroenLinks, PvdA en CDA (minder door ChristenUnie) 'op onderdelen constructief' gereageerd. Maar of dit alsnog leidt tot een succesvolle formatie? Dat is niet aan haar opvolger, aldus Hamer, maar aan alle betrokken partijen. \"Alles begint met praten. Maar ja, ik ben dan ook poldervoorzitter.\"","intensity":0,"negativity":0,"cluster_id":59,"similar_texts":"text816"},{"id":"45","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/23/1","title":"En weer een Van Gaal-show in Zeist: 'Geweldig antwoord!'","text":"Naast hem zat Stefan de Vrij, met een blauw oog, overgehouden aan het duel in Noorwegen afgelopen woensdag. Maar het werd de show van Louis van Gaal, op de persconferentie gisteren in Zeist. Zelfs toen De Vrij een vraag kreeg, of deze bondscoach sinds zijn vorige periode bij Oranje in 2014 veranderd is, ging de aandacht naar Van Gaal. Dat is nog steeds dezelfde man, sprak De Vrij. De schaterlach van Van Gaal bulderde de zaal in. Of hij met het ouder worden - 70 nu - milder was geworden? \"Dat was hij toen ook al\", zei De Vrij. Stralend begon Van Gaal te applaudisseren \"Een geweldig antwoord!\"  \n  \nVan zijn aanvankelijke weigering om iets prijs te geven van zijn tactiek of zijn opstelling tegen Montenegro, vanavond in Eindhoven, maakte hij vervolgens een spel. Eerst liet hij weten dat Denzel Dumfries een basisplaats krijgt, ten koste van Jurriën Timber. In de ogen van Van Gaal was Timber er in Noorwegen (1-1) mede debet aan dat Steven Berghuis niet uit de verf kwam. Dumfries wordt geacht meer aan de zijlijn te blijven als hij opkomt. Gespeeld verontwaardigd: \"Nou geef ik toch mijn opstelling weg!\" Vervolgens liet hij zich ontglippen dat Berghuis een nieuwe kans als rechtsbuiten krijgt. \"Nou zeg ik wéér teveel.\" Hij maakte ook nog duidelijk dat Gakpo en Depay ook weer in de voorhoede starten.  \n  \nMet typische Van Gaal-termen gaf hij antwoorden op alles. Zo probeert hij de internationals bij te brengen dat ze de wedstrijdsituaties vooraf moeten visualiseren, in zijn taal 'imagineren'. Hij sprak over 'provocerende pressing'. En omstandig legde hij uit wat hij met 'droog trainen' bedoelt. Dat deed hij deze week in een zaaltje op de KNVB Campus. De stoelen gingen aan de kant en Van Gaal zette de spelers op de plekken die ze bij corners moeten innemen. \"Dát is droog trainen.\"\n\nKabinetsformatie\n\nOp de quasi serieuze vraag hoe lang hij nodig zou hebben om de kabinetsformatie vlot te trekken: \"Daar wordt over gespeculeerd hè? Kijk nou maar de uitzending van Op1 van vier maanden geleden terug. Toen heb ik al gezegd dat ze met een minderheidskabinet moeten beginnen.\"  \n  \nDan over Memphis Depay. Waarom functioneert die onder Ronald Koeman wel, voorheen bij Oranje en nu bij Barcelona, maar onder andere trainers zoals Van Gaal niet? \"Als jij die conclusies na één wedstrijd wilt trekken, is dat aan jou.\" Depay werd woensdag niet goed bediend, vond hij. \"Dan kunnen Messi en Ronaldo het ook niet.\"  \n  \nOp stoom raakte Van Gaal pas echt toen hem wordt voorgelegd dat de Noorse bondscoach Solbakken de Hollandse voetbalcultuur om altijd maar de bal te willen hebben woensdag had geprezen maar ook de risico's benoemde. Wijnaldum stelde dat die (4-3-3-)cultuur moet veranderen, om ook van kleinere landen, die gegroepeerd verdedigen, op te kunnen rollen.  \n  \n\"Dat heb ik al in 2014 gezien.\" Van Gaal doelde op het WK, toen hij een beperkt getalenteerd Oranje in 5-3-2 naar brons leidde. Een sterke verdediging was daarvan de basis. Dat hij voorlopig terugvalt op 4-3-3 is uit tijdnood geboren. \"Mijn visie is duidelijk. Maar ik heb steeds twee dagen tussen wedstrijden. Ik kan in die tijd de hoofden van de spelers niet veranderen. Daar heb ik zes weken voor nodig, zoals in 2014. In mijn ogen is 5-3-2 het beste systeem.\"  \n  \nVan Montenegro verwacht hij in Eindhoven (20.45 uur) ook weer zo'n defensieve strijdwijze. Dat elftal heeft volgens Van Gaal iets meer 'lepe' voetballers dan Noorwegen. \"Maar ze zullen ook iets meer ruimte doorgeven.\"  \n  \nMocht Nederland zich kwalificeren voor het WK in Qatar in 2022, stapt hij dan wel over op een (5-3-2-) strategie die beter aansluit bij de kwaliteiten van de spelers, zoals Frank de Boer probeerde op het EK? \"Lieve jongen\", richtte hij zich tot de vragensteller van Trouw. \"Ik heb voor het WK ook maar een week tijd. Ik krijg niet de kans dat systeem te spelen. Maar dat ik daar nog eens met de spelers over ga praten, dat is zeker. Maar niet nu. We moeten nu dicht bij onszelf blijven. Niet bij Louis van Gaal, maar bij de spelers. Die moet ik het zo makkelijk maken, iets dat ze kunnen. En daarom spelen we 4-3-3.\"","intensity":1,"negativity":0,"cluster_id":56,"similar_texts":"text683"},{"id":"46","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/14/2","title":"EU bereid tot contact met Taliban-regering","text":"### Afghanistan\n\nDe Europese Unie wil een gezamenlijke vertegenwoordiging opzetten in Kaboel om contacten te onderhouden met de Taliban. Van erkenning van het nieuwe bewind in Afghanistan is voorlopig geen sprake, maar onder voorwaarden wil de EU wel met de Taliban praten.  \n  \nDe ambassades van Nederland en andere EU-landen in Kaboel zijn ontruimd en gesloten nadat de islamistische Taliban de Afghaanse hoofdstad hadden ingenomen. Zodra het veilig is, komt er voorlopig een EU-vertegenwoordiging terug, zei EU-buitenlandchef Josep Borrell na overleg met buitenlandminister Sigrid Kaag en haar EU-collega's.  \n  \nOm contact met de EU mogelijk te maken, moeten de Taliban vrije doorgang geven aan mensen die het land willen verlaten. Verder moeten ze de macht delen met andere groepen en een 'inclusieve' regering vormen. Ook dienen ze de mensenrechten, de persvrijheid en de rechtsstaat te eerbiedigen en humanitaire hulp toe te laten.","intensity":0,"negativity":0,"cluster_id":24,"similar_texts":"text68"},{"id":"47","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=9a015956d08f73d41875#/pages/16-17","title":"EU werkt aan contact in Kabul","text":"EU werkt aan contact in Kabul\n\nJosep Borrell: „We zullen zien”. \n\nFoto AFP\n\nVan erkenning geen sprake\n\nBRDO De Europese Unie wil een gezamenlijke vertegenwoordiging opzetten in Kabul om contacten te onderhouden met de Taliban. Van erkenning van het nieuwe bewind in Afghanistan is voorlopig geen sprake, maar onder vijf voorwaarden wil de EU wel met de Taliban praten.\n\nDe ambassades van de EU-landen in Kabul zijn ontruimd en gesloten nadat de islamistische Taliban de Afghaanse hoofdstad hadden ingenomen. Zodra het veilig genoeg is, komt er voorlopig een EU-vertegenwoordiging terug, zegt EU-buitenlandchef Josep Borrell na overleg met buitenlandminister Sigrid Kaag en haar EU-collega’s.\n\nOm besprekingen met de EU mogelijk te maken, moeten de Taliban vrije doorgang geven aan mensen die het land willen verlaten, hebben de ministers afgesproken. Verder moeten ze de macht delen met andere groepen en een ’inclusieve’ regering vormen. Ook dienen ze de mensenrechten, de persvrijheid en de rechtsstaat te eerbiedigen en humanitaire hulp toe te laten. Ten slotte mag Afghanistan ook niet weer uitgroeien tot uitvalsbasis voor terroristen die het op het Westen hebben voorzien.\n\n„Sommigen zullen zeggen: Oh, maar de Taliban zullen zich daar niet aan houden”, zo verdedigde Borrell zich bij voorbaat tegen schamper commentaar. „We zullen zien. We zullen hun gedrag met deze vijf maatstaven beoordelen.”","intensity":0,"negativity":0,"cluster_id":24,"similar_texts":"text220"},{"id":"48","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/68/5","title":"Ewan slaat toe in Benelux Tour","text":"Caleb Ewan heeft de vijfde etappe van de Benelux Tour gewonnen. Na een rit door Belgisch Limburg was de Australiër de snelste van een eerste groep. Stefan Bissegger raakte de leiderstrui kwijt aan Stefan Küng. Morgen is de laatste rit.","intensity":0,"negativity":0,"cluster_id":37,"similar_texts":"text868"},{"id":"49","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/23/2","title":"Ewan wint rit, Küng pakt leiderstrui","text":"De Australiër Caleb Ewan heeft de vijfde etappe van de Benelux Tour gewonnen. Na een rit door Belgisch Limburg van Riemst naar Bilzen met tal van korte beklimmingen was hij de snelste van een eerste groep. De renner van Lotto-Soudal liet de Italiaan Sonny Colbrelli en de Nederlander Danny van Poppel achter zich. De Zwitser Stefan Bissegger was in de slotkilometers achterop geraakt en moest zijn leiderstrui afstaan aan zijn landgenoot Stefan Küng, die rijdt voor Groupama-FdJ. De Benelux Tour eindigt morgen.","intensity":0,"negativity":0,"cluster_id":37,"similar_texts":"text293"},{"id":"50","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/38/5","title":"FC Twente laat Menig gaan","text":"De transferdeadline in Nederland is al verlopen, maar FC Twente heeft toch nog zaken gedaan. De nummer 15 van de eredivisie verkocht aanvaller Queensy Menig (26) aan Partizan Belgrado uit Servië, waar de transfermarkt iets langer open is. Het contract van Menig, die bij FC Twente aan zijn derde seizoen was begonnen, loopt volgend jaar af.","intensity":0,"negativity":0,"cluster_id":1,"similar_texts":"text825"},{"id":"51","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/24/6","title":"Fifa straft Hongarije voor racisme fans","text":"Voetbal De wereldvoetbalbond Fifa heeft maatregelen aangekondigd na de vermeende racistische beledigingen van Hongaarse fans tegen Engelse voetballers tijdens de WK-kwalificatiewedstrijd in Boedapest. Engeland won met 4-0. Tijdens het duel schreeuwden Hongaarse fans oerwoudgeluiden naar Raheem Sterling en Jude Bellingham. Hongarije moet wegens discriminerend gedrag van zijn fans tijdens het EK zijn volgende twee Uefa-thuiswedstrijden zonder toeschouwers afwerken.","intensity":0,"negativity":0,"cluster_id":62,"similar_texts":"text686"},{"id":"52","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/15/2","title":"Gewonden bij aanslag in Auckland","text":"### Terrorisme\n\nBij een steekpartij in een supermarkt in het Nieuw-Zeelandse Auckland zijn zes mensen gewond geraakt. De dader is doodgeschoten door de politie.  \n  \nVolgens premier Jacinda Ardern ging het om een terroristische aanval. De man zou zijn geïnspireerd door Islamitische Staat (IS).  \n  \nHij kwam in 2011 uit Sri Lanka naar Nieuw-Zeeland en stond sinds 2016 onder toezicht. Volgens de politie handelde de verdachte alleen.","intensity":0,"negativity":1,"cluster_id":25,"similar_texts":"text759"},{"id":"53","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/5/1","title":"Gewonden bij ontgroening Amsterdamsch Studenten Corps, kennismakingstijd gestaakt","text":"Volgens bronnen, die uit angst voor represailles anoniem willen blijven, zouden verscheidene studenten gewond zijn geraakt.  \n  \nEen woordvoerder van de Universiteit van Amsterdam (UvA) bevestigt dat de universiteit vrijdagmiddag een melding ontving van het corps, waarin gewag wordt gemaakt van incidenten 'in context van fysiek geweld'. Een nadere toelichting kan de universiteit niet geven, in afwachting van een uitgebreidere verklaring van het corps.  \n  \nIn een persverklaring in reactie op berichtgeving in de Volkskrant kondigt het studentencorps aan de kennismakingstijd, waar de ontgroening onderdeel van is, met onmiddellijke ingang te staken. 'Op studentenverenigingen is geen enkele plaats voor geweld of intimidatie. Helaas hebben wij wel een aantal meldingen over incidenten ontvangen. Dat is volstrekt onacceptabel', aldus rector Jack G. Koopman van het Amsterdamsch Studenten Corps in de verklaring. 'Studenten horen verantwoordelijkheidsbesef te hebben over wat toelaatbaar en ontoelaatbaar gedrag is. Blijkbaar is dat besef er niet bij iedereen.'  \n  \nKoopman stelt per e-mail 'niet in de gelegenheid' te zijn om telefonisch vragen over de incidenten te beantwoorden. De Volkskrant is in afwachting van antwoorden op vragen over de aard en omvang van de incidenten, die per e-mail zijn voorgelegd.  \n  \nDe vroegtijdige stopzetting van de ontgroening heeft geen gevolgen voor het lidmaatschap van de studenten. 'Alle aspirant-leden zijn vanaf nu officieel geïnaugureerd', aldus de senaat.  \n  \nToen de Volkskrant vrijdagochtend bij de twee Amsterdamse universiteiten navraag deed over mogelijke meldingen van incidenten, had de senaat van het studentencorps de universiteiten nog niet geïnformeerd. Dat is wel verplicht volgens de Gedragscode Promotie- en Kennismakingstijd.  \n  \n'Wij zijn pas op de hoogte gesteld van de incidenten toen we zelf navraag deden. Dat is ernstig en tegen de afspraak', zegt een woordvoerder van de Vrije Universiteit (VU). 'We willen volgende week van het bestuur van de vereniging horen waarom we niet meteen geïnformeerd zijn en wat er precies is gebeurd.'  \n  \n'De activiteiten van de studentenverenigingen mogen onder geen beding leiden tot geestelijke, dan wel fysieke schade van de (aspirant-)leden', staat in de gedragscode. Die werd vorig jaar opgesteld, mede naar aanleiding van eerdere incidenten. In 2016 belandden drie aspirant-corpsleden in het ziekenhuis, nadat zij moesten slapen tussen afval en in een gracht moesten zwemmen. In 2019 raakten twee nieuwe leden tijdens de dispuutsontgroening onderkoeld.  \n  \nDe UvA en de VU kunnen, in afwachting van een toelichting van het studentencorps, nog geen uitspraken doen over mogelijke maatregelen of sancties. Het intrekken van de bestuursbeurzen en, in het uiterste geval, het verbreken van de banden met de vereniging behoren volgens de gedragscode tot de mogelijkheden.  \n  \nHet Amsterdamsch Studenten Corps (motto: 'Wij streven naar het edele') is met meer dan 2.700 actieve leden en 35 disputen de grootste studentenvereniging van Nederland. Naar aanleiding van eerdere incidenten werd al meerdere keren beterschap beloofd. 'Het is tijd dat we met de maatschappij meebewegen', zei Boris Bekkering in 2016, destijds rector van het corps in Het Parool. 'We zijn ons ervan bewust dat het een verouderde kant op ging en gaan nu hard op zoek naar een manier om de ontgroening te moderniseren.'  \n  \nDe afgelopen jaren zijn meerdere uit de hand gelopen 'ontgroeningspraktijken' bij studentenverenigingen voor de rechter gekomen. Meestal krijgen betrokkenen een taakstraf of een geldboete opgelegd. Ook kiezen universiteiten en hogescholen er soms voor om de door hen uitgekeerde beurzen op te schorten aan corpsleden die een bestuursfunctie bekleden.  \n  \nDit gebeurde bijvoorbeeld in 2018 bij het Groningse studentencorps Vindicat.","intensity":0,"negativity":0,"cluster_id":61,"similar_texts":"text588"},{"id":"54","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/126/1","title":"Gewoon een stelletje lekkere wijven","text":"'Yeah right, zij denken dat wij dat geloven, waar hebben die mormels hun hersenenen zitten? Heeft Britney Spears dat ook niet eens beweerd?'  \n  \nHet is november 2004. Iemand onder de naam 'Kopstoot' reageert op een bericht op het populaire forum Fok!, getiteld: 'Georgina Verbaan: 'Mijn borsten zijn echt.'' Al een week domineert één onderwerp het publieke debat in Nederland: de lichaamsdelen van de populaire actrice Georgina Verbaan.  \n  \nOm van een grote schuld bij de belastingdienst af te komen, besluit de 25-jarige Verbaan ja te zeggen tegen een shoot in Playboy. Wanneer een preview wordt gedeeld met het publiek, is dat voer voor een verhitte discussie: zijn haar borsten wel echt? Het duurt niet lang of Verbaans lichaam wordt ter discussie gesteld in roddelbladen, talkshows en op fora als Fok!. Wanneer Verbaan voor de zoveelste keer de echt-of-nepvraag krijgt van een verslaggever van de regionale zender AT5, laat ze hem zelfs even voelen. Ook kwaliteitskranten deinzen niet terug voor berichtgeving over het onderwerp.  \n  \nDe discussie woedt zo hevig, dat Verbaan besluit een mammografie laten maken in het Diagnostisch Centrum Amsterdam. De resultaten komen op de voorpagina van De Telegraaf. Heel Nederland ziet nu het bewijs: Verbaan heeft geen 'hulp' gehad.  \n  \nMaar daarmee gaat de storm niet liggen. Kranten schrijven in mediarubrieken over het 'plaatselijk acht kilo zwaarder geworden sterretje' (de Volkskrant), en over haar 'handelsmerk dat haar meer oplevert dan een kopje koffie' (NRC). En ja, ze had zichzelf natuurlijk 'alle commotie kunnen besparen door haar kleren aan te houden' (Trouw).  \n  \nAls we het nú over de periode net na de eeuwwisseling hebben, schuift er bij veel (jonge) mensen wellicht een wat geromantiseerd beeld voor ogen. Generatie Z doet zich op dit moment tegoed aan opnieuw populaire 'Y2k'-fashion (waarbij Y2k staat voor het jaar 2000). Denk aan schattige kleine schoudertasjes, laag uitgesneden, wijde broeken en korte topjes met spaghettibandjes. Millennials op Instagram halen maar al te graag herinneringen op aan jarennulmuziek. 'Millennials gebruiken de verdrietige nummers uit hun jeugd om hun depressie op gang te helpen', grapt de koffiedrinkende Instagram-bekendheid @justme.rod, wiens video's vaak gepaard gaan met muziek uit de jaren 2000, van Britney tot 3 Doors Down of Jennifer Lopez.  \n  \nDe laatste jaren is in de media ook meer aandacht voor de minder prettige kanten van het tijdperk. De zero's was de tijd waarin Britney Spears eerst als naïef zangeresje en later als psychopaat en ongeschikte moeder werd uitgetekend. In de New York Times-documentaire Framing Britney Spears lieten de makers zien hoe een veelvoud aan nare, seksistische berichten Spears tot waanzin dreef. Ze was niet alleen. Paris Hilton en Lindsay Lohan bijvoorbeeld, overkwam hetzelfde.  \n  \nHoe zat dat in Nederland? De dag dat Britney doordraaide, was de dag dat Georgina Verbaan Britney-fan werd. 'Toen ze met een paraplu op paparazzi insloeg dacht ik: dat had ik kunnen zijn', zegt Verbaan nu. 'Ik herkende me er totaal in. In 2008 was ik al lang bekend, en had ik al lang veel last gehad van de roddelpers. En met mij ging het erg slecht, er was sprake van zelfbeschadiging. Dan werd ik in de bus gebeld door Henk van der Meijden.' Ze imiteert met lage stem de roddeljournalist: 'Georgina, heb jij een zélfmoordpoging gedaan?' Toen was ik zó jong. Dan druk je zo'n man maar weg, op je grote rare mobiele telefoon.'  \n  \nHoe kijken vier vrouwelijke BN'ers twintig jaar later terug op het begin van hun carrière in de jaren nul?  \n  \nActrice Georgina Verbaan, kunstenares en content-creator Sonja Silva, presentatrice Renate Gerschtanowitz en politica Sylvana Simons werden allemaal plotsklaps beroemd in de jaren nul. Verbaan als actrice, de rest als vj's bij TMF, die toen enorm populair waren. Hoe werden zij in de media geportretteerd, volgens henzelf? En hoe was dat in vergelijking met nu?  \n  \nIn 1995 krijgt Nederland zijn allereerste muziekzender: TMF. De presentatoren van de muziekprogramma's, de vj's, zijn het uithangbord van de zender. De meesten, zo ook Sonja Silva, hebben nog weinig tv-ervaring en worden uit het niets beroemd. Silva, die vanaf 1999 de r&b-toptwintig, de dagtopvijf en later het programma SonjaSilva.com presenteerde, sluit op haar 44ste thuis nog altijd al haar gordijnen.  \n  \n'Misschien denk je: die Sonja spoort niet', zegt ze. 'Maar ik vond het bijzonder onprettig dat er altijd mensen voor de deur naar binnen stonden te kijken.' In haar vj-tijd lag er vaak paparazzi voor de deur, vertelt ze. 'Als ik een nieuw programma ging presenteren, of een nieuwe vriend had, kon ik er gif op innemen dat ze er weer waren.'  \n  \n'Ik heb met een gevoel van herkenning zitten kijken', zegt Silva over de Britney-documentaire. 'Nederland is maar een klein landje, wat zij en ik hebben meegemaakt is niet met elkaar te vergelijken. Maar toch heb ik me altijd een beetje met haar verbonden gevoeld.'  \n  \nDe hoofdredacteur van TMF neemt presentatrice Renate Gerschtanowitz (toen nog Verbaan) in haar begintijd als TMF-vj apart en zegt: 'Er gaat een moment komen dat je in elkaar klapt, dat je een mental breakdown krijgt. Dat hebben de meeste vj's ongeveer een half jaar nadat ze zijn begonnen met werken, door alle aandacht.' Vóór TMF heeft Gerschtanowitz veel modellenwerk gedaan, maar nog maar weinig mensen kennen haar gezicht. 'Waar ik eerst het anonieme meisje was, werd ik ineens Renate van TMF', zegt ze nu.  \n  \nDe beloofde inzinking blijft uit. 'Ik denk dat dat komt omdat ik goed in mijn vel zat en ervaring in het modellenwerk had.' Zij vindt: het valt in Nederland enorm mee wat roddelpers betreft. 'Ik kan me in relatieve vrijheid op straat begeven. Ik ben nog nooit achtervolgd door auto's, met camera's, met telelenzen. Dat gebeurt hier niet, daar zijn we te nuchter voor. Thank god, hoor. Als je dat de hele dag om je heen hebt, word je toch gek?'  \n  \nSilva ervaart dat heel anders. De presentatrice heeft autisme en is daar open over. Twintig jaar geleden was ze nog niet gediagnosticeerd. Ze was eigenlijk erg introvert en 'speelde' vooral sociaal. Dat maakte alle aandacht 'een hel'. 'Het is zo fucking awkward', zegt ze over de paparazzi-aandacht. 'Constant naar buiten komen met een glimlach, mensen die van je verwachten dat je er altijd goed uitziet, dat je leuk, lief en vrolijk bent. Het is verschrikkelijk. Niemand is altijd lief en vrolijk.'  \n  \n'Bekend worden was echt shocking', zegt actrice Georgina Verbaan. 'Heel eng.' Als ze op 17-jarige leeftijd doorbreekt met een rol in de populaire soap Goede tijden, slechte tijden, is haar anonimiteit 'van de ene op de andere dag' verdwenen. Verbaan komt terecht in een wervelwind van fotoshoots, interviews en paparazzi. 'Dat was verschrikkelijk. Ik wist niet wie ik was, dat zou je op die leeftijd een beetje rustig aan moeten ontdekken', zegt ze. 'Maar als je zo bekend bent, wordt dat voor je besloten. Je hebt weinig controle.'  \n  \nEn ze mag dan wel bekend zijn, ze moet in die tijd nog gewoon met de trein. 'Ik had geen rijbewijs', zegt ze. 'Eigenlijk was ik voor al die aandacht, vind ik achteraf, te jong.' Bij de soap krijgt ze ook geen begeleiding in het plots bekend worden, zegt Verbaan. Ook zij trekt thuis de gordijnen dicht. 'Er zaten altijd wel types met telelenzen, soms letterlijk achter het vuilnis.'  \n  \n'Ik heb de berichtgeving over mij toen als erg positief ervaren', zegt Sylvana Simons. Voor haar is bekend worden lang niet zo shocking als voor Verbaan. Simons heeft ervaring in de entertainmentindustrie als danseres en werkt voor TMF bij een grote club in Rotterdam. 'Wel werd ik altijd omschreven als 'de exotische verrassing'. Er was altijd een impliciete verwijzing naar mijn kleur en natuurlijk ook mijn sekse. Ik viel op.'  \n  \n'Ik was in veel berichten over mij natuurlijk een of andere domme huppelkut, een ex-model', zegt Renate Gerschtanowitz. 'Ik zou alleen bij TMF zitten omdat mijn vriendje bij de tv werkte.' Leuke reacties waren er ook genoeg, zegt ze, maar terugkijkend merkt ze wel een 'toontje' op. 'Als ik interviews deed, had ik in het begin heel erg de neiging om te vertellen dat ik ook heus wel boeken las, dat ik echt wel meer was dan een blond fotomodel. Mijn manager wees me daarop en zei: daar sta jij boven. Toen ben ik ermee gestopt.'  \n  \nDat Gerschtanowitz in haar begintijd het frame 'dom blondje' krijgt, is gezien de manier waarop zij en andere vj's in de TMF-tijd aan de buitenwereld worden gepresenteerd, niet verwonderlijk. 'Ik was me ervan bewust dat je als vj als sekssymbool werd neergezet', zegt Silva. 'In eerste instantie was je gewoon dat lekkere wijf om mannen aan te trekken. Daar ging het ook altijd over.'  \n  \n'Voor mij was het geen hele comfortabele positie om in te zitten', zegt Silva. 'Ik werd ook erna altijd gecast als het lekkere wijf, gevraagd voor dingen als het lekkere wijf. Terwijl ik ook wel iets te melden heb.' Drie jaar geleden, bij een van haar laatste acteerklussen, krijgt Silva een rol in misdaadserie Penoza, waarbij ze eindelijk eens niet dat 'lekkere wijf' is. 'Ik speelde een rechercheur zonder make-up op, die snotterend mocht huilen. Daarvóór was ik bijvoorbeeld duikschoolhouder in de serie De Erfenis. Het duikpak werd afgestroopt, en ik zat helemaal in de olie. Dat was zó saai.'  \n  \nDat vj's het uithangbord waren van de zender, gold voor de vrouwen meer dan voor de mannen, herinnert ook Simons zich. 'We waren de lekkere wijven van TMF. Daar waren we ook voor aangenomen. Ik vond dat geen probleem, omdat ik geen alternatief kende. Het hoorde er gewoon bij. Natuurlijk hadden we talent en skills. Maar dat was niet waar in de berichtgeving de nadruk op lag.'  \n  \n'Fotoshoots moesten altijd sexy', zegt Gerschtanowitz. 'Het zendermanagement had een mening over wat ik aan moest, hoe mijn make-up moest zitten. Ik kan me niet herinneren dat er bij mijn mannelijke collega's zo nagedacht werd over wat ze moesten aantrekken.'  \n  \nDe outfit die Gerschtanowitz droeg bij haar bekendmaking als vj herinnert ze zich nog goed. 'Afschuwelijk echt. Een megakort rokje en laarzen. Als ik er nu naar kijk, denk ik jézus, het staat zo ver van mij af.' Ook Silva weet precies wat ze tijdens haar eerste fotoshoot voor TMF droeg: 'Kleding die helemaal niet bij me paste. Een soort zilveren beha en een heel strakke, lage broek. Ik stond er en dacht: wat de fuck ben ik hier aan het doen?'  \n  \nAls de FHM, een op dat moment enorm populair mannenblad, Gerschtanowitz vraagt voor een bikinishoot, zegt ze ja. 'Is dat iets wat ik per se leuk vindt? Nee. Maar ik deed het wel. Dat hoorde er een beetje bij. Nu denk ik: het had me echt gestolen kunnen worden. Waarom moet ik in mijn bikini als TMF-vj in de FHM staan? Met de wijsheid die ik nu heb, had ik het eigenlijk helemaal niet willen doen.'  \n  \n'Het is niet zo lang geleden dat tieners in fotoshoots best wel geseksualiseerd werden', zegt Verbaan. Zij wordt op de Goede tijden-set meteen door haar collega Angela Schijf gewaarschuwd. 'Ga je bij die en die op de foto? Dan moet je uitkijken hoor, voor je het weet sta je in je beha. Die kletst je uit je kleren.' 'Maar dan kom je op zo'n shoot met je 17-jarige karaktertje...', zegt Verbaan. 'Uiteindelijk zijn er wél foto's van mij in een behaatje op mijn 17de. Het was niet iets wat ik echt wilde. Ik werd niet gedwongen, maar ik had wel het gevoel dat het moest.'  \n  \n'Ik heb in het begin van mijn carrière vaak het gevoel gehad dat ik mensen eraan moest herinneren dat ik een volwassen vrouw was', zegt Simons. Ze herinnert zich een interview bij Barend en Van Dorp, net ná haar TMF-tijd. 'Ze wilden me 'kritisch' bevragen', zegt Simons. In het fragment concentreren de interviewers zich enkel op het feit dat ze een quiz over seks presenteert en dat dat beneden haar niveau is, 'als talentvolle vrouw'. 'Toen moest ik van me afbijten en zeggen: ik ben er niet van gediend dat jullie zo tegen me praten. Ik werd als meisje gezien, maar ik was gewoon een vrouw met kinderen.' Dat van zich afbijten doet Simons blijkbaar in de reclame, want als het interview verdergaat zegt Van Dorp: 'We hadden het net over jou en we moeten toch iets anders tegen je quiz aankijken, hij zit in de buurt van een Nobelprijs.'  \n  \nSilva heeft in haar TMF-tijd van 'serieuze' media weinig last, vooral roddelbladen en de reacties van het publiek vindt ze vervelend. Waar we nu wel zo'n beetje gewend zijn aan online-trollen, zegt Silva, was dat twintig jaar geleden nog in opkomst. Als ze op de cover van mannenblad Maxim verschijnt, maakt Shownieuws een bericht. 'Een prima stuk', zegt Silva. 'Maar een man schreef eronder: 'Sonja Silva verdient het om verkracht te worden.' Ik heb altijd heel hard geroepen dat dat soort dingen me niet interesseerden, maar dat is niet waar. Van dat bericht heb ik een paar dagen last gehad. Omdat ik gewoon niet kon begrijpen waarom iemand zoiets zou zeggen.'  \n  \nGerschtanowitz kon roddelbladenpulp makkelijk van zich afzetten, zegt ze. 'Ik kan me goed voorstellen dat het bij de een makkelijker gaat dan bij de ander. Het kan je ook echt onderuit schoppen. Mijn leven was niet zo rock-'n-roll, ik had weinig exen waarover geschreven kon worden. Ik heb bovendien nooit in een mediastorm gezeten waarin allerlei onwaarheden of onaardige dingen over me werden gezegd.'  \n  \nGeorgina Verbaan heeft die ervaring wél. Haar lichaam, haar talent en intelligentie worden in het begin van haar carrière continu bekritiseerd. 'In Café de wereld (een satirische 3D-animatieserie van de Vara, red.) werd ik elke avond gepersifleerd als een soort opgespoten, domme golddigger', zegt Verbaan.  \n  \nHet werd nooit letterlijk gezegd, meent de actrice, 'maar ik ben eigenlijk gewoon als hoer weggezet. Waren er sketches op tv, of ging het in Dit was het nieuws over iets doms? Dan werd ik erbij gehaald.' Al die berichtgeving had volgens Verbaan 'absoluut' een seksistische component. 'Want het ging alleen maar over hoe stom ik was, of hoe mijn lichaam eruitzag.'  \n  \n'De roddeljournalistiek is vervelend', zegt Verbaan. 'Maar het is extra vervelend voor kwetsbare mensen, zoals ik dat zelf ook wel was.' Op haar 16de woont Verbaan al niet meer thuis. Sprake van steun of een warm nest is er niet. 'Dan is het heel moeilijk om te zien wie er gelijk heeft en ga je die berichten ergens ook geloven.'  \n  \n'Ik was in die tijd nog aan het opgroeien', zegt Verbaan. Ze lacht: 'Ik was best een... een probleemjongere, een stuiterbal, een ongeleid projectiel. Ik werd als wild uitgetekend en ik was het ook, moet ik eerlijk zeggen. Maar achteraf had er iemand moeten zijn die zei: hee Verbaantje, volgens mij is dit allemaal niet zo handig voor jou, misschien moet je nog even kijken of je niet terug naar school wilt. Het was niet helemaal veilig, nee.'  \n  \nEn toen kwam het nationale debat rondom de Playboy-shoot. 'Dat was echt héél erg', zegt Verbaan. 'Traumatisch, eerlijk gezegd. Ik weet niet waarom ik vervolgens dat mammogram heb gedaan, maar iets in mij wilde bewijzen dat het niet zo was. Als ik dat met die verslaggever van AT5 terugzie, kan ik wel overgeven. Ik schaam me zo erg dat ik erin ben meegegaan. Eigenlijk moet je denken: zoek het lekker uit, ik heb mijn belastingschuld afbetaald, zak er maar in. Maar ik was zo jong, en het ging over mijn lijf.'  \n  \nVeel Amerikaanse journalisten en essayisten vroegen zich na het verschijnen van de Britney-documentaire af: was het specifiek Britney waarover op een nare manier werd geschreven, of was de tijdsgeest gewoon niet zo fijn voor vrouwen? Britney werd beroemd in de tijd van size zero, waarin een thigh gap iets nastrevenswaardigs was (je bovenbenen mochten elkaar niet raken), waarin slutshaming niet op veel weerwoord hoefde te rekenen en waarin upskirting ook in Nederlandse blaadjes compleet normaal werd gevonden: paparazzi verdrongen zich rond limousines voor een foto van het ondergoed van de uitstappende vrouwelijke beroemdheid in kwestie.  \n  \nOver het algemeen was de manier waarop vrouwelijke bekendheden in die tijd werden neergezet misschien wel misogyn, zegt Simons. 'Maar dat was de norm, de standaard in die tijd.' De jaren rond de millenniumwisseling waren 'backlash'-jaren voor het feminisme, zegt Simons. 'Ik denk dat het feminisme in de jaren tachtig in een impasse is geraakt. De jaren negentig betekenden de opkomst van het grote geld, de luxe. We zijn allemaal zo succesvol, kijk ons eens gaan. We werden achtelozer, zorgelozer, we waren niet geïnteresseerd in de belangrijke zaken.'  \n  \nSimons kan niet beweren dat ze in haar TMF-tijd veel direct seksisme heeft meegemaakt. 'Dat neemt niet weg dat ik voel en weet dat het er was', zegt ze. 'Het seksisme dat we over ons heen kregen was van het vleiende soort dat ik niet als echt seksisme herkende. Het was algemeen geaccepteerd dat het over je uiterlijk ging. Wij wilden ook het lekkere wijf zijn, de leukste zijn, populair gevonden worden. En dat er dan in verkleinwoordjes over je werd gesproken en naar je werd gekeken... Mijn feministische bewustzijn stond niet aan in die jaren. Dat komt echt omdat we werden opgeslokt door wat we meemaakten.'  \n  \nIs dat veranderd? Simons denkt zeker van wel. 'We zijn met zijn allen bewuster geworden. We letten op taalgebruik, op beeldvorming. De jongere generatie van nu herkent allerlei structuren. Ik moet aan Demi Lovato denken, of Taylor Swift. Dat zijn jonge vrouwen die heel veel over zich heen krijgen, maar zeggen: we're not taking this crap. Maatschappelijk gezien mag het overigens beter zijn geworden, voor haar persoonlijk is het omgekeerde gebeurd. 'Ik krijg nu elke dag racistische en seksistische tweets, opmerkingen en berichtjes. Maar dat heeft vooral met mijn carrièreontwikkeling te maken.'  \n  \n'Ik ben nog niet zo ver dat ik wat mij is overkomen in zijn tijd kan zien', zegt Verbaan. 'Ik ben een jaar of tien helemaal kwijt. Ik zie weleens foto's van shoots uit die tijd en dan denk ik: ben ik dáár ooit geweest? Tegelijk ziet Verbaan wel dat er dingen zijn veranderd. 'Als acteur kun je bij scriptbesprekingen zeggen: 'Leuk, drie witte mannen hebben dit weer geschreven. Letten we even op dit en dat?' Dat doe ik nu wel, en vroeger ook niet.'  \n  \nHet beeld dat Verbaan 'dom' zou zijn, is wel lang blijven hangen. 'Ik heb het overal gemerkt, op sets bijvoorbeeld. Anderzijds ook wel een makkelijk uitgangspunt. Ik kreeg op een gegeven moment een Gouden Kalf, toen was iedereen gechoqueerd. En in goede recensies voor toneel of film ben ik een jaar of tien een verrassing geweest, iedere keer. Ik blijf echt tegen iets opboksen.'  \n  \n'In 1999 hoefde ik niet met een verhaal over seksisme in de Hitkrant aan te komen', denkt Silva. 'Het feit dat ik het in dit interview zo open kan bespreken zonder te denken dat ik straks word afgemaakt, is een stap vooruit. Maar het seksisme ís er nog wel.'  \n  \nWaar alle vier de vrouwen het wel over eens zijn: vrouwen nemen het nu onderling meer voor elkaar op. 'We zijn zelf mondiger en er zijn ook meer mannen die seksisme openlijk bekritiseren', zegt Simons. 'Ik volg Roxanne Hazes op Instagram', zegt Silva. 'Ze plaatste laatst een eerlijke foto van haar lijf, met lovehandles. Prachtig! Daar kwamen reacties op: waarom doe je dit, wie wil dit nou zien? Anderen schreven daar weer onder: dit is gewoon een prachtige foto! Ik heb toen ook gereageerd, maar voelde al minder de behoefte omdat ik zag dat anderen voor haar opkwamen. Dat zou twintig jaar geleden niet zijn gebeurd.'  \n  \nNog een verschil: 'Als jonge, beginnende ster heb je nu meer in de hand wat je naar buiten brengt', zegt Gerschtanowitz. De presentatrice denkt dat sociale media daar enorm aan hebben bijgedragen. 'Nu kun je helemaal je eigen beeld creëren, veel meer contact hebben met je publiek. Desalniettemin moet je snappen wat je doet. En da's lastig op jonge leeftijd. Wat wéét je nou als je 20 bent?'  \n  \n'Toen Twitter opkwam had ik voor het eerst een direct kanaal naar buiten, wat niet versleuteld werd door een of andere journalist', zegt Verbaan. Mensen kunnen zo mijn eigen toon horen. Eerder werden halve interviews met mij opgevuld met 'hihihihi'. In die zin heeft het internet me ook weer mijn vrijheid teruggegeven.'  \n  \nInterviews geeft Verbaan nu sowieso bijna niet meer. 'Ik leerde dat ik dat helemaal niet hoefde te doen. En dat heeft geholpen.' Gerschtanowitz doet hetzelfde. 'Als mensen nu in interviews met mij vragen stellen over Winston, denk ik: vraag een interview met hem aan. Of Winston mij aan mijn carrière heeft geholpen, vragen ze dan bijvoorbeeld. Als ik daar antwoord op geef, wordt het onderdeel van het interview. Op zulke stompzinnige vragen ga ik nu gewoon niet meer in.'  \n  \nZou de hele kwestie rond haar shoot in Playboy voor Verbaan nu anders zijn gelopen? 'Ja zeker', zegt ze stellig. 'Nu worden mensen ervoor berispt als ze zich op deze manier over een vrouwenlichaam uitlaten. Metéén.' Lachend: 'Je wordt gecanceld, denk ik.'  \n  \nRoddelbladen blijven toch een inherent seksistische tendens hebben, denkt Verbaan. En de enige manier om dat te veranderen, is je uitspreken, vindt ze. 'Mijn agent zei voor dit interview: 'Je hebt hier een aanvraag van de Volkskrant, die zullen we maar even niet doen, hè.' Ik zei: 'O nou, eigenlijk wil ik dat misschien wél een keer doen.' Zodat mensen eens weten wat er toen met mij is gebeurd.'","intensity":0,"negativity":1,"cluster_id":17,"similar_texts":"text187"},{"id":"55","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/23/5","title":"Griekspoor diep onder de indruk van Djokovic","text":"### US Open\n\nTallon Griekspoor was na zijn nederlaag op de US Open tegen Novak Djokovic diep onder de indruk van het spel van de twintigvoudig grandslamkampioen. Griekspoor snoepte de nummer 1 van de wereld in de tweede ronde van de US Open zeven games af (6-2 6-3 6-2): \"Hij heeft niet één 'spot' waar wat punten te halen zijn\". Griekspoor (25), die zijn debuut maakte op de US Open, stond voor het eerst in de tweede ronde van een grandslamtoernooi.","intensity":0,"negativity":1,"cluster_id":21,"similar_texts":"text198"},{"id":"56","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/24/3","title":"Griekspoor is niet opgewassen tegen Djokovic op US Open en verliest debuutpartij in drie sets","text":"Tennis\n\nTallon Griekspoor heeft op de US Open niet voor een daverende verrassing kunnen zorgen in zijn tweederondepartij tegen Novak Djokovic. De Nederlander, de mondiale nummer 121, moest tegen de 20-voudig grandslamkampioen genoegen nemen met zeven games. Het werd in een uur en 39 minuten 6-2, 6-3 6-2 voor de nummer 1 van de wereld.  \n  \nDe 25-jarige Griekspoor, debuterend op de US Open, stond voor het eerst in de tweede ronde van een grandslamtoernooi.  \n  \nGriekspoor was de vijfde Nederlander die het opnam tegen Djokovic, een van de beste tennissers aller tijden. Zowel Dennis van Scheppingen als Melle van Gemerden versloeg Djokovic toen de Serviër aan het begin van zijn loopbaan stond, Robin Haase was drie keer kansloos en ook Thiemo de Bakker werd door de Serviër verslagen.  \n  \nDjokovic aast in New York op zijn 21e grandslamtitel, waarmee hij rivalen Rafael Nadal en Roger Federer, die zich beiden hebben afgemeld, passeert.","intensity":0,"negativity":0,"cluster_id":21,"similar_texts":"text36"},{"id":"57","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/75/1","title":"Grienen of grijnzen","text":"Lichtjaren geleden zag ik Jan Rot voor het eerst, een krachtige grote man met z'n gitaar op het podium. Een indringend en sterk liedjesprogramma zong hij, in een donker theater in de stad. Liedjes met een eigen toon en teksten die raken.  \n  \nNu zie ik hem op z'n instagram liggen op de bank. Zijn neus strijkt door het haar van zijn jongste dochter Maantje Piet. Crying in the Rain van The Everly Brothers klinkt vanuit de tv. 'Ik ga pas grienen als het giet', zingt Jan Rot. Zijn eigen vertaling, zoals hij zoveel prachtig heeft vertaald. Hier schijnt de laatste zomerzon maar mijn tranen gaan. Wetend dat deze bijzondere muzikant, vader van vier, man van een sprankelende jonge vrouw, te horen heeft gekregen dat er geen redden meer aan is.  \n  \nIn zijn interview in deze Mezza valt het woord aanvaarding meer dan eens. Omgaan met ellende op je pad waar je geen ene snars over te zeggen hebt, voor mij is dat het allermoeilijkste wat er is. Hoe Jan Rot dit doet, ik vind het verrijkend. De dood aanvaarden en opgewekt blijven, hij doet het.  \n  \nVanaf volgende week lezen we elke week hoe hij zijn leven leeft, ik kijk uit naar zijn eerste column en hoop 'm nog heel lang te lezen. Ook als ik dan soms moet huilen in de regen. Al denk ik dat het ook vaak met een grijns zal zijn, net zoals Jan Rot dat nog steeds zo goed kan.","intensity":0,"negativity":0,"cluster_id":66,"similar_texts":"text752"},{"id":"58","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/18/1","title":"Groei van aantal topvrouwen stagneert weer","text":"De groei van het aantal vrouwen in de top van beursgenoteerde bedrijven stagneert - en dat terwijl het aantal vrouwelijke bestuurders nog geen 15 procent bedraagt. Ook binnen de raden van commissarissen is de groei van het aantal vrouwen gering, maar daar komt hun aandeel inmiddels wel boven de 30 procent uit.  \n  \nDat blijkt uit de jaarlijks verschijnende Dutch Female Board Index, Nadat in 2019 en 2020 het percentage vrouwelijke bestuurders fors steeg - van bijna 6 procent in 2018 naar ruim 12 procent in 2020 - zette deze trend niet door: het percentage komt dit jaar uit op 13,6. Bij de 89 beursgenoteerde ondernemingen zijn er 16 bedrijven waarbij zowel de de raad van bestuur (de dagelijkse leiding van een bedrijf) als de raad van commissarissen (de toezichthouders) voor minstens eenderde uit vrouwen bestaat. Aan het quotum van minimaal eenderde vrouwelijke commissarissen voldoen nu 61 bedrijven.  \n  \nHoogleraar Mijntje Lückerath (Universiteit Tilburg), samensteller van de index, oppert dat het stagneren van de groei van het aantal vrouwelijke bestuurders te maken heeft met het vervallen van het wettelijk streefcijfer. Dat gold ook voor vrouwelijke bestuurders. In het wetsvoorstel voor een vrouwenquotum dat nu bij de Eerste Kamer ligt, gaat het alleen om minimaal eenderde vrouwelijke commissarissen. Als een bedrijf daaraan niet voldoet, mag het bij een vertrekkende commissaris geen man aannemen. De stoel blijft leeg tot er een vrouw is aangesteld.  \n  \nVolgens Lückerath kiezen de koplopers voor vrouwen in de top vanwege hun meerwaarde, niet omdat het moet. De index wordt aangevoerd door DSM en kantorenbelegger NSI, met 50 procent vrouwen in zowel de raad van bestuur als de raad van commissarissen. Verzekeraar ASR, Wolters Kluwer en Beter Bed completeren de top vijf. Nancy McKinstry van Wolters Kluwer was jarenlang de enige vrouwelijke ceo van een beursgenoteerd bedrijf in Nederland.","intensity":0,"negativity":0,"cluster_id":20,"similar_texts":"text534"},{"id":"59","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/18/1","title":"Groei van aantal vrouwen aan de top stagneert","text":"### Topvrouwen Ranglijst\n\nV  \n  \nVolgens Female Board Index, de jaarlijkse ranglijst van benoemingen in bestuurskamers en raden van commissarissen, zijn sinds september vorig jaar bij beursgenoteerde ondernemingen 22 nieuwe bestuurders benoemd, onder wie vijf vrouwen. Omgerekend is nu 'slechts' 13,6 procent van de 214 bestuurders van de 89 beursgenoteerde ondernemingen een vrouw. Vorig jaar was dat 12,4 procent. Toen was sprake van een record in tien jaar. Niet alleen waren er meer benoemingen van vrouwen, ook vertrokken er minder vrouwelijke bestuurders.  \n  \nVorig jaar leek de opmars niet te stuiten. Als die stijgende lijn was doorgezet, had over vier jaar al 30 procent van de bestuurders van de beursgenoteerde ondernemingen een vrouw. Maar met de nieuwste cijfers is dat doel van 30 procent vrouwen in de top weer ver weg.  \n  \n,,Als we de lijn nu doortrekken op basis van de nieuwste resultaten, dan bereiken we dat streefgetal op z'n vroegst pas in 2035'', zegt Mijntje Lückerath (59) enigszins beduusd. Ze is onderzoekster en samensteller van de Female Board Index.  \n  \nVolgens de index, die dit jaar voor de dertiende keer verschijnt, zijn nu van de 214 bestuurders bij 89 beursgenoteerde ondernemingen er 29 vrouw. Vorig jaar waren dat er 28 van de 225 bestuurders bij toen nog 94 beursbedrijven - inmiddels zijn verschillende bedrijven uit de lijst verdwenen als gevolg van overnames of doordat ze geen notering meer hebben aan de AEX.  \n  \n,,Je ziet dat een aantal grote beursbedrijven vooroploopt en zich echt hard maakt hiervoor. De groep die erna volgt, lijkt zich er minder voor te interesseren\", aldus Lückerath.  \n  \nVolgens het overzicht is nu bij zestien beursondernemingen zeker 33 procent van de bestuurders en zeker 33 procent van de commissarissen vrouw. Daar staat tegenover dat 65 beursgenoteerde bedrijven geen vrouwelijke bestuurder (meer) hebben, 73 procent van het totaal. Bij die 65 bedrijven zijn sinds september vorig jaar wel veertien mannelijke bestuurders benoemd. Dat is onder andere gebeurd bij Heineken, ASMI, Just Eat en Unibail.\n\n'Niet van deze tijd'\n\nDat er nog altijd bedrijven zijn die geen enkele vrouw in de raad van bestuur en of de raad van commissarissen hebben, vindt minister Ingrid van Engelshoven niet 'van deze tijd'. Ook zegt ze: ,,Het is fijn om te zien dat er bij een deel van de bedrijven positieve ontwikkelingen te zien zijn. Zij nemen verantwoordelijkheid om topposities meer divers te maken, maar er is en blijft ruimte voor verbetering.''  \n  \nOndernemersorganisatie VNO-NCW vindt het zorgwekkend dat de groei van vrouwen in de raden van bestuur afvlakt. ,,De ontwikkeling in met name de raden van bestuur gaat langzaam. Dat baart wel zorgen\", zegt woordvoerder Edwin van Scherrenburg van de grootste club van werkgevers.  \n  \nOf er een verklaring te geven valt voor de stagnatie? Hoogleraar Lückerath sluit niet uit dat corona van invloed is. Het aantal nieuwe benoemingen is namelijk sinds vorig jaar september sowieso hard gedaald. Waar er vorig jaar nog 39 nieuwe benoemingen waren, zijn dat er dit jaar 22. ,,Het lijkt erop dat veel bedrijven in coronatijd een pas op de plaats maken. Wellicht vinden zij het in deze onzekere tijden belangrijker het schip drijvende te houden dan om van koers te veranderen. En een nieuwe benoeming leidt vaak tot een koerswijziging.''\n\nDubbel nadeel\n\nDie 'pas op de plaats' pakt bijzonder nadelig uit voor vrouwen: vorig jaar werden elf nieuwe vrouwelijke bestuurders benoemd (op een totaal van 39), nu zijn dat er slechts vijf (op een totaal van 22). ,,Vrouwen lijken dubbel nadeel te hebben: er zijn sowieso minder benoemingen en mogelijk zijn bedrijven terughoudend om een vrouw te benoemen, omdat zij die benoeming toch als afwijking van de norm zien, en dus als een risico, en daarom toch liever gaan voor de weg die ze kennen: een mannelijke bestuurder.\"  \n  \nOok in de financiële crisis van 2008 werden aanzienlijk minder vrouwelijke bestuurders benoemd, weet Lückerath. Volgens haar is het 'ronduit onzin' dat het benoemen van vrouwen extra onzekerheden meebrengt. Ze wijst op onderzoeken die laten zien dat teams waarvan de samenstelling divers is, betere beslissingen nemen. Dat zou volgens haar juist in een crisistijd zeer welkom moeten zijn.  \n  \nOok haalt ze een eerder onderzoek aan dat het Internationaal Monetair Fonds (IMF) liet uitvoeren. Daaruit bleek dat het fonds de financiële crisis niet zag aankomen doordat de organisatie te homogeen was. ,,Er werken bij het IMF hyperintelligente mensen die allemaal aan dezelfde universiteit gestudeerd hebben, hetzelfde denken en zich hetzelfde gedragen. Zelf sprak het IMF van intellectuele bijziendheid'', vult Lückerath aan.  \n  \nLückerath, die zich altijd tegen een vrouwenquotum heeft uitgesproken, sluit niet uit dat naast de coronacrisis ook het voorstel voor een quotum nog een duit in het zakje doet bij het afvlakken van het aantal nieuwe vrouwelijke benoemingen. Volgens het 'ingroeiquotum' - dat waarschijnlijk begin volgend jaar van kracht wordt - moet op termijn minimaal 33 procent van de raden van commissarissen bestaan uit vrouwen.  \n  \nWat dat betreft ligt het gros van de beursbedrijven op koers. In het afgelopen jaar zijn er 81 nieuwe commissarissen benoemd, 36 keer betrof het een vrouw. Volgens de ranglijst zijn van de 467 commissarissen bij de 89 beursondernemingen 155 vrouw, oftewel ruim 33 procent. Een jaar geleden lag dat nog op 29,5 procent.  \n  \n,,Het is fijn om te zien dat het quotum in een vroeg stadium al zo'n effect heeft'', zegt de verantwoordelijk minister daarover. Maar Lückerath sluit niet uit dat sommige bedrijven achterover leunen, nu ze dat doel hebben behaald. De gedachte achter de invoering van een vrouwenquotum is dat dat zorgt voor een vliegwieleffect: als er meer vrouwen in raden van commissarissen zitten, zullen zij meer vrouwen in de raden van bestuur benoemen. Maar Lückerath heeft haar twijfels bij dat effect: ,,Wellicht werkt dat op lange termijn, maar vooralsnog werpt het zijn vruchten niet af.''\n\n'Diversiteit loont'\n\nVNO-NCW vindt het vooral 'mooi nieuws' dat het aantal vrouwelijke commissarissen nu boven de grens van gemiddeld 30 procent ligt. ,,Dat wordt dus echt breed omarmd en smaakt naar meer, want diversiteit loont'', is volgens Van Scherrenburg de boodschap van de ondernemersorganisatie.  \n  \nVolgens de ranglijst voldoen nog altijd 28 bedrijven niet aan het voorgestelde quotum van minimaal 33 procent vrouwen in de raden van commissarissen. Gezamenlijk zullen deze bedrijven nog 33 vrouwen moeten vinden. Bij beursondernemingen die straks niet aan het quotum voldoen, worden alle nieuwe benoemingen van mannelijke commissarissen nietig verklaard, tot het bedrijf het quotum wel haalt.  \n  \nHet wetsvoorstel voor dat quotum moet overigens nog wel door de Eerste Kamer. Typerend vindt de onderzoekster het dat de Eerste Kamer het debat daarover meermaals heeft uitgesteld. ,,Ik snap dat er belangrijke zaken op de agenda staan, maar dit laat volgens mij zien dat dit een onderwerp is dat gemakkelijk schuift en minder prioriteit heeft. Ik heb de indruk dat de aandacht voor vrouwen aan de top verslapt.''  \n  \nIllustratief was volgens de hoogleraar ook de brief die VNO-NCW halverwege april naar de Eerste Kamer stuurde, waarin de belangenbehartiger vroeg om de invoering van het quotum uit te stellen vanwege de 'bijzondere crisis'. Twee weken later volgde overigens een aanvullende brief, waarin de ondernemersorganisatie benadrukte 'steun voor het wetsvoorstel uit te spreken' en de Eerste Kamer vroeg de behandeling snel af te ronden, zodat bedrijven meer tijd hebben om zich voor te bereiden.  \n  \nVolgens VNO-NCW had dit er ook mee te maken dat het wetsvoorstel verder strekt dan alleen het 'ingroeiquotum'. Onderdeel hiervan is ook dat straks een groep van vijfduizend bedrijven doelen moet formuleren voor de top en subtop, om de kweekvijver van vrouwelijk talent stevig te vergroten. ,,Wij hopen dat de Eerste Kamer deze plannen zo snel mogelijk goedkeurt. Bedrijven hebben zo eerder duidelijkheid en meer tijd om zich voor te bereiden op een zorgvuldige implementatie.''  \n  \nHet zou de hoogleraar niet verbazen als veel grote bedrijven als eerste reflex hebben 'laten we de wet maar even uitstellen gezien de coronacrisis'. ,,Als dat je eerste gedachte is, dan lijkt het dus net alsof je met een hobby bezig bent, zeg maar een nice to have. Als er sprake is van een crisis, dan is dit iets dat even niet uitkomt.''  \n  \nVNO-NCW gelooft niet dat de aandacht voor diversiteit nu aan het verslappen is. En in hoeverre de coronacrisis van invloed is op nieuwe benoemingen, durft woordvoerder Van Scherrenburg niet te zeggen. ,,,Maar zeker nu, met de krapte op de arbeidsmarkt, zal het thema van diversiteit echt niet snel verslappen. Dat is welbegrepen eigenbelang van bedrijven.''","intensity":0,"negativity":0,"cluster_id":20,"similar_texts":"text196"},{"id":"60","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/32/1","title":"Hannah's verhaal is nu verfilmd","text":"Hannah Goslar, geboren in Berlijn, verhuist in 1933 met haar ouders naar Amsterdam uit angst voor het nazisme.In 1940, een paar maanden na de bezetting, wordt haar zusje Gabi geboren. Hannah is bevriend met Anne Frank en ook hun ouders gaan vriendschappelijk met elkaar om. In 1942 overlijdt Hannah's moeder bij een miskraam, de baby overleeft evenmin. In 1943, als Anne Frank al een jaar is ondergedoken, worden Hannah en Gabi met hun vader en grootouders opgepakt en naar Westerbork gestuurd. In dat kamp overlijdt haar opa. De rest van de familie wordt in 1944 overgebracht naar Bergen-Belsen.  \n  \nIn Bergen-Belsen komt Hannah bij toeval in contact met Anne, die in een slechter deel van het kamp verblijft. Omdat vader Gos-lar als hoge ambtenaar voorheen aanzien had in Duitsland, zit de familie van Hannah in het deel met gevangenen dat op de lijst staat om te worden uitgeruild tegen Duitse krijgsgevangenen. Iets dat er nooit van zal komen. Hannah's oma en vader overlijden in Bergen-Belsen. Samen met Gabi overleeft de zwaar zieke Hannah de oorlog. Terug in Amsterdam treffen ze Otto Frank, die al zijn familieleden kwijt is. Otto brengt Hannah en Gabi in december 1945 naar het vliegtuig dat hen naar Zwitserland brengt. Daar herstellen ze in een sanatorium voordat ze in 1947 emigreren naar het toenmalige Palestina.  \n  \nIn Israël wordt Goslar verpleegster, ze trouwt en sticht een gezin. Hannah geeft tot op hoge leeftijd lezingen over de holocaust. Haar eigen verhaal staat in meerdere boeken en is nu verfilmd in Mijn beste vriendin Anne Frank. Vanaf woensdag is de film te zien in de bioscoop. De rol van Hannah wordt gespeeld door Josephine Arendsen (16), Aiko Beemsterboer (18) speelt Anne Frank. Andere voorname rollen in de film van regisseur Ben Sombogaart zijn voor Stefan de Walle (Otto Frank) en Roeland Fernhout (vader van Hanne).","intensity":0,"negativity":0,"cluster_id":60,"similar_texts":"text537"},{"id":"61","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/70/1","title":"Harde leerschool Oranje","text":"### Volleybalvrouwen komen in halve finale EK tekort tegen wereldtopper Italië\n\n,,Ik ben er trots op dat we gevochten hebben\", zei Celeste Plak direct na de verloren halve finale op het EK. Maar dat de Nederlandse vrouwen nog tekortkomen tegenover een wereldtopper als Italië is duidelijk. Het relatief jonge team van bondscoach Avital Selinger kwam er in een vrijwel lege Stark Arena in Belgrado niet aan te pas. Het werd 1-3 (19-25, 17-25, 25-16, 18-25). Vandaag speelt Nederland om het brons tegen Turkije.  \n  \n,,We gaan winnen of leren\", had Selinger gezegd. Het werd leren voor zijn team, dat al verraste door de laatste vier op een eindtoernooi te halen. Nederland is een team in opbouw. Er is sprake van een wisseling van de wacht. Door routiniers die stopten, of dit jaar besloten niet uit te komen voor Oranje. Dat maakt Oranje nu tot een mix van ervaring en van vrouwen die nooit in de basis stonden, tot dit jaar, en in een enkel geval net achttien zijn, zoals Elles Dambrink.  \n  \n,,Ik denk dat wij niet zo goed zijn als die andere teams\", sprak Selinger daarom ook vooraf. Om daar aan toe te voegen: ,,Maar je hebt altijd een overlapping. Als wij slecht spelen en zij slecht, winnen zij. Als wij op onze top spelen en zij ook, winnen zij. Maar er is een overlapping en dit is sowieso al een belangrijke ervaring om mee te maken.\"\n\nAanvalsgeweld\n\nEén set lang wist Nederland te domineren, een set waarin Plak een goede invalsbeurt had, als vervanger voor het jonge talent Dambrink.  \n  \nEerder op de avond koos Selinger voor dezelfde basis als de wedstrijden ervoor, met Juliët Lohues, Anne Buijs, Britt Bongaerts, Nika Daalderop, Eline Timmerman, Dambrink en Myrthe Schoot. Vrij spelen, was de opdracht. En pogen druk op te leggen met goede services. Maar tegen het aanvalsgeweld van Italië kon Nederland niet op. De eerste twee sets domineerden de Italianen en was het geen moment spannend, maar Nederland wist wel de derde set te pakken. Een fase in de wedstrijd die Plak toch een goed gevoel bezorgde.  \n  \nHet EK is een belangrijke tussenstop voor Oranje, op weg naar het WK volgend jaar in eigen land. De vier gloriejaren van het Nederlands team waren van 2015 tot en met 2018. Met twee keer EK-zilver, plaatsing voor de Olympische Spelen van Rio en daaropvolgend de olympische vierde plaats. In 2018 werd Nederland voor het eerst vierde van de wereld op het WK in Japan, maar daarna volgde een mindere periode.  \n  \nIn 2019 verloor Nederland in de kwartfinale op het EK met 3-0 van Turkije. Verlies op het OKT in eigen land in 2020 kwam aan als een mokerslag, en in de daaropvolgende periode besloot een aantal internationals - Lonneke Sloetjes, Robin de Kruijf - een pauze in te lassen of zelfs te stoppen.  \n  \n,,Ik ben benieuwd\", zei de deze zomer na een sabbatical teruggekeerde Plak alvast in een vooruitblik op de wedstrijd om het brons tegen Turkije. ,,Als wij zo vechten als vandaag, gaat het een interessante wedstrijd worden.\"\n\nEmotionele wedstrijd\n\nSpelen tegen Turkije levert een emotionele wedstrijd op, verwacht Plak. Turkije, de ploeg van oud-bondscoach Giovanni Guidetti, de man onder wiens leiding Nederland een paar jaar geleden grote successen haalde, won eerder dit toernooi nog van Nederland in de poulefase.  \n  \nPlak: ,,Wij kennen ze, zij kennen ons. En niet voor niets hebben we net direct na afloop tegen elkaar gezegd dat we nog iets te winnen hebben.\"","intensity":0,"negativity":0,"cluster_id":34,"similar_texts":"text285"},{"id":"62","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/81/1","title":"Henk Pröpper dwaalt door Parijs, door zichzelf en het verleden","text":"Het was een gelukkig toeval dat de verhuizing van Henk Pröpper van Amsterdam naar Parijs samenviel met het begin van de confinement - de lockdown die Parijs in een spookstad veranderde - én dat juist op dat moment het altijd al trage sporthart van Pröpper zo langzaam begon te kloppen dat stilstand dreigde: Hartslag 27. Anders was in alle haast en jachtigheid dit boek er nooit gekomen. Er volgt een operatie, Pröpper krijgt een pacemaker en begint aan zijn revalidatie. Niet door hard te lopen, maar door te wandelen. Vanuit zijn huis aan de rue Saint-Honoré maakt hij wandelingen langs plekken waar hij ooit hollend aan voorbijging. Hij staat stil bij de gedenkplaten die herinneren aan de kunstenaars die er gewoond hebben of aan onbekenden die iedereen is vergeten. Maar Pröpper dwaalt, geïnspireerd door wat hij onderweg tegenkomt, vooral door zichzelf en zijn verleden. Hartslag 27 is een prachtig klein tijdsbeeld én een zelfportret, met bespiegelingen over boeken, Parijs (je krijgt na lezing verdomd veel zin ook te gaan verhuizen) en het leven. En uiteindelijk over hoe een mens wordt wie hij is. (Bert Wagendorp)\n\nHenk Pröpper\n\nHartslag 27\n\nDe Bezige Bij; € 20,99.","intensity":0,"negativity":0,"cluster_id":64,"similar_texts":"text720"},{"id":"63","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/2/7","title":"Het weer","text":"Vanmorgen regionaal grijs. Vanmiddag stapelwolken en zon bij 19-23 graden. Morgen bij 21-25 graden een zonnige nazomerdag.","intensity":0,"negativity":0,"cluster_id":22,"similar_texts":"text755"},{"id":"64","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/tata-moet-echt-gaan-werken-op-een-gezonde-manier-a4056933#20210903-79786-302","title":"Hoe reageren omwonenden van Tata? ‘Zwaar overdreven’ zegt de een, de ander barst in snikken uit","text":"Reacties omwonenden  De reacties op het RIVM-rapport over de uitstoot van Tata Steel lopen uiteen. De ene bewoner haalt zijn schouders op en wijst op het belang van werk, de ander barst in snikken uit. Een reportage.,Vanaf het terras van Restaurant Efes in Wijk aan Zee kijkt Rob van der Kroft (64) – grijze baard, platte pet – naar de hoge, groene duinen in de verte. „Af en toe komt er een pluimpie bovenuit”, zegt hij.\n\nDat ‘pluimpie’ komt uit de schoorsteenpijpen van staalfabriek Tata Steel. Ze staan nog steeds fier overeind, ofschoon Tata al een aantal jaren publiek en politiek steeds meer onder vuur ligt, vanwege de uitstoot van stoffen die schadelijk kunnen zijn voor de gezondheid.\n\nDonderdag kwam milieu- en gezondheidsinstituut het RIVM met een kritisch rapport over de Nederlandse staalfabrikant. Dat gaat niet – zoals eerder – over fijnstof, maar over zichtbaar stof dat neerslaat in de omgeving van de fabriek. Hierin zijn twee stoffen, polycyclische aromatische koolwaterstoffen (pak’s) en lood, in zo hoge concentraties gevonden dat die schadelijk kunnen zijn voor de gezondheid. Zichtbaar stof is moeilijk in te ademen, maar wel gevaarlijk voor bijvoorbeeld spelende kinderen, die het via speeltoestellen op hun handen kunnen krijgen.\n\n„Zwaar overdreven”, zegt Van der Kroft. Hij neemt een slok van zijn bier. Voor hij met pensioen ging, was Van der Kroft procesoperator bij Tata Steel. „Kijk, Tata is zo’n belangrijke werkgever in de regio IJmond. Tuurlijk is het hier niet zo schoon als ergens in de weilanden in Friesland, maar als je naast een vliegveld gaat wonen, moet je ook niet zeuren over overvliegende vliegtuigen.”\n\n‘Zonder werk geen leven’\n\nMark Linschmann (50) zit aan de tafel naast Van der Kroft. Hij rookt een sigaret. Naast hem staat een pul bier. Hij werkt als kabeltechnicus bij Tata. „Natuurlijk maak ik me weleens zorgen om mijn gezondheid”, zegt hij, „maar zonder werk kun je niet leven. Bovendien heb ik een heel ongezonde levensstijl.”\n\nLinschmann wijst naar zijn sigaret. „Ik rook als een krankzinnige, dus als ik iets krijg, is dat voor 85 procent mijn eigen schuld.”\n\nStichting FrisseWind.nu was drijvende kracht achter 1.200 aangiftes tegen Tata\n\nHet is lang zoeken naar een bewoner van Wijk aan Zee die het RIVM-rapport wél verontrustend vindt. „Ik maak me zeker zorgen”, zegt Sandra Cordemeijer (63), wijkverpleegkundige van beroep. „Maar ik vind het vooral heel vervelend voor ouders van kleine kinderen.”\n\nCordemeijer sluit altijd de ramen van haar huis als de wind ‘verkeerd’ staat. Dat wil zeggen: als de wind de uitstoot van de fabriek in de richting van haar huis blaast. En haar kinderen adviseerde ze vroeger al om niet in Wijk aan Zee te blijven wonen. Die wonen er nu ook niet meer. Waarom woont ze hier zelf dan nog wel? „Over mijn eigen gezondheid maak ik me blijkbaar toch iets minder zorgen. Gek hè?”\n\nJeroen Olthof, gedeputeerde Noord-Holland, PvdA\n\nKan staalindustrie in de IJmond nog bestaan? Wat mij betreft alleen nog als de nadelige effecten op de gezondheid en de leefomgeving zo snel mogelijk en zoveel mogelijk verminderen.\n\nZo denkt niet iedereen erover in Wijk aan Zee. „Als je in Amsterdam over de kozijnen veegt, zijn die ook zwart van de vervuiling”, zegt Henk Schavemaker (71), die het gras in de voortuin van zijn vooroorlogse huis aan het maaien is.\n\nZijn kinderen wonen niet meer in Wijk aan Zee, maar dat is niet vanwege de fabriek. „Eens in de zoveel tijd vraag ik Tata om de buitenmuren van mijn huis vrij te maken van stof. Dat doen ze gratis, dus wat heb ik te klagen? Bovendien: we eten er ook van, hè. Veel mensen hier werken er. Ik heb er zelf nooit gewerkt, maar mijn vader en zwager wel.”\n\nDemissionair staatssecretaris Steven van Weyenberg (Infrastructuur en Waterstaat, D66)\n\nDit is zeer zorgelijk en moet echt anders. Dit rapport laat de noodzaak zien om scherper aan de wind te varen als het gaat om wat Tata Steel mag uitstoten.\n\nWie het RIVM-rapport wel bijzonder veel zorgen baart, zijn Olivier Slabbers (41) en Sanne Walvisch (43). Zo’n zeven jaar geleden verhuisden zij met hun twee kleine kinderen, die nu elf en acht jaar zijn, van Haarlem naar Wijk aan Zee. Ze wilden graag weg uit de stad en vonden hier een mooi en betaalbaar huis.\n\nDestijds leek het wel mee te vallen met de impact van de staalfabriek op de leefomgeving. „Maar met de kennis van nu waren we hier natuurlijk nooit gaan wonen”, zegt Walvisch zittend aan de eettafel van hun huis.\n\nTranen in de ogen\n\n„Ik las het rapport vanochtend en ik was er echt door geraakt”, zegt Slabbers. „Buiten zag ik die pijpen met de rookpluimen en ik dacht: verdorie.” Hij heeft de tranen in zijn ogen staan.\n\nMaken we ooit duurzaam staal in IJmuiden?\n\nDeze podcast luister je ook in onze app\n\nOok zijn partner Walvisch wordt er zichtbaar emotioneel van. „En het is niet zo dat de risico’s verwaarloosbaar zijn, want het RIVM noemt de blootstelling van spelende kinderen aan de huidige concentraties schadelijke stoffen ‘ongewenst’.”\n\nEen halfjaar geleden stelden Slabbers en Walvisch zichzelf voor de keuze: vluchten, en dus verhuizen uit de IJmond-regio, of vechten. Ze kozen voor het laatste. Zo is Walvisch nu secretaris van de stichting FrisseWind.nu. Deze stichting was de drijvende kracht achter zo’n twaalfhonderd aangiftes tegen Tata Steel, namens omwonenden en een aantal stichtingen. Doel: het Openbaar Ministerie ervan overtuigen een strafzaak te beginnen tegen Tata Steel, vanwege het moedwillig schaden van de gezondheid van mens en dier.\n\n„Het is echt niet zo dat ik de fabriek weg wil hebben”, verzucht Walvisch. „We moeten staal blijven maken, want dat hebben we nodig, maar het moet op een gezonde manier.”\n\nTata Steel Nederland\n\nWe begrijpen dat de inwoners van Wijk aan Zee zich zorgen maken over hun gezondheid en die van hun kinderen en delen deze zorg. De urgentie voor verbetering is alleen maar groter geworden.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":3,"cluster_id":53,"similar_texts":"text48"},{"id":"65","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/5/2","title":"Hof wil moordenaar Hümeyra horen over belastende verklaring tegen Jos B.","text":"Bekir E. (34) is afgelopen juni in hoger beroep veroordeeld tot 20 jaar cel plus tbs met dwangverpleging voor de moord op de 16-jarige Rotterdamse scholier Hümeyra in 2018. Hij zat enkele maanden samen met Jos B. (58) in de gevangenis van Vught, totdat hij werd overgeplaatst.  \n  \nVolgens E. heeft Jos B. tegen hem verteld dat hij in 1998 de 11-jarige Nicky vanuit het vakantiekamp op de Brunssummerheide heeft meegenomen, misbruikt en gedood. De moordenaar van Hümeyra heeft daarover onlangs een belastende verklaring afgelegd tegenover justitie.  \n  \nAdvocaat Gerald Roethof doet die verklaring af als 'een flauwekulverhaal'. Volgens hem is Bekir E. een pathologische leugenaar, die last heeft van sensatiezucht. Jos B. ontkent niet dat hij met E. heeft gesproken; de afdeling in de gevangenis waar ze verbleven is klein. Maar hij ontkent ten stelligste dat die gesprekken over de gebeurtenissen in 1998 gingen. 'Het is een groot duimzuigverhaal', aldus B.  \n  \nHet Openbaar Ministerie zegt nog geen oordeel te hebben over de betrouwbaarheid van de verklaring. Bekir E. heeft zich weliswaar tijdens de zaak-Hümeyra ontpopt als een leugenachtige persoon, maar dat wil volgens advocaat-generaal Gerard Sta niet zeggen dat hij nu niet de waarheid spreekt.  \n  \nVorige maand was al bekend geworden dat een nieuwe getuige zich had gemeld. Volgens advocaat Roethof heeft E. verklaard dat Jos B. tegen hem heeft gezegd 'dat hij Nicky vanuit het kamp heeft opgetild en meegenomen en dat hij verantwoordelijk is voor de dood van de jongen'. Hij zou daarbij zijn hand voor Nicky's mond hebben gehouden, waarna de jongen na 20 of 30 seconden buiten bewustzijn is geraakt.  \n  \nRoethof herhaalde buiten de rechtszaal dat het een onzinverhaal is, gebaseerd op 'mediakennis'. Bekir E. heeft zelfs verklaard bevriend te zijn met Jos B. 'Grote onzin', aldus de raadsman.  \n  \nRoethof kwam gisteren ook nog met een ander nieuwtje, waarvan het waarheidsgehalte discutabel is: een brief die Bekir E. aan een andere gedetineerde heeft geschreven. Daarin schrijft hij dat Peter R. de Vries contact met hem heeft gehad en dat de misdaadjournalist had beloofd hem te helpen om naar Turkije te gaan na het uitzitten van zijn celstraf, zonder tbs. Daarmee wordt volgens Roethof de suggestie gewekt dat die toezegging is gedaan in ruil voor belastende informatie over Jos B.  \n  \nJos B. heeft altijd ontkend dat hij iets te maken heeft met de ontvoering en dood van Nicky. Hij werd eind vorig jaar veroordeeld tot 12,5 jaar cel voor het ontvoeren en misbruiken van Nicky en voor het bezit van kinderporno. Hij werd echter vrijgesproken van doodslag, omdat de rechtbank daarvoor onvoldoende hard bewijs zag.","intensity":0,"negativity":1,"cluster_id":62,"similar_texts":"text607"},{"id":"66","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/20/3","title":"Hoge boetes illegale inzet chauffeurs","text":"De overtredingen dateren uit 2019. Toen werd bekend dat PostNL 36 mensen had ingehuurd van drie andere bedrijven om vervoer van pakketten tussen depots uit te voeren. De chauffeurs hadden niet de Europese nationaliteit. Daarom moest hun werkgever voor hen een tewerkstellingsvergunning hebben. Die hadden ze niet. De boete daarvoor is 8000 euro per werknemer.  \n  \nVolgens de Nederlandse wet wordt niet alleen het bedrijf dat deze werknemers in dienst heeft beboet, maar ook de bedrijven die een directe relatie hebben met deze bedrijven. Dan gaat het dus om onderaannemers en de opdrachtgever.  \n  \nHet bedrijf dat het personeel aan het werk zette, moet 288.000 euro betalen. De drie bedrijven die de werknemers hebben uitgeleend krijgen respectievelijk boetes van 68.000 euro, 128.000 euro en 56.000 euro. PostNL moet als eigenlijke opdrachtgever ook 288.000 euro betalen.  \n  \nEen van de onderaannemers heeft ook nog een boete gekregen van 37.000 euro voor het overtreden van de Wet minimumloon en minimumvakantiebijslag.\n\nControleprotocollen\n\nPostNL zegt in een verklaring dat de transportonderneming waar het om gaat niet meer werkt voor het post- en pakketbedrijf. Om herhaling te voorkomen zijn in overleg met de Inspectie SZW ook de controleprotocollen doorgelicht en aangescherpt.  \n  \nDe beboete bedrijven kunnen nog bezwaar aantekenen bij het ministerie van SZW. Ook kunnen ze nog in beroep gaan bij de bestuursrechter. PostNL buigt zich nog over deze eventuele vervolgstappen.","intensity":0,"negativity":0,"cluster_id":4,"similar_texts":"text12"},{"id":"67","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=92026bd2bd52cb85783a#/pages/14-15","title":"Ida treft New York","text":"Ida treft New York\n\nOndergelopen straten, vastgelopen verkeer in Queens, New York. \n\nfoto EPA\n\nNEW YORK ’Historisch’, dat was het woord dat de burgemeester De Blasio gebruikte om de enorme hoeveelheid neerslag die in zijn stad viel weer te geven. \n\nMetrostations kwamen onder water te staan, straten en snelwegen waren onbegaanbaar, vliegvelden moesten sluiten en bovenal, maar liefst acht mensen kwamen in zijn stad om het leven. In buurstaat New Jersey vielen 14 doden, waarmee het dodental als gevolg van Ida in het noordoosten van de VS een stuk hoger is dan in de zuidelijke staten Louisiana en Mississippi waar de orkaan aan land ging. Daar is overigens het dodental gestegen tot vijf. Zowel in New Jersey als in New York is de noodtoestand uitgeroepen.","intensity":0,"negativity":0,"cluster_id":54,"similar_texts":"text92"},{"id":"68","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=27a1d7017ffdadf935a1#/pages/22-23","title":"Ierland legt WhatsApp miljoenenboete op","text":"Ierland legt WhatsApp miljoenenboete op\n\nPrivacyregels geschonden\n\nBerichtendienst WhatsApp moet €225 miljoen boete betalen omdat het bedrijf niet transparant was over hoe het met persoonlijke gebruikersgegevens is omgegaan. Het is de eerste boete die het bedrijf krijgt nadat Europese regels over de bescherming van persoonsgevens een aantal jaar geleden werden aangescherpt. De Irish Data Protection Commission, de waakhond die ook namens Europa toeziet op privacy in Ierland, constateerde dat WhatsApp niet goed uitlegde hoe het data van gebruikers en niet-gebruikers van de berichtendienst verwerkte.","intensity":0,"negativity":0,"cluster_id":10,"similar_texts":"text145"},{"id":"69","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/8/2","title":"Introductie gestopt om wangedrag","text":"Wat er precies is gebeurd meldt de vereniging niet, maar het zou 'volstrekt onacceptabel' zijn. Het Amsterdamsch Studenten Corps en de Amsterdamsche Vrouwelijke Studenten Vereeniging (A.S.C./ A.V.S.V.) heeft ruim 2700 actieve leden en zou daarmee de grootste studentenvereniging van Nederland zijn. Het bestuur wil een krachtig signaal afgeven: er is geen plaats voor dergelijk gedrag. ,,Studenten horen verantwoordelijkheidsbesef te hebben over wat toelaatbaar en ontoelaatbaar gedrag is'', aldus rector Jack Koopman. ,,Blijkbaar is dat besef er niet bij iedereen. Het is treurig dat studenten die zich wel verantwoordelijk opstellen lijden onder dit besluit. Toch is het een noodzakelijk besluit.''","intensity":0,"negativity":1,"cluster_id":62,"similar_texts":"text588"},{"id":"70","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/13/1","title":"Is er toekomst voor Tata in Nederland?","text":"### 4 Scenario's - Tata Steel - Staalproductie, gezondheid en milieu\n\nDe directie\n\nDoorgaan, met ondergrondse CO2-opslag\n\nDe directie zet in op het voortbestaan van het totale staalbedrijf, inclusief baanbehoud voor alle elfduizend werknemers, van wie negenduizend in IJmuiden. In een brief aan de Tweede Kamer stelde directievoorzitter Hans van den Berg dat het daarbij bereid is 'een duurzame toekomst voor Tata Steel te bevorderen' en 'te zorgen voor een goede leefomgeving'. Dit betekent onder meer dat Tata belooft in 2050 CO2-neutraal te produceren en de CO2-uitstoot in 2030 met 40 procent terug te brengen: van 12,6 miljoen naar 7,6 miljoen ton. Dat laatste moet gebeuren door de afvang en opslag van CO2 in de Noordzeebodem. Dat kost 3 miljard euro, wat zonder overheidshulp niet lukt.  \n  \nDaarnaast moet nog 300 miljoen euro worden geïnvesteerd in het terugdringen van de overlast voor de omgeving als gevolg van de emissie van stof, geur en geluid. Dit betekent dat de uitstoot van fijnstof, stikstofoxyden en zware metalen moet worden teruggebracht. In 2023 zal ook de uitstoot van de pak-stoffen worden verminderd, wat tot 'tastbare resultaten zal leiden voor de omwonenden'.  \n  \nVan den Berg wijst erop dat Tata al behoort tot de 10 procent 'groenste staalproducenten' in de wereld. Daarbij benadrukt hij dat Tata ook in de overgangsperiode op de Europese afzetmarkt - 85 procent van het in IJmuiden geproduceerde staal wordt in de EU verkocht - concurrerend moet blijven. Het probleem is dat de directie in IJmuiden niet de dienst uitmaakt. Eigenaar is het Indiase concern Tata, dat eigenlijk van het bedrijf in IJmuiden af wil en het in de etalage heeft gezet. Tot nu toe zijn de onderhandelingen met twee mogelijke kandidaten - een joint venture met het Duitse ThyssenKrupp plus beurgang en een overname door het Zweedse SSAB - mislukt.\n\nDe vakbonden\n\nkrimpen en vergroenen\n\nDe FNV en de andere bonden willen de tussenfase van afvang en opslag van CO2 overslaan. Het voorbestaan van Tata is alleen mogelijk als er radicaal wordt vergroend door direct over te stappen op de productie van staal met waterstof in plaats van kolen. Daarvoor moeten de twee kooksfabrieken (1 en 2) en twee hoogovens (6 en 7) die nu voor de productie van ruwijzer zorgen, worden vervangen. Als daar direct mee wordt begonnen kunnen die in 2025 klaar zijn. Kooksfabriek 2 en hoogoven 6 moeten al onmiddellijk worden gesloten. De andere kooksfabriek en hoogoven na 2025.  \n  \nVolgens de FNV is hiermee een investering van 1,4 miljard euro gemoeid, de helft van het benodigde geld voor ondergrondse opslag. Omdat pas na 2030 voldoende waterstof (opgewekt door windmolens op zee) beschikbaar is, zullen de installaties tot die tijd op gas moeten draaien. De kooksfabriek is verantwoordelijk voor een groot deel van de uitstoot van fijnstof en kankerverwekkende pak's, zodat door dit plan ook de overlast voor de omgeving vermindert.  \n  \nDe PvdA en Milieudefensie hebben sympathie voor het FNV-plan. Tot nu toe zeiden experts dat dit plan technisch en economisch onhaalbaar zou zijn. Maar uit een vrijdag gepubliceerde tussenrapportage van het door de directie ingeschakelde onderzoeksbureau Roland Berger blijkt dat ook dit plan technisch haalbaar is. 'Deze route is meer toekomstbestendig (klaar voor de overstap naar waterstof) en heeft naar verwachting een bredere publieke acceptatie', zegt het bureau.\n\nDe omwonenden:\n\nhelemaal sluiten. Of niet?\n\nDe omwonenden zijn verdeeld. Veel mensen in IJmuiden, Beverwijk en Heemskerk werken bij het bedrijf. Soms van generatie op generatie. Behalve elfduizend mensen die een baan hebben bij Tata in Nederland zelf, van wie negenduizend in IJmuiden, zouden er nog bijna 30 duizend werken bij toeleveranciers.  \n  \nEen deel van de mensen denkt dat het een oplossing is de hele voorkant van het bedrijf (de staalproductie zelf) op te doeken en alleen de verdere bewerkingen aan de achterkant (de walserijen, verflijn enz.) te behouden. Maar het aantal mensen dat voor totale sluiting is stijgt. En na de publicatie van het zorgwekkende gezondheidsonderzoek van het RIVM afgelopen week zal die steun verder toenemen. Er is inmiddels te veel gebeurd om nog aan vergroening te denken, vinden sommige omwonenden. Net als de mijnen in Limburg destijds, heeft het in 1919 opgerichte bedrijf het einde van zijn levenscyclus bereikt. De Dorpsraad in Wijk aan Zee - een badplaats die door Tata is ingesloten - is voor sluiting als vergroening niet mogelijk is.  \n  \nProjectontwikkelaar Pieter van Duijn heeft zelfs al een plan opgesteld om het terrein opnieuw in te richten. Hij wil 850 hectare benutten voor de bouw van 60 duizend woningen en 400 hectare bestemmen voor natuur. Daarnaast moet een nieuw industriegebied worden ingericht voor bijvoorbeeld hightechbedrijven die voor nieuwe werkgelegenheid zorgen. In totaal zou het plan, waarin ook de bouw van een tweede Velsertunnel is inbegrepen, 17 miljard euro kosten. Tot nu toe hebben gemeente, provincie en ook demissionair minister Blok het plan afgewezen vanwege gebrek aan steun van Tata zelf. In de IJmond wordt Van Duijn ook wel als een opportunist gezien omdat hij zelf projectontwikkelaar is.\n\nwild alternatief plan:\n\nmet Schiphol in de Noordzee\n\nAls Tata wordt gesloten, wordt het milieuprobleem slechts verplaatst. In de bouw en het vervoer, voor de verpakkingsindustrie en meubelen - staal zal nog decennialang onmisbaar zijn. Nederland zal zijn staal moeten importeren en kopen van bedrijven die vaak veel vervuilender opereren dan Tata in IJmuiden. Op wereldschaal wordt door sluiting het milieuprobleem alleen vergroot.  \n  \nBovendien is het staalbedrijf in IJmuiden in 1919 juist opgericht omdat Nederland, door de blokkade in de Eerste Wereldoorlog, besefte dat het voor de productie van basismaterialen niet afhankelijk wilde zijn van het buitenland. Dat probleem speelt nu weer bij de chip-productie.  \n  \nNet als Schiphol heeft Tata als groot nadeel dat het in een dichtbevolkt gebied ligt. Een oplossing kan zijn om Tata - al dan niet samen met de luchthaven - te verplaatsen naar een kunstmatig eiland in de Noordzee. Al in 1975 pleitte de Noordzee- eilandengroep, een consortium van 31 bedrijven, in een rapport voor de aanleg van een industrie-eiland in de Noordzee. 'De zee als vestigingsplaats is voor de industrie voordelig vanwege de afwezigheid van bevolkingsconcentraties, waardoor stank, lawaai en horizonvervuiling geen direct probleem vormen', was de conclusie.  \n  \nDe kosten - omgerekend naar nu zo'n 11 miljard euro - hadden via de gasbaten moeten worden gefinancierd. Die werden echter aan andere zaken besteed en het plan ging niet door. Inmiddels zouden de kosten vier keer zo hoog zijn, zo blijkt uit berekeningen voor een Schiphol in zee. Op dit moment is Tennet bezig met de realisatie van een stopcontacteneiland op de Noordzee: kosten 1,5 miljard euro. Misschien zou daar ook plaats zijn voor Tata.","intensity":0,"negativity":0,"cluster_id":18,"similar_texts":"text697"},{"id":"71","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=c33e66ac56d35d83d4b9#/pages/56","title":"Italië maatje te groot","text":"Italië maatje te groot\n\nDe Italiaanse steraanvalster Paola Egonu steekt zowel letterlijk als figuurlijk met kop en schouders boven de Oranje-vrouwen uit. De ploeg van bondscoach Avital Selinger moet het vandaag opnemen tegen Turkije, dat in de andere halve finale van Servië verloor.\n\nFoto ANP/HH\n\n❮❯\n\nOranje na verlies in halve finale vandaag om brons tegen Turkije op EK\n\nBELGRADO Na de 3-1 nederlaag tegen rivaal Italië rest de Nederlandse volleybalsters bij het EK niets anders dan de strijd om het brons. Vandaag is in de grote Stark Arena van Belgrado Turkije de tegenstander en vervolgens zullen Italië en Servië om het goud spelen. Het optreden van Oranje in de halve finale was eigenlijk alleen in de derde set goed: 19-25, 17-25, 25-16, 18-25.\n\nNatuurlijk is het al een prima prestatie dat deze verjongde Nederlandse ploeg zich bij de beste vier van dit continentale kampioenschap heeft gevoegd. „Maar ik ben eigenlijk wel helemaal klaar met vierde plaatsen”, had aanvoerder Anne Buijs eerder deze week al gezegd. Ze doelde daarbij op de Olympische Spelen van 2016 en het WK van 2018, toen Nederland net naast de medailles greep.\n\nDe bedoeling is dus dat dit vandaag niet gaat gebeuren, maar veel optimisme is niet logisch. Turkije, geleid door de flamboyante Italiaan Giovanni Guidetti, is nu eenmaal sterk en wist Nederland in de poulefase al met 3-0 te verslaan. Dat hoeft niet veel te zeggen over de strijd om een plek op het podium, maar Nederland moet wel in topvorm zijn om Turkije te verslaan. Dat was in de halve finale niet het geval. \n\nOranje had tegen Italië een topwedstrijd moeten spelen en dan moeten hopen dat het aanvalswonder Paola Egonu aan de andere kant van het net haar dag niet zou hebben. Beide wensen werden alleen in de derde set vervuld. Nederland kreeg onder aanvoering van invalster Celeste Plak ineens vleugels, terwijl hoogvlieger Egonu onbesuisd een paar ballen buiten de lijnen sloeg. Na twee tegenvallende sets was er ineens weer hoop in de Hollandse harten. \n\nEmotionele wedstrijd\n\nBondscoach Avital Selinger liet Plak in de vierde set uiteraard in het veld staan ten koste van het veelbesproken talent Elles Dambrink, die in de eerste set nauwelijks tot scoren kwam. Maar Egonu had na een korte rustpauze het vizier weer op scherp staan en roste er ongenadig op los. Aan de Nederlandse inzet lag het niet, maar als Italië goed speelt, is dit Oranje gewoonweg niet in staat om te stunten. \n\n„Ik ben trots op hoe we hebben gevochten” zei Plak na de 3-1 nederlaag. „Op een gegeven moment gingen we echt goed verdedigen en dat was mooi. We zeiden meteen na afloop tegen elkaar dat we niet in zak en as moeten gaan zitten. We hebben hier nog wat te winnen. Het wordt vast een mooie emotionele wedstrijd om het brons, want Turkije is een emotionele ploeg.”\n\nPlak begon zelf bijna elke wedstrijd van dit toernooi buiten de basis, maar wil in de medaillewedstrijd tegen Turkije wel eens in het veld beginnen. „Natuurlijk wil ik dat en ja, ik vind ook dat ik het net best goed heb gedaan.” \n\nVandaag moet Nederland dus niet één maar drie sets goed spelen om een medaille te winnen. Voor Turkije is het brons slechts een troostprijs, want de ploeg van Guidetti zit nog met een kater na de verloren halve finale tegen Servië. Wanneer dat chagrijn leidt tot matig volleybal, zou underdog Nederland op het podium kunnen belanden.\n\nDe Nederlandse volleyballers hebben ook hun tweede wedstrijd op het EK in winst omgezet. In Tampere werd Noord-Macedonië in drie sets verslagen: 25-20, 25-18, 25-22.","intensity":1,"negativity":0,"cluster_id":34,"similar_texts":"text928"},{"id":"72","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/03/japan-japanse-premier-suga-stelt-zich-niet-herkiesbaar-a4056988#20210903-79786-114","title":"Japanse premier Suga stelt zich niet herkiesbaar","text":"De Japanse premier Yoshihide Suga is niet herkiesbaar als leider van de Liberaal-Democratische Partij als die op 29 september een nieuwe voorman kiest. De 72-jarige Suga nam vorig jaar de rol van regeringsleider over van Shinzo Abe, die vanwege zijn gezondheid was afgetreden. Abe was acht jaar premier geweest van Japan. De LPD heeft een meerderheid in het Japanse parlement. Suga is onder Japanners niet erg populair, onder meer door de falende aanpak van de coronagolf die na de Olympische Spelen in het land is opgelaaid. In de laatste peilingen behaalde de premier vorige maand een populariteit van minder dan 30 procent. Later dit jaar staan er parlementsverkiezingen op de agenda. (NRC)\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021","intensity":0,"negativity":0,"cluster_id":43,"similar_texts":"text32"},{"id":"73","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/2/3","title":"Johan gaat even een minderheids- kabinet in de steigers zetten","text":"### Column\n\nInformateur Mariëtte Hamer bracht gisteren aan de Tweede Kamer verslag uit van haar zoektocht naar een meerderheidskabinet. Die was mislukt. Er is drie maanden lang overlegd, maar nu zijn we terug bij af. Dat kwam, schreef Hamer, doordat de partijen meer bezig waren met risicobeheersing en beeldvorming dan met de inhoud. Dit, waarschuwde zij, tast het vertrouwen in de politiek aan. Omdat een meerderheidskabinet niet tot de mogelijkheden behoort, kwam Hamer met een laatste advies: probeer het eens met een minderheidskabinet.  \n  \nAl met al een mager en teleurstellend resultaat dat ook na een week vergaderen had kunnen worden bereikt. Maar in Den Haag moeten lange onderhandelingen de indruk wekken dat de kwestie van alle kanten is bekeken, dat ze er echt serieus mee bezig zijn geweest en hemel en aarde hebben bewogen, maar dat het er uiteindelijk toch niet in zat.  \n  \nMaar nu wordt alles anders, want Johan Remkes is gebeld. Of hij Hamer wil opvolgen als informateur. Het antwoord was positief: hij staat ervoor open. Remkes is weliswaar nog gouverneur a.i. in Limburg, maar zover is het niet, van Maastricht naar Den Haag. Bovendien is het maar voor korte tijd. Want bij Remkes weet je: die gaat niet zoals Hamer eindeloos zitten pappen en nathouden, kopjes thee inschenken en de geduldigste man ter wereld uithangen.  \n  \nNee, Remkes is een probleemoplosser die één dag besteedt aan het lokaliseren van de pijnpunten, daarna twee dagen uittrekt om die te bespreken en dan nog hooguit drie dagen vrijmaakt om ze tegen elkaar weg te strepen. Dan moet het ook klaar wezen. Drie maanden neuzelen en dan een verslag inleveren waarin staat dat je weer opnieuw kunt beginnen, daar heeft Johan Remkes geen tijd voor.  \n  \nZeg tegen Johan dat hij een minderheidskabinet in de steigers moet zetten, en hij doet het. Remkes is een voorstander van minderheidskabinetten, dus dat is meegenomen. Maar eigenlijk doet dat er niet toe. Als een minderheidskabinet de enige mogelijkheid is, dan weet Remkes als pragmaticus wat hem te doen staat. Wat ook helpt, is dat Remkes heeft gepleit voor dunne regeerakkoorden. Dat kan hij nu mooi in praktijk brengen. De Aanzet voor een opzet tot een mogelijk regeerakkoord een beetje oppimpen en inkleuren, en je bent er al.  \n  \nRemkes laat zich ook niet piepelen door de christen-populist Wopke Hoekstra, die volgens mij de onderhandelingen met Hamer heeft vergiftigd. Alleen een bangelijke geest als Hoekstra kon de term 'linkse wolk' bedenken. Telkens wanneer Mark Rutte daarover begon, hoorde ik Wopke 'linkse wolk' sissen - zelf zou Mark daar nooit mee zijn gekomen. Hij heeft wel met meer linkse zetels samengewerkt en tot zijn genoegen.  \n  \nDaarom denk ik dat Remkes zal inzetten op een minderheidskabinet van VVD en D66, met Wopke veilig achter slot en grendel in de Tweede Kamer. Die kun je er niet bij hebben, zeker niet wanneer de veestapel moet worden ingekrompen, zoals trouwens in een van Remkes' rapporten stond. Met 58 zetels heb je tenminste een écht minderheidskabinet en geen bijna-meerderheidskabinet. Bovendien is Sigrid Kaag in zo'n coalitie niet het derde wiel aan de wagen, maar de liberale junior-partner voor de progressieve ideeën.  \n  \nDrie weken tot een maand, schat ik, dan heeft Remkes een minderheidskabinet uitgebeiteld en kan formateur Rutte aan de slag. Remkes is een resultaattrainer. Ingevlogen om een probleempje op te lossen, probleempje opgelost, terug naar Groningen en een kopstoot in De Wolthoorn - jammer dat er binnen niet meer mag worden gerookt.","intensity":0,"negativity":0,"cluster_id":7,"similar_texts":"text50"},{"id":"74","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=e3bf64fdfd254e3cb55d#/pages/8","title":"Kamerzetel per direct opgegeven","text":"Kamerzetel per direct opgegeven\n\nOver de duobaan van Dilan Yesilgöz ontstond discussie.\n\nDen Haag De staatssecretarissen Dennis Wiersma (Sociale Zaken), Dilan Yesilgöz (Klimaat) en Steven van Weyenberg (Infrastructuur) geven per direct hun Kamerzetel op. Dat doen ze nadat er discussie ontstond over hun duobaan.\n\nOnder staatsrechtgeleerden en Kamerleden rees de afgelopen tijd de vraag of de drie staatssecretarissen wel tegelijk lid van het kabinet en de Tweede Kamer konden zijn. De Grondwet maakt daarin een uitzondering voor bewindspersonen die al in het kabinet zaten voor de verkiezingen en daarna in de Tweede Kamer gekozen worden.\n\nMaar bij Wiersma (VVD), Yesilgöz (VVD) en Van Weyenberg (D66) ligt dat anders. Zij werden namelijk pas na de verkiezingen in het kabinet benoemd. De vraag was of ook voor hen de uitzonderingspositie gold. Volgens diverse hoogleraren niet, dus vroeg de Tweede Kamer advies aan de Raad van State. Die kwam tot de conclusie dat de duobaan misschien niet in strijd met de Grondwet is, maar wel ’ongelukkig’. „Het is aan de Tweede Kamer zelf om hierover desgewenst verder te beslissen”, concludeerde de Raad van State.","intensity":0,"negativity":0,"cluster_id":56,"similar_texts":"text455"},{"id":"75","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=1117a4645c7f05be6ada#/pages/40-41","title":"Kanye West weer in de heere","text":"Kanye West weer in de heere\n\n,,Ik zal altijd op God rekenen, Hij heeft wonderen voor mij verricht”, rapt Kanye West op ’Donda’.\n\nFoto \n\nANP/HH\n\nFans moesten weken wachten op tiende album ’Donda’\n\nKeer op keer werd de wereld lekker gemaakt met de aankondiging van Kanye Wests nieuwe album Donda, maar fans moesten tot afgelopen weekeinde geduld hebben voor de liefst 27 nummers tellende lofzang op God. Of het al dat wachten waard was?\n\n„God zal alles voor me oplossen”, rapt de Amerikaan (44) op Donda. Het is slechts één van de vele, vele verwijzingen naar boven. „Vind God voordat het te laat is.” „Ik vond God voordat hij mij vond.” „De Heer is mijn kogelvrije vest.” „Het valt niet mee een engel te zijn tussen de demonen.” „Mijn leven ligt in Zijn handen, stress ken ik niet.” „Vader, ik ben exclusief de jouwe.” „Ik zal altijd op God rekenen, hij heeft wonderen voor mij gericht.” Halleluja!\n\nMoeder\n\nHet blijft op Donda niet bij Kanye, of Yé, zelf die naar de Heer wijst voor bescherming, verlossing en glorie. Zijn eigen moeder, die in 2007 overleed en aan wie dit album is opgedragen, zei bij een in het titelnummer aangehaalde toespraak: „Waarom denken jullie dat mijn zoon geen angst kent?” Collega-rapper Travis Scott stelt in Praise God dat ook hij God dient en volgt. En dat doet zingend ook superster The Weeknd, in Hurricane.\n\nMet ook nog een kerkkoor dat zich een aantal keer laat horen is Donda dus nogal een religieuze aangelegenheid geworden. Het zal fans weinig verbazen. Niet alleen bracht West in 2013 al een plaat genaamd Yeezus uit en heette de voorganger van deze Jezus is king (2019). Toen de rapper vorig jaar voor het eerst melding maakte van Donda luidde de titel nog God’s country. Bij een van de beruchte luistersessies die voorafging aan de release liet de Amerikaan zich, als was hij de Zoon of de Verlosser zelf, hoog de lucht in takelen.\n\nAandachtstrekker\n\nMisschien moet de vraag zijn: waarop hoop je bij een nieuw album van Kanye West? Het blijft de man die we kennen als extreem grillig, als een onverbeterlijke aandachtstrekker en als -zelfbenoemd- grootste hiphopster ooit. Dit is de man die vorig jaar nog een gooi deed naar het Amerikaanse presidentschap. De man die miljardair werd met zijn muziek en zaken. De man die recent zijn wereldberoemde huwelijk met Kim Kardashian zag stranden en inmiddels misschien weer terug wil.\n\nHoop je als luisteraar dat hij inzicht geeft in dat krankzinnige leven dat hij leidt? Dan voldoet Donda voor een groot deel aan die verwachting. Wat je verder zelf ook van zijn vinden van troost en reden in de heere vindt; welkom in zijn hoofd. Hoop je dat Kanye zijn belangrijkste collega’s uit de hiphopwereld even de microfoon geeft, dan noemen we hier slechts Jay-Z, Playboi Carti, Young Thug, DaBaby en (postuum) Pop Smoke. Hoop je op spetterende, grensverleggende producties? Ook die zijn er, met in plaats van vette, harde beats meer strijkers, die subtieler overkomen, wat beter past bij de inhoud.\n\nVaktechnisch is het daarmee zeer, zeer lastig om welke plaat van West ook te bestempelen als ondermaats of zelfs maar middelmatig. Daarvoor is hij een te sterke rapper en legt hij er te veel persoonlijkheid in. Maar het is op de een of andere manier toch muzikaal allemaal wel wat voorspelbaarder geworden bij deze man. Onze conclusie is dan dat fans met dit album echt wel wat in handen hebben om de nodige uren, dagen, weken mee door te komen. Maar of er hiermee nieuwe bewonderaars bij komen wagen wij toch te betwijfelen.B.W.\n\n’Het valt niet mee een engel te zijn’","intensity":0,"negativity":0,"cluster_id":13,"similar_texts":"text22"},{"id":"76","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/abortus-is-vanaf-nu-vrijwel-onmogelijk-in-texas-a4056959#20210903-79786-101","title":"Kunnen vrouwen niet online een abortuspil bestellen? En vijf andere vragen over de nieuwe abortuswet in Texas","text":"Abortuswet in Texas Een nieuwe wet in Texas verbiedt abortus vanaf zes weken na de conceptie. Wie een vrouw daarna helpt met een abortus  kan worden aangeklaagd. „Burgers worden tegen elkaar opgezet.” ,‘Geen vrijheid is kostbaarder dan het leven zelf. Vanaf vandaag zal elk ongeboren kind met een hartslag beschermd zijn tegen de verwoesting van abortus.’ Greg Abbott, de gouverneur van Texas, beleefde een moment van triomf toen woensdag bleek dat het Hooggerechtshof in Washington de nieuwe, zeer controversiële abortuswet van Texas niet zou tegenhouden met een noodverordening. Abortusklinieken en burgerrechtenorganisaties hadden daar maandag om gevraagd. Maar de zogeheten ‘Fetal Heartbeat Bill’, door Abbott in mei al getekend, trad in werking zonder dat het Hof ingreep. President Biden noemde dat een ,,ongehoorde aanval” op de rechten van vrouwen. Hij viel het Hooggerechtshof hard aan. Dat vijf van de negen rechters zo’n verstrekkend besluit nemen, ,,zonder hoorzitting, zonder een uitspraak van een lagere rechtbank”, is volgens Biden ,,een belediging van de rechtsstaat”.\n\nAbortus is in Texas nu verboden vanaf zes weken na de conceptie. Dat is het moment dat iets als een hartslag hoorbaar is, al moet het echte hartje nog gevormd worden. Het is ook een tijdstip dat veel vrouwen nog niet merken dat ze zwanger zijn. Uitzonderingen kunnen er alleen komen als de gezondheid van de moeder in groot gevaar is. Niet na verkrachting, niet na incest.\n\nZes vragen over een nieuw front in de Amerikaanse abortusstrijd.\n\n1 Waarin verschilt de Texaanse wet van eerdere strenge abortuswetten?\n\nPogingen van andere staten om abortus na zes weken al te verbieden zijn tot nu toe steeds geblokkeerd door de rechter. Sinds de uitspraak in de zaak Roe vs Wade van het Hooggerechtshof in 1973 is abortus in de hele VS immers toegestaan zolang de foetus niet levensvatbaar is, ruwweg tot 24 weken.\n\nDe Republikeinse staten willen de strijd naar het Hooggerechtshof brengen, waar conservatieve rechters sinds drie benoemingen door voormalig president Trump de meerderheid hebben. Hun hoop dat er een streep gaat door Roe vs Wade flakkerde op toen bekend werd dat het Hof zich dit najaar buigt over een wet uit Mississippi, die abortus verbiedt na vijftien weken. Een uitspraak volgt in 2022. Tot het zover is kost dit juridisch gevecht de staten handenvol geld, en blijft abortus mogelijk.\n\nDaarom kiest Texas een ander pad. Met S(enate) B(ill) 8 omzeilt de staat een blokkade door een beroep te doen op het civiele recht. Met SB 8 in de hand kunnen burgers – uit Texas of van elders – voortaan iedereen in Texas voor de rechter slepen die bijdraagt aan het uitvoeren van een illegale abortus, dus een abortus na de zesweken-grens. Dat kan een arts zijn, een hulpverlener, ouder, priester of de Uberchauffeur die de vrouw naar de abortuskliniek bracht. Alleen de vrouw zelf kan niet worden gedaagd. Wie een zaak wint, kan aanspraak maken op een schadevergoeding tot tienduizend dollar en krijgt ook de juridische kosten vergoed. De gedaagden draaien zelf voor hun advocatenkosten op, ook als ze winnen.\n\n„SB 8 zet doeltreffend een prijs op het hoofd van iedereen die een zwangere steunt die een abortus nodig heeft na zes weken zwangerschap”, schreef Adrienne Kimmell, hoofd van pro-choice-organisatie Naral in een verklaring.\n\nMary Ziegler, hoogleraar rechtsgeschiedenis aan Florida State University en expert op het gebied van Amerikaanse abortuswetgeving, noemt de wet in een telefoongesprek „gevaarlijk”. „Het civiel recht is niet bedoeld om burgers tegen elkaar op te zetten.”\n\n2 Wat zijn de directe gevolgen voor Texaanse vrouwen?\n\nIn Texas vond tot woensdag 85 procent van de abortussen plaats na zes weken. Waar de wachtkamers dinsdag tot middernacht vol zaten, meldden artsen woensdag een vrijwel lege praktijk.\n\nVrouwen kunnen natuurlijk uitwijken naar andere staten. Maar zelfs hulp vragen bij een ongewenste zwangerschap kan riskant zijn: het kan de vertrouwenspersonen immers op rechtszaken en boetes komen te staan.\n\nDit alles werpt vooral hoge drempels op voor jonge vrouwen, arme vrouwen, vrouwen zonder verblijfsvergunning, en al dan niet alleenstaande moeders die moeilijk van huis kunnen. In vrijwel al deze categorieën zijn zwarte en Latinovrouwen oververtegenwoordigd.\n\nMensenrechtenorganisaties benadrukken sinds jaar en dag dat een verbod abortus gevaarlijker maakt - verdwijnen doet het niet. Texaanse vrouwen zullen dus meer risico nemen om een ongewenste zwangerschap te beëindigen.\n\n3 Kunnen vrouwen geen abortuspil bestellen online?\n\nTwee hulporganisaties in de VS bieden de mogelijkheid online abortuspillen te bestellen – een door de warenautoriteit FDA veilig verklaarde methode tot tien weken. Alleen tekent Abbott binnenkort een wet die het verstrekken van de pillen na zeven weken zwangerschap verbiedt. Ook het opsturen ervan wordt strafbaar.\n\nLees ook deze eerdere reportage van correspondent Bas Blokker over anti-abortuswetten in de VS\n\n4 Zullen burgers elkaar voor de rechter gaan slepen om een abortus?\n\nDat moet nog blijken. Kritische hulpverleners en juristen schetsen de meest naargeestige scenario’s. Een moeder die haar dochter naar een abortusafspraak rijdt, kan door de buurman gedaagd worden. Verkrachters of nijdige ex-partners die weten van een abortus, kunnen een vrouw en haar arts het leven zuur maken en financieel uitkleden. Halen ze hun gelijk, dan volgt een bonus.\n\nAndere juristen temperen deze doemscenario’s. Rechtbanken moeten de zaken nog ontvankelijk verklaren, bewijzen moeten gevonden worden.\n\nDe vraag of ook wildvreemden de moeite van een rechtsgang zullen nemen, kan in het volstrekt gepolariseerde en goed georganiseerde abortusgevecht met ‘ja’ beantwoord worden. Pro-life-organisatie Texas Right to Life riep al een verklikkerswebsite in het leven. Die werd na een op sociale media gecoördineerde actie van tegenstanders overspoeld met spam. Maar: „We letten op illegale abortussen en we zullen zien hoe de abortusverstrekkers zich gedragen”, zei een woordvoerder tegen Politico.\n\n5 Staan tegenstanders van de wet nu met lege handen?\n\nIn de verklaring waarmee het Hooggerechtshof woensdagnacht bekend maakte de Texaanse wet niet tegen te houden, schreef het dat de eisers hun zaak niet helder maakten, gezien de „complexe en nieuwe” procedurele vragen rond SB8. Het is dus nog mogelijk dat het Hof zich over de grondwettelijkheid van de Texaanse wet buigt.\n\nMaar zover is het nog lang niet. Waarschijnlijk moet er eerst een zaak onder SB8 worden aangespannen. Een aangeklaagde abortusarts kan zich dan verdedigen met een beroep op Roe vs. Wade, waarna de tocht door het juridisch systeem kan beginnen.\n\nMary Ziegler is uiterst pessimistisch. „Het Hooggerechtshof zweeg aanvankelijk totdat de wet in werking was getreden en kwam toen met een formalistische verklaring. Daarmee laat het al zien dat het weinig belang hecht aan het recht op abortus.”\n\n6 Haalt het Hooggerechtshof uiteindelijk een streep door Roe vs Wade?\n\nAls het Hof de laatste abortuskliniek van Mississippi in 2022 in het ongelijk stelt, vervalt de federale legalisering van abortus en wordt dit weer een bevoegdheid van de staten. In onder meer Texas wordt dan meteen een zogeheten ‘trigger law’ van kracht die abortus nagenoeg compleet verbiedt. Mary Ziegler twijfelt er niet aan dat het zover zal komen. „Als het niet bij deze zaak gebeurt, dan bij een volgende.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":48,"similar_texts":"text819"},{"id":"77","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=12d5c95e662af48d4f74#/pages/52","title":"Maatregelen FIFA na racisme in Hongarije","text":"Maatregelen FIFA na racisme in Hongarije\n\nFIFA heeft maatregelen aangekondigd na de vermeende racistische beledigingen van Hongaarse fans tegen Engelse voetballers tijdens de WK-kwalificatiewedstrijd Hongarije-Engeland (0-4). „FIFA zal gepaste maatregelen nemen, zodra ze het rapport van de wedstrijd heeft gekregen.” Volgens de Britse omroep ITV klonken er vanuit het vak met de Hongaarse harde kern oerwoudgeluiden richting de zwarte spelers Raheem Sterling (foto) en Jude Bellingham. De Engelse voetbalbond FA had FIFA al gevraagd om een onderzoek in te stellen. Hongarije moet wegens discriminerend gedrag van zijn fans tijdens de EK-wedstrijden van deze zomer zijn volgende twee UEFA-thuisduels zonder toeschouwers afwerken. De wedstrijden in de WK-kwalificaties vallen echter onder de bevoegdheid van de FIFA. Daarom waren er donderdagavond wel fans toegelaten.","intensity":0,"negativity":0,"cluster_id":62,"similar_texts":"text557"},{"id":"78","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/mannen-zijn-afleiding-van-de-echte-angst-a4056877#20210903-79786-101","title":"Mannen zijn afleiding van de echte angst","text":"Arnon Grunberg In de nieuwe roman (●●●●) van Grunberg zit  hernieuwde frisheid, humor en scherpte. Van een driehoeksverhouding in een Siciliaans hotel tot een moeder die het gezin verlaat om ‘zichzelf te vinden’: dit boek is een pageturner.,Er zit iets verrassends in de verteltoon aan het begin van De dood in Taormina, de nieuwe roman van Arnon Grunberg. Maar wat precies? Zou het ’m er simpelweg in zitten dat het gaat over een jong meisje, dat vanzelfsprekend iets kinderlijk-onbekommerds heeft (‘ik had een blauwe jurk aan met allemaal vissen erop’)? Of zit het in de droge vaststellingen, die vervolgens de puberale onthechting suggereren van een young adult? De verteller noteert, als haar moeder het gezin verlaat om ‘zichzelf te vinden’ in Canada: ‘Ik had tot die tijd nooit geweten dat mensen zichzelf konden kwijtraken, en mijn moeder leek mij ook niet zo’n type, die zat altijd op de bank met een boek, die wist volgens mij heel goed wie ze was, een lezer; moeder en echtgenoot zijn deed ze erbij.’\n\nOf gaat het om het gevoel, dat weliswaar onder de oppervlakte ligt, maar daar wel hard doorheen gloeit? Het schroeit een beetje, dat haar vader een brief schrijft ‘aan mijn enige en liefste dochter’. En het schrijnt, dat de moeder haar kind vollaadt ‘met cadeautjes, lekkernijen uit Canada, siroop, gympen’, waarna ze wordt ‘achterover getrokken door de rugzak. Ik viel.’ Niet subtiel, maar je gelooft het wel. Zelda komt zo tot leven, terwijl zij als verteller ‘een graf [graaft] met woorden’, zoals het heet op de eerste bladzijde – raadselachtig, maar dat slik je wel even. Want je kunt meevoelen met wat haar bezielt, waarom ze als puber in een ‘jeugdbende’ belandt, waar ze dienst doet als ‘lokeend’. Het is een episode waaraan Zelda weinig woorden wijdt, maar je kunt je er iets bij voorstellen.\n\nDe bende verliet ze, ze redde zichzelf, maar ze hield er ook wroeging aan over voor haar slachtoffers, ‘die van huis uit daders waren’ en ‘die ik verloste van hun daderschap door een beetje slachtoffer van ze te maken’. Dat was vormend.\n\nZulke formuleringen zijn weer typisch Grunberg, soepel raken we verzeild in het altijd herkenbare Grunberg-universum. Waar het leven een spel is. Waar de hoofdpersoon zich een rol toebedeelt en uit alle macht probeert het juiste bijbehorende gedrag te vertonen. Dat is de opdracht, of het nu om een psychiater, brandweerman en fatsoenlijk burger, een joodse messias of de vader van Tirza gaat – of om de kamermeisjes of slachters die Grunberg zelf kortstondig werd. Zo’n opdracht krijgt doorgaans een licht (of minder licht) absurdistische uitwerking, en vervreemding als gevolg. Zolang je het mee kunt voelen, verlies je niet je interesse.\n\nZelda voegt zich in die rij. Haar taakopvatting is: verloren mannen redden. Want ‘als het leven je gek maakt van angst, dan vallen mannen mee’, legt Zelda uit aan een vriendin. ‘Zij zijn afleiding van de echte angst.’\n\nWeldadig enthousiasme\n\nTegen de tijd dat die uitgangspunten geschetst zijn en de roman goed in de grondverf staat, wekt De dood in Taormina een weldadig enthousiasme op. Het is vertrouwd Grunbergiaans, maar er zit ook een hernieuwd soort frisheid in. Na een paar romans met daarin ook wat zwakke episodes, die weleens schmierden, lijkt Arnon Grunberg (1971) in zijn zestiende roman weer met volledige scherpte te schrijven. De personages boeien, hun hoogstpersoonlijke logica voelt kloppend, de zinnen vloeien, de aforismen zijn spits, hoofdstukken eindigen met lekkere cliffhangers. Je wilt mee in dit universum, met Zelda – het is een pageturner zoals De asielzoeker (2003) en Tirza (2006) dat waren.\n\nEn het is vooral ook grappig. De lichtvoetigheid doet zijn intrede met de te redden mannen. Allereerst Rasmus, een operaregisseur voor wie Zelda researcher wordt: hij ‘had een diepe behoefte de grote tragedie tot de zijne te maken, vermoedelijk omdat er uiteindelijk weinig tragisch aan hem was’, dus zij verdiept zich voor hem in Aleppo, en stelt een koor van Syrische vluchtelingenkinderen te Stuttgart samen. Dat is al geestig (op een wrange manier), maar echt een komedie wordt het als Zelda vervolgens ook Jona leert kennen, acteur en de belangrijkste antagonist van de roman. Hij is neurotisch als een geslaagd Woody Allen-personage – en het begint er al mee dat hij zózeer acteur is dat hij in theatrale zinnen spreekt en Zelda niet weet of hij oprecht is. ‘Ik wist dat hij speelde, ik ben niet gek, maar hij speelde alleen voor mij’, stelt ze. ‘Hij geeft privévoorstellingen.’\n\nEn ja, dat is de basis voor een romance die toch best geloofwaardig opbloeit – je snapt in elk geval waarom Zelda hem wil – al mag het tussen hen beslist geen liefde heten. Onder het mom: ‘Er zijn allerlei manieren om een stel te worden, wij werden het door te doen alsof we het niet waren’, wordt hun motto: ‘Geen liefde’. Waarmee het absurdisme al voorsorteert, om uiteindelijk te kunnen uitmonden in een lustige seksscène die eindigt met sprongen op het bed en de woorden: ‘Nooit meer, nooit meer, nooit meer liefde.’\n\nZwaarmoedige Zweed\n\nMaar tegen die tijd is wel een beetje de klad in de roman gekomen. De romance met Jona is gecompliceerd door Per, een zwaarmoedige jonge Zweed die zichzelf enigszins verloren heeft in zijn ambities als scenarioschrijver, en met wie Zelda een affaire begint. Sterker: met hem beginnen Zelda en Jona in een hotel in het Siciliaanse Taormina een driehoeksverhouding – dan werkt de roman naar een eindspel toe. Maar de strakke hand waarmee Grunberg het verhaal opzette is dan wat verslapt, ten gunste van het absurdisme – het gebruikelijke absurdisme, ben je geneigd te denken. Want het voelt wat willekeurig: vanwaar deze wending? Niks tegen driehoeksverhoudingen, maar waarom leidt het verhaal hierheen, waartoe? Waarom doen ze dit?\n\nDaarmee sijpelt ook je gevoel voor de personages, zo dankbaar aanwezig in het begin, langzaam weg. Er passeren talloze trauma’s (van sentimentalist Rasmus, moederminnaar Jona, jeugdbendelid Zelda), maar ze lijken bijzaak, want psychologisch gaat het niet erg diep. En Zelda gaat zo op in het spel, dat ze zelf uit het zicht raakt. ‘Ik wist wat ik wilde, misschien niet waarom, maar het eerste is belangrijker dan het tweede’, noteerde ze al eerder; over die afweging kun je van mening verschillen. Een gebrek aan waarom voedt ook de desinteresse.\n\nDat laat onverlet dat een Grunberg waar de klad in komt nog steeds uitzonderlijke literatuur is. Ook omdat dat bovenstaande zinnetje wel verdraaid veelbetekenend is, zoals je vaker moet opletten op de écht belangrijke zinnen. De dood van Taormina blijkt dan knap geconstrueerd, met slimme, betekenisvolle details. Wat doen die verwijzingen naar Antigone in de roman, en is de titel een knipoog naar Thomas Mann (evenals een haarverfscène)? Jazeker: als je je best doet kun je de dramatische ontknoping al in die verwijzingen opmerken.\n\nMaar doe je je best, merk je het op? Dat is ook geen willekeurige vraag. Al aan het begin van de roman stelt Zelda: ‘In het woord “eigenlijk” zit het hele verhaal, het verlangen, de verwarring, het noodlottige misverstand.’ Het blijkt een kernzin, met een kernwoord. In het ‘eigenlijk’ ligt een verwijt, het is de vraag die niemand de lokeend stelde: hoe het nou echt, eigenlijk, allemaal zat met Zelda. Wat wilde ze? Wat bedoelde ze? Wat gebeurde er eigenlijk? In die vragen ligt de tragiek die Grunberg haar had willen geven.\n\nArnon Grunberg: De dood in Taormina. Nijgh & Van Ditmar, 318 blz. € 23,50\n\n●●●●●\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":1,"cluster_id":47,"similar_texts":"text937"},{"id":"79","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/7/1","title":"Meer dan twintig doden door noodweer in noordoosten van Verenigde Staten","text":"Het noodweer dat het noordoosten van de Verenigde Staten heeft geteisterd, heeft in de staten New Jersey en New York aan zeker 22 mensen het leven gekost. De uitlopers van de orkaan Ida, die eerder in de week in de zuidelijke staat Louisiana aan land was gekomen, hebben er tot uitzonderlijk hevige neerslag, tornado's en talrijke overstromingen en modderstromen geleid. Nieuwszender NBC bericht dat in New Jersey 14 mensen om het leven zijn gekomen en in de stad New York 8. In beide staten is de noodtoestand afgekondigd. In het centrum van de stad New York werden recordhoeveelheden neerslag gemeten. Burgemeester Bill de Blasio noemde het noodweer en de talrijke overstromingen in de stad historisch. Er zijn metroverbindingen ondergelopen en treinen en vluchten zijn uitgevallen als gevolg van de wateroverlast. Ook zijn er meldingen van schade en slachtoffers in de staten Maryland en Pennsylvania.\n\nRTL Nieuws: NVWA staakte toezicht vleesbedrijf terwijl problemen nog niet opgelost waren\n\nDe Nederlandse Voedsel- en Warenautoriteit (NVWA) heeft vleeswarenbedrijf Offerman herhaaldelijk gewaarschuwd voor het hanteren van te lange houdbaarheidstermijnen. Daarna stopte de toezichthouder ruim twee jaar met controleren. In 2019 bleken vleeswaren met de listeriabacterie te zijn besmet, met 6 doden en 2 miskramen tot gevolg. Dit schrijft RTL Nieuws op basis van documenten die de nieuwssite heeft opgevraagd bij de NVWA. In totaal werden 35 mensen ernstig ziek van vleeswaren van Offerman, volgens de NVWA. De in Aalsmeer gevestigde fabriek van Offerman, onderdeel van het Belgische bedrijf Ter Beke, was toen meermalen gewaarschuwd. In 2016 en 2017 keurde de NVWA houdbaarheidsstudies van het vleesbedrijf af. Het probleem werd niet opgelost, blijkt uit de documenten. Zo stelde Offerman zonder onderbouwing dat zijn boterhamworst 31 dagen te bewaren was. De NVWA hield 21 dagen aan.","intensity":0,"negativity":1,"cluster_id":12,"similar_texts":"text92"},{"id":"80","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=244f240b121ad45330a3#/pages/34","title":"Menig verhuist naar Partizan Belgrado","text":"Menig verhuist naar Partizan Belgrado\n\nDe transfermarkt in Nederland is al gesloten, maar FC Twente heeft toch nog zaken gedaan. De nummer 15 van de Eredivisie verkocht aanvaller Queensy Menig aan Partizan Belgrado. In Servië is de transfermarkt wat langer open dan in het grootste deel van Europa.\n\nHet contract van Menig bij FC Twente liep volgend jaar af. De club uit Enschede krijgt nu nog een transfersom voor de 26-jarige aanvaller, die net begonnen was aan zijn derde seizoen bij Twente.","intensity":0,"negativity":1,"cluster_id":1,"similar_texts":"text108"},{"id":"81","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/18/3","title":"Merlier opnieuw de snelste in Benelux Tour","text":"### Wielrennen\n\nWielrenner Tim Merlier heeft de vierde rit in de Benelux Tour op zijn naam geschreven. De Belg van Alpecin-Fenix won de sprint in de etappe van Aalter naar Ardooie na 166 kilometer. Hij klopte de Deen Mads Pedersen en Danny van Poppel. Het is de tweede ritzege voor Merlier, die de eerste etappe in Dokkum ook won. Eerder won hij sprints in de Giro d'Italia en de Tour de France. De Zwitser Stefan Bissegger blijft leider in de Benelux Tour.","intensity":0,"negativity":0,"cluster_id":59,"similar_texts":"text466"},{"id":"82","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/45/2","title":"Merlier slaat opnieuw toe","text":"De Belg Tim Merlier heeft de vierde rit in de Benelux Tour op zijn naam geschreven. De sprinter van Alpecin-Fenix klopte Mads Pedersen en Danny van Poppel in Aalter in de massasprint. Het is zijn tweede ritzege. Dylan Groenewegen kwam er na een rit van 166  \n  \nkilometer niet aan te pas en eindigde als negende.  \n  \nDe leiding blijft in handen van de Zwitser Stefan Bissegger.","intensity":0,"negativity":0,"cluster_id":59,"similar_texts":"text500"},{"id":"83","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/1/1","title":"Metaal krijgt fossielvrij pensioen","text":"Het pensioenfonds voor de metaalsector PME heeft alle belangen in de winning en distributie van olie en gas verkocht. Het is het eerste pensioenfonds in Nederland dat daadwerkelijk die stap zet. PME, goed voor bijna 62 miljard euro aan vermogen en daarmee een van de grotere in Nederland, had nog voor 1,2 miljard euro aan zulke beleggingen. Het vrijgekomen geld gaat het fonds grotendeels in schone energie steken zoals stroomnetten en energieopslag in batterijen.  \n  \n\"Met grote zorg zien we wat er om ons heen gebeurt\", legt Eric Uijen uit, voorzitter van het uitvoerend bestuur van PME. \"Bij ieder rapport blijkt het klimaat er weer slechter voor te staan. De uitstoot van CO2 moet sneller omlaag. We hebben al lang klimaatbeleid maar het is noodzakelijk dat steeds verder aan te scherpen. We zitten al in windenergie, er zijn veel meer investeringen nodig, zoals in de infrastructuur voor schone energie en in zonnepanelen.\"  \n  \nPME had al geen beleggingen meer in steenkool en teerzandolie en ook aandelen in fossiele concerns als Shell en BP waren al van de hand gedaan. Het fonds kiest er nu voor de hele sector uit te sluiten, zoals dat vaker gebeurt met tabak of wapens. \"Dat is best definitief\", constateert Uijen. \"Maar we kunnen dat doen zonder toe te geven op een veilig en goed pensioen. Het staat vast dat deze stap het rendement van onze beleggingen niet vermindert, dat laat onderzoek zien. Sterker: onze portefeuille loopt juist minder risico. Bovendien gaat het niet alleen om de pensioenen van vandaag maar ook om die voor morgen en overmorgen, voor volgende generaties.\"  \n  \nBij PME zijn zo'n 1500 bedrijven aangesloten, variërend van autofabrikanten tot hoogtechnologische producenten als chipmachinemaker ASML. Werknemers van ASML en van NXP, een maker van halfgeleiders, vroegen eerder dit jaar het bestuur in een petitie om de verkoop van de fossiele beleggingen. Volgens Uijen was PME toen al begonnen met de fossiele verkoop. \"Maar dit soort initiatieven helpen wel bij de besluitvorming. Er is ook bredere steun. Uit enquêtes onder onze deelnemers blijkt namelijk dat een ruime meerderheid voorstander is van dit scherpere klimaatbeleid.\"  \n  \nDe druk op pensioenfondsen om geld terug te trekken uit de productie van fossiele brandstoffen en zo de financiële geldstromen een schonere kant op de sturen, groeit sterk. Het kleinere pensioenfonds Horeca en Catering maakte gisteren bekend bezig te zijn om de fossiele belangen te verkopen, mede onder druk van de deelnemers. Afgelopen jaar waren er vele acties gericht op het ambtenarenfonds ABP, met een vermogen van rond de 500 miljard euro het grootste pensioenfonds van Nederland. Zo riepen onder meer medewerkers en colleges van bestuur van verschillende universiteiten, docenten, gemeente-ambtenaren en hoogleraren ABP op om duurzamer te gaan beleggen en olie- en gaswinning in de ban te doen. Actiegroep ABP Fossielvrij onderzoekt de mogelijkheid een rechtszaak tegen het fonds te beginnen om het zo te dwingen tot klimaatvriendelijker beleid.  \n  \nUijen sluit niet uit dat de stap van PME ook andere pensioenfondsen over de streep kan trekken. \"Iedereen worstelt hiermee. Wij zijn nu de eersten, dat wordt misschien als een soort mijlpaal gezien.\"  \n  \nBehalve meer geld stoppen in de overgang naar schone energie, gaat PME ook het beleid op het gebied van het zogeheten engagement omgooien. Dat zijn gesprekken die fondsen voeren met bedrijven waarin ze beleggen om de koers van die ondernemingen bij te sturen. \"We gaan die dialogen nu richten op de grote energiegebruikers, zoals de chemie en onze eigen metaalsector, en op energiebedrijven zoals RWE en Engie. Op die manier denken we de meeste winst voor het klimaat te kunnen halen.\"\n\nIn het kort\n\nHet pensioenfonds PME heeft alle beleggingen in fossiele energie verkocht  \n  \nHet is daarmee het eerste fossielvrije pensioenfonds in Nederland  \n  \nDeelnemers hadden gevraagd om deze groene omslag","intensity":0,"negativity":0,"cluster_id":32,"similar_texts":"text274"},{"id":"84","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/8/4","title":"Miljoenenboete WhatsApp","text":"Berichtendienst WhatsApp moet 225 miljoen euro boete betalen omdat het bedrijf niet transparant is geweest over hoe het met persoonlijke gebruikersgegevens omgaat. Nooit eerder legde de Ierse Data Protection Commission (DPC), die toeziet op de privacyregels in Europa, zo'n hoge boete op. De waakhond vindt dat WhatsApp zich in 2018 niet hield aan de privacyregels. Het bedrijf zou niet transparant genoeg zijn geweest over hoe gebruikersgegevens verwerkt en gedeeld werden met andere takken van moederbedrijf Facebook. WhatsApp vindt juist dat ze de privacy en veiligheid van gebruikers hoog in het vaandel heeft staan. ,,We zijn het niet eens met deze beslissing. We gaan in beroep.''","intensity":0,"negativity":0,"cluster_id":52,"similar_texts":"text483"},{"id":"85","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/6/2","title":"Minister Van Ark stopt om gezondheidsredenen","text":"Demissionair minister Tamara van Ark van Medische Zorg stapt op vanwege gezondheidsredenen. Ze zat sinds eind juli al thuis met nekklachten. Minister Hugo de Jonge en staatssecretaris Paul Blokhuis nemen haar portefeuille over. Van Ark geeft ook haar Kamerzetel op. 'De afgelopen weken heb ik stappen gezet om te herstellen van aanhoudende nekklachten', schrijft Van Ark in een verklaring. 'Helaas is er nog geen sprake van herstel op het niveau dat ik weer aan de slag kan. Ik weet niet wanneer dat wel zo is.' Van Ark begon de kabinetsperiode in 2017 als staatssecretaris van Sociale Zaken, maar werd in de zomer van 2020 minister voor Medische Zorg, als opvolger van de uitgevallen Bruno Bruins. Van de 24 ministers en staatssecretarissen die in 2017 werden beëdigd, zijn er nog 16 over.","intensity":0,"negativity":0,"cluster_id":36,"similar_texts":"text29"},{"id":"86","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/77/1","title":"Moet ik de nieuwe vriendinnen van mijn gewelddadige ex voor hem waarschuwen?","text":"### moderne manieren\n\nBeste Beatrijs,\n\nRecentelijk heb ik de relatie met mijn vriend verbroken. In eerste instantie leek het een hele leuke aardige man, maar na enige tijd samenwonen bleek dat hij hele akelige karaktertrekjes en dito gedrag heeft. Uiteindelijk heb ik de relatie verbroken na meerdere malen huiselijk geweld. Ik heb hiervan melding gemaakt bij de politie. Nog geen aangifte vanwege zakelijke afhandeling (advies van de politie). Ik heb contact gezocht met zijn ex-vrouw en een eerdere vriendin. Van hen hoorde ik soortgelijke verhalen. Ook zijn dochters bevestigden het huiselijk geweld. Ik ben blij dat ik van hem af ben, maar ik vrees dat er nog meer slachtoffers gaan vallen. Hij stuurt mij nare appjes en screenshots, en daar zie ik weer nieuwe vrouwennamen staan. Tijdens de laatste weken van onze relatie was hij ook al actief op Tinder. Ik maak me zorgen over andere vrouwen die in zijn handen vallen. Ik vind dat vrouwen elkaar moeten steunen. Hoe moet ik me hierin opstellen? Wat kan ik wel en niet doen?  \n  \nOnbekende vrouwen redden  \n  \nBeste Onbekende vrouwen redden,  \n  \nIk raad u nadrukkelijk af om u bezig te houden met de vrouwen met wie uw ex zich in de toekomst zal bezighouden. U mag blij zijn dat u zonder al te heftige kleerscheuren van hem af bent. U hebt nog geen aangifte kunnen doen van huiselijk geweld bij de politie. Als die mogelijkheid er is, doe dat dan vooral, maar laat het verder zitten. Nu al stuurt hij u appjes en screenshots, waar u geen prijs op stelt. Hoe denkt u dat hij zal reageren, als u zijn nieuwe veroveringen benadert om hen te waarschuwen tegen hem?  \n  \nHij zal des duivels zijn en u dan pas goed het leven zuur maken.  \n  \nAfgezien daarvan: vrouwen die een relatie met hem of met wie dan ook zijn aangegaan zitten niet te wachten op waarschuwingen van eerdere vrouwen. Zij zullen uw informatie over zijn naargeestigheid zien als onzinnige verdachtmakingen en als jaloezie of wraak van een verlaten vrouw. En als die vrouwen dat zelf niet zo zien, zal hun nieuwe geliefde, uw ex, u wel wegzetten als een krankzinnige maniak.  \n  \nEr is geen manier waarop u deze strijd kunt winnen - integendeel: door uzelf indirect met hem te blijven bemoeien, snijdt u alleen uzelf in de vingers. Verbreek elk contact met hem en blijf zo ver mogelijk bij hem uit de buurt. Zet alleen zo nodig de aangifte door. Als een toekomstig slachtoffer u op zeker moment benadert, kunt u altijd een boekje open doen, maar u hebt geen morele verplichting om onbekende vrouwen uit de klauwen van akelige mannen te houden.\n\nBeste Beatrijs,\n\nBinnenkort trouwt een bekende van me, hoorde ik van vrienden. Hem en de bruid ken ik nog van de studentenvereniging. Tot nu toe heb ik geen uitnodiging ontvangen, niet per e-mail, niet per post. Blijkbaar ben ik eerder een kennis dan een vriend. Jammer, niks aan te doen. Ik besef dat de kans dat mijn uitnodiging bij de post is kwijtgeraakt heel klein is. Dat betekent dat ik niet ben uitgenodigd, wat me toch bevreemdt. Mocht achteraf gevraagd worden waarom ik er niet was, is het jammer van de gemiste gebeurtenis, maar een bruiloft lijkt me niet iets waar je zomaar kunt binnenvallen. Wat raadt u me aan?  \n  \nGeen invitatie  \n  \nBeste Geen invitatie,  \n  \nIn een geval als dit (u bent niet uitgenodigd voor een bruiloft en u vindt dat vreemd) raad ik aan om aan een gemeenschappelijke vriend(in) uit dezelfde kring te polsen of hij/zij is gevraagd. Als die persoon ook niet is uitgenodigd, dan is het kennelijk een in kleine kring gevierde bruiloft, mogelijk in verband met corona. Als de gemeenschappelijke vriend(in) wel is uitgenodigd, kunt u uw verbazing uitspreken over het feit dat u bent gepasseerd. Vervolgens kunt u aan dezelfde persoon vragen of hij/zij navraag wil doen bij het bruidspaar of ze u er inderdaad niet bij willen hebben of dat er een misverstand in het spel is. En dan hoort u het wel van hem/haar. Dit is net iets eleganter dan wanneer u zelf het bruidspaar benadert (en daarmee zou bedelen om een uitnodiging). Tegen een derde zullen ze vrijuit spreken, en dan weet u in ieder geval waar u aan toe bent.  \n  \nEens of oneens met deze adviezen? Reageer via tijdgeestreacties@trouw.nl. Stuur uw vragen over buren, collega's, familie en vrienden naar  \n  \nbeste@beatrijs.com  \n  \nLees ook de vraag die Beatrijs Ritsema gisteren beantwoordde op trouw.nl/modernemanieren: Mijn vriend de fotograaf heeft (weliswaar voor een vriendenprijs) het trouwalbum verpest, wat nu?","intensity":0,"negativity":0,"cluster_id":70,"similar_texts":"text85"},{"id":"87","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=aae9a33ae2944e726528#/pages/50-51","title":"NAZORG DEPAY EN BERGHUIS","text":"NAZORG DEPAY EN BERGHUIS\n\nOf Tyrell Malacia (l.) mag aantreden is nog niet zeker, zijn oude ploegmaat Steven Berghuis (2e van l.) staat in elk geval in de basis tegen Montenegro.\n\nFoto ANP/HH\n\nBondscoach Louis van Gaal \n\n❮❯\n\nGoedgemutste Van Gaal verklapt basisplaatsen in Oranje voor rechtsbuiten Ajax en Dumfries\n\ndoor Valentijn Driessen\n\n& Mike Verweij\n\nZEIST Over de invulling van het verdedigingscentrum en de linksbackpositie wilde Louis van Gaal de dag voor Nederland-Montenegro niets kwijt. Maar toch lichtte hij een tipje van de sluier op over zijn opstelling. „Steven Berghuis speelt en ook de naam van Denzel Dumfries krijgen jullie”, verklapte de goedgemutste bondscoach.\n\nDe basisplaats voor Berghuis moet worden gezien als een hart onder de riem van de rechtsbuiten, die na zijn overstap van Feyenoord naar Ajax nogal wat over zich heen kreeg, in Amsterdam zijn plek verloor aan Antony en tijdens Noorwegen-Nederland in de rust werd gewisseld. „Ik heb met hem gesproken en aangegeven wat hij beter kan doen en misschien moet laten. Maar ik heb ook aangegeven dat de manier waarop Jurriën Timber de rechtsbackpositie invulde hem niet hielp. En daarom geef ik hem nog een kans. Oh, nu zeg ik te veel. Potverdomme”, lachte Van Gaal. „In mijn ogen is hij de beste rechtsbuiten.” \n\nOok Depay, bij wie alleen Ronald Koeman de juiste snaar lijkt te kunnen raken, kreeg nazorg van Van Gaal. „Als je al na één wedstrijd conclusies wilt trekken, is dat aan jou”, zei hij te denken Depay ook aan het voetballen te krijgen, waarna hij het voor de speler opnam. \n\n„Dat hij niet aan voetballen toekwam, had te maken met de moeilijkheidsgraad. De Noren speelden compact en dan heeft hij heel weinig ruimte en krijgt ook Memphis het zwaar. Hij heeft zich een aantal keren in de bal aangeboden, maar ook in de diepte. Maar hij kreeg de bal niet in zijn tijd. Dat is passen en trappen, zien en de bal in het juiste ritme geven”, aldus Van Gaal.\n\n„Dat bedoelde Stefan de Vrij toen hij zei dat hij zich nog kan verbeteren. Dat vind ik ook, maar het heeft ook met de kwaliteiten van de tegenstander te maken en niet alleen met Memphis. Hij is een geweldenaar en heeft een geweldige ontwikkeling doorgemaakt. Hij kan echter ook niet tegen drie verdedigers op. Dat kan niemand. Niet dat ik hem met Lionel Messi of Ronaldo vergelijk, maar dat kunnen zij ook niet.”\n\nHoewel de voormalige coach van Ajax, FC Barcelona, FC Bayern München en Manchester United in eerste instantie aangaf ook zijn systeem niet te willen prijsgeven, bleek dat hij vanavond weer voor 1-4-3-3 kiest. Met pijn in het hart. „Mijn mening en mijn visie zijn duidelijk, want die heb ik tijdens mijn aanstellingspersconferentie duidelijk laten blijken”, doelde hij op zijn voorkeur voor 1-5-3-2 of 1-5-2-3.\n\n„Maar ik had twee dagen de tijd en heb nu weer twee dagen de tijd. Ik kan het in de hoofden van de spelers niet in een week veranderen. Daar heb ik zes weken voor nodig. Voor het WK in Brazilië hebben we daar zes weken op getraind. En alleen maar op het verdedigende aspect. Als je met vijf verdedigers speelt, moet je áltijd druk naar voren geven en dat zit niet bij elke verdediger in het hoofd, kan ik je vertellen. Maar als je 1-5-3-2 of 1-5-2-3 speelt, heb je overal een man meer en alle driehoekjes zijn er. Dat is in mijn ogen het beste systeem.”\n\nOf hij op het (eventuele) WK het roer wel omgooit, is de vraag. „Lieve jongen, het schema is zo dat ik maar een week de tijd heb. Dus ik krijg niet de kans dat systeem te spelen. Of het moet zo slecht gaan … Maar dan ben ik ontslagen. Of het gaat goed, maar dan heb ik niet de tijd, want ik moet al die wedstrijden spelen. Maar dat ik nog eens met ze ga praten, is zeker, hoor. Maar niet nu. Nu moeten we dicht bij onszelf blijven. En onszelf is niet Louis van Gaal. Dat zijn de spelers, die ik het zo makkelijk mogelijk moet maken. En ze zo goed moet voorbereiden dat ze het kunnen. En daarom speel ik 1-4-3-3.” \n\n’Dat ik nog eens met de spelers over \n\n1-5-3-2 ga praten, is zeker, hoor’","intensity":0,"negativity":0,"cluster_id":56,"similar_texts":"text421"},{"id":"88","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/03/nederland-biedt-steun-aan-bij-het-beveiligen-van-luchthaven-kabul-a4056951#20210903-79786-102","title":"Nederland biedt steun aan bij    beveiliging van luchthaven Kabul","text":"Afghanistan,Nederland heeft Turkije en Qatar hulp aangeboden bij het beveiligen en beheren van de luchthaven van Kabul. Dat heeft minister Sigrid Kaag (Buitenlandse Zaken, D66) donderdag gezegd in de Turkse hoofdstad Ankara, waar ze een tussenstop maakte na een bezoek aan Qatar en Pakistan. Het gaat in eerste instantie om financiële of technische assistentie, maar mogelijk ook om personeel. Het belangrijkste doel is voortzetting van de evacuatie van Nederlanders en Afghanen.Turkije en Qatar zijn dichtbij een deal met de Taliban over het beheer van de luchthaven. Het vliegveld is niet alleen cruciaal voor de evacuaties, maar ook voor humanitaire hulp. Nederland heeft 1 miljoen euro toegezegd voor technische hulp en het inhuren van mensen die op de luchthaven kunnen werken. Kaag houdt ook de mogelijkheid open voor personele ondersteuning. „Dat ligt eraan hoe ver Turkije en Qatar komen met de Taliban, hoe ze zelf de veiligheidssituatie inschatten.”Volgens Kaag zijn er „honderden Nederlanders” en „grote aantallen Afghanen met een Nederlandse link” achtergebleven. Precieze aantallen wil ze niet noemen omdat de namenlijst blijft groeien. „Je hoort in de media aantallen van tussen de 13.000 en 16.000. Daar zitten veel dubbele aanmeldingen tussen. We moeten goed onderzoeken wie in aanmerking komt. Maar er komen elke dag nog zo’n 1.250 mensen bij op de lijst.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":50,"similar_texts":"text638"},{"id":"89","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/3/2","title":"Nederland steekt 1 miljoen in heropening vliegveld Kaboel","text":"Dat geld wordt gestoken in 'technische assistentie'. Dat heeft demissionair minister Sigrid Kaag (Buitenlandse Zaken), die momenteel op bezoek is in de Turkse hoofdstad Ankara, laten weten. Het is vooralsnog niet de bedoeling dat Nederlandse technici naar Kaboel afreizen, maar dat wordt ook niet uitgesloten. Er wordt eerst onderzocht waar behoefte aan is, meldt een woordvoerder van Kaag.  \n  \nHet vliegveld van Kaboel is dicht sinds de laatste Amerikaanse troepen er op 30 augustus vertrokken. Duizenden mensen konden niet tijdig door westerse landen worden geëvacueerd. Om de evacuaties weer op te starten, is het cruciaal dat het vliegveld opengaat. Ook de taliban, die nu aan de macht zijn in Afghanistan, willen de luchthaven heropenen. Zij hebben Turkije om hulp gevraagd, omdat dat land al eerder verantwoordelijk was voor de beveiliging van de luchthaven. Turkije heeft die hulp toegezegd.\n\nOffensief\n\nKaag is bezig met een diplomatiek offensief in een poging Nederlandse achterblijvers en Afghanen met een Nederlandse link te helpen bij een vertrek uit het land. Daarvoor is ze deze week al in Qatar en Pakistan geweest. De Pakistaanse hoofdstad Islamabad werd de laatste tijd gebruikt als bestemming voor Nederlandse evacuatievliegtuigen. In Qatar sprak een hoge ambtenaar van Kaag gisteren voor het eerst direct met de taliban, die een afvaardiging hebben in de hoofdstad Doha.","intensity":0,"negativity":0,"cluster_id":50,"similar_texts":"text354"},{"id":"90","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/nieuw-rivm-rapport-zet-bestaansrecht-tata-steel-op-politieke-agenda-a4056916#20210903-79786-101","title":"Nieuw RIVM-rapport zet bestaansrecht Tata Steel op  politieke agenda","text":"Schadelijke stoffen  De bevindingen van het RIVM over de concentraties schadelijke stoffen in de omgeving van Tata Steel, en de publieke reacties hierop, maken de positie van de fabriek (9.000 werknemers) kwetsbaar.,Kan de staalindustrie in de IJmond blijven bestaan? Als een PvdA-gedeputeerde zich dit hardop afvraagt over één van de grootste arbeidersbolwerken in zijn provincie, dan weet je dat je als bedrijf een gigantisch probleem hebt.\n\nDonderdag bleek uit onderzoek van het RIVM dat de concentraties lood en enkele andere schadelijke stoffen in de omgeving van Tata Steel gevaarlijk kunnen zijn voor de gezondheid van kinderen. Met name de blootstelling aan lood baart het RIVM zorgen. Kinderen die buiten spelen kunnen deze stof via hun handen binnenkrijgen en dat kan neurologische schade opleveren.\n\nHet onderzoek leidde direct tot geschokte reacties. Vanuit Den Haag liet demissionair staatssecretaris Steven van Weyenberg (Infrastructuur & Waterstaat) weten het rapport „zeer zorgelijk” te vinden. Verschillende Tweede Kamerleden riepen het ministerie op om meteen in actie te komen. Er staat al langer een debat gepland over de toekomst van Tata Steel: dat vindt volgende week plaats.\n\nLees ook: RIVM: concentratie schadelijke stoffen rondom staalfabriek Tata ‘ongewenst’\n\nPositie wordt fragiel\n\nDe bevindingen van het RIVM en de reacties hierop maken de positie van Tata Steel (9.000 werknemers) fragiel, en brengt al langer sluimerende vragen over het bestaansrecht van de fabriek aan de oppervlakte.\n\nNog niet zo lang geleden, in de zomer van 2020, nam de Tweede Kamer een PvdA-motie aan die de minister opriep om zich zoveel mogelijk in te zetten voor de Nederlandse staalfabriek. Politici houden van oudsher van de staalindustrie, vanwege de veronderstelde strategische waarde. Maar het afgelopen jaar verloor Tata Steel al veel goodwill. Een snelle opeenstapeling van kritische rapporten van het RIVM en de GGD over de gezondheidssituatie in omliggende plaatsen als Beverwijk en Wijk aan Zee zorgde ervoor dat veel politici, van lokaal tot nationaal, de afgelopen maanden grote twijfels kregen bij het bedrijf dat ooit gold als trots van de nationale industrie.\n\nDaarbij speelt de geïntensiveerde klimaatdiscussie ook mee: naarmate die steeds prominenter wordt, groeit het bewustzijn dat Tata Steel een van de grootste CO2-uitstoters is van Nederland. De fabriek neemt in z’n eentje ruim 7 procent van de nationale uitstoot voor z’n rekening. Met het meest recente IPCC-rapport over klimaatverandering wordt van verschillende kanten nu aangedrongen op drastisch ingrijpen.\n\nSluiting geen taboe\n\nHet bestaansrecht van de fabriek stond daarbij tot dusver niet op de agenda. Zelfs milieuorganisaties als Greenpeace en Milieudefensie richtten zich volledig op vergroening van de fabriek, ondanks de onzekerheden en de staatssteun die de twee opties – CO2-opslag, of staal maken met waterstof – met zich meebrengen.\n\nIn de Tweede Kamer werd wel gediscussieerd over Tata Steel, maar de boel opdoeken was geen thema.\n\nDe laatste weken lijkt hier verandering in te komen. In een hoofdredactioneel commentaar schreef het Financieele Dagblad eerder deze week nog dat sluiting geen taboe mag zijn. Het plan van een groep ondernemers om op de plek van Tata Steel woningen te bouwen, wint langzaam aan bekendheid, hoewel dit door lokale overheden nog weinig serieus wordt genomen en er nog grote vragen zijn over het saneren van het terrein.\n\nMaken we ooit duurzaam staal in IJmuiden?\n\nDeze podcast luister je ook in onze app\n\nWat de fabriek niet helpt, is dat het steeds lastiger wordt om het economisch belang ervan concreet te maken. De hoeveelheid banen is groot, maar in Europa staan eigenlijk al te veel staalfabrieken voor de vraag naar staal. Tata Steel wijst er zelf op dat het zeer concurrerend is op de staalmarkt en ook relatief schoon produceert – maar daar zullen veel Nederlanders geen boodschap aan hebben.\n\nDebat op ongewis terrein\n\nMet de uitspraken van de eerdergenoemde PvdA-gedeputeerde Jeroen Olthof en het nieuwe RIVM-rapport belandt de discussie nu op een nieuw en ongewis terrein. De gedeputeerde zei dat de fabriek alleen kan blijven bestaan als de „nadelige effecten” voor de gezondheid zo snel mogelijk worden verminderd. „De grenzen zijn bereikt en er zijn forse keuzes nodig.” Ook Milieudefensie noemde donderdag voor het eerst sluiting als serieuze optie. Greenpeace wilde nog niet zover gaan, maar noemde Tata Steel wel een „monster”.\n\nSluiting komt er niet zomaar, al is het maar omdat de manier waarop dit zou moeten gebeuren volstrekt onduidelijk is. Tata Steel overtreedt doorgaans geen wettelijke normen en de omgevingsdienst houdt het bedrijf scherp in de gaten. Olthof vindt nu al dat hij te weinig middelen heeft om in te grijpen, laat staan dat hij een sluiting kan afdwingen.\n\nMaar donderdag werden op sociale media al de eerste vergelijkingen getrokken met het Groningen-gasveld: ook daar leek het lang onmogelijk dat de gaswinning razendsnel zou worden afgebouwd – totdat de gevolgen voor de omwonenden duidelijk werden en het draagvlak verdampte.\n\nOf het RIVM-rapport van donderdag een kantelpunt zal blijken of niet, voor Tata Steel is de uitdaging om te overleven in één klap vele malen groter geworden. Het bedrijf liet donderdagmiddag weten de uitkomsten van het rapport „zeer serieus” te nemen en nog deze week met de provincie en de Rijksoverheid om de tafel te willen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":46,"similar_texts":"text919"},{"id":"91","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/2/5","title":"Nog niet naar huis na balkonincident","text":"### Oudenbosch\n\nDe bewoners van het appartementencomplex in Oudenbosch, waar donderdag twee balkons zijn ingestort, mogen nog niet naar huis. Een bedrijf is tot en met vandaag bezig met het stutten van de overige balkons. Wanneer de 45 bewoners van het gebouw wel naar huis mogen, is onbekend.","intensity":0,"negativity":1,"cluster_id":57,"similar_texts":"text789"},{"id":"92","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/4/2","title":"Noodweer in VS eist 22 levens","text":"Het noodweer dat het noordoosten van de Verenigde Staten heeft geteisterd, heeft in de staten New Jersey en New York aan zeker 22 mensen het leven gekost. De uitlopers van de orkaan Ida, die eerder in de week in de zuidelijke staat Louisiana aan land was gekomen, hebben er tot uitzonderlijk hevige neerslag, tornado's en talrijke overstromingen en modderstromen geleid. Nieuwszender NBC bericht dat in New Jersey veertien mensen om het leven zijn gekomen en in de stad New York acht. In beide staten is de noodtoestand afgekondigd,  \n  \nIn het centrum van de stad New York werden recordhoeveelheden neerslag gemeten. Burgemeester Bill de Blasio noemde het noodweer en de talrijke overstromingen in de stad 'historisch'.","intensity":0,"negativity":0,"cluster_id":70,"similar_texts":"text730"},{"id":"93","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/19/3","title":"Onana moet trainen bij Jong Ajax","text":"Doelman Andre Onana moet in aanloop naar het einde van zijn dopingschorsing vooralsnog de training bij Jong Ajax hervatten. Directeur Marc Overmars heeft de 25-jarige Kameroener verteld dat hij vanaf morgen weer welkom is bij de Amsterdamse club, echter niet bij de A-selectie. Zijn schorsing loopt op 4 november af. Hij mag volgens de regels twee maanden eerder, dus vanaf 4 september, de training bij zijn club weer oppakken.","intensity":0,"negativity":0,"cluster_id":58,"similar_texts":"text463"},{"id":"94","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=b36756b67679835669bd#/pages/34","title":"Onana sluit aan bij Jong Ajax","text":"Onana sluit aan bij Jong Ajax\n\nVan de warme band, die Erik ten Hag zondag zei te hebben met André Onana, blijkt vooralsnog niet veel. De doelman moet – nu hij tijdens zijn dopingschorsing weer mag trainen – voorlopig bij Jong Ajax aansluiten. Marc Overmars heeft Onana verteld dat hij niet welkom is bij de A-selectie, omdat Ajax midden in een groepsproces zit en met Remko Pasveer en Jay Gorter twee nieuwe keepers heeft aangetrokken. \n\nWellicht dat de situatie verandert als Onana zijn in de zomer van 2022 aflopende contract verlengt. Om nog iets aan hem te kunnen verdienen, wilde Ajax hem de afgelopen transferperiode verkopen, maar een vertrek bleef ondanks concrete belangstelling van Olympique Lyon, OGC Nice en Villarreal uit. Een hard gelag voor Overmars, omdat de waarde van Onana in 2019 nog op 30 miljoen euro werd geschat. En dus traint Ajax’ beste keeper, die vanaf 4 november weer zou mogen spelen, vooralsnog bij Jong Ajax.","intensity":0,"negativity":0,"cluster_id":41,"similar_texts":"text687"},{"id":"95","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=542d476866889153043a#/pages/52","title":"Onana straks te zien in Champions League?","text":"Onana straks te zien in Champions League?\n\nAndré Onana (25) traint voorlopig met Jong Ajax mee. Maar het is niet uitgesloten dat de keeper, die tot 4 november een dopingschorsing uitzit, dit seizoen alsnog is te bewonderen in de Champions League. De Amsterdammers hebben de Kat van Kameroen ’gewoon’ op de lijst voor het miljoenenbal gezet, die uiterlijk donderdagavond twaalf uur moest zijn ingeleverd bij de UEFA. De sleutel lijkt bij de keeper zelf te liggen. De kans dat hij weer in genade wordt aangenomen, neemt toe als hij zijn tot de zomer van 2022 lopende contract verlengt. Ajax zal er geen zin in hebben een speler in de etalage te zetten als die aan het einde van het seizoen transfervrij de deur uit kan lopen.\n\nMarc Overmars heeft Onana verteld dat hij voorlopig niet welkom is bij de A-selectie, omdat Ajax midden in een groepsproces zit en met Remko Pasveer en Jay Gorter twee nieuwe keepers heeft aangetrokken.\n\nVanzelfsprekend staan de aankopen Gorter, Pasveer, Mohamed Daramy en Steven Berghuis ook op de lijst. Er zal dubbel gecheckt zijn of ook de de naam van Sébastien Haller was aangevinkt. Door een administratieve blunder was de Fransman niet speelgerechtigd in de Europa League.","intensity":1,"negativity":0,"cluster_id":41,"similar_texts":"text311"},{"id":"96","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/38/2","title":"Onana traint bij Jong Ajax","text":"Doelman Andre Onana (25) moet in aanloop naar het eind van zijn dopingschorsing de training bij Jong Ajax hervatten. De Kameroener is vanaf zaterdag weer welkom bij de club, echter niet bij de A-selectie. Zijn schorsing loopt 4 november af. Hij mag volgens de regels twee maanden eerder de training oppakken.","intensity":0,"negativity":0,"cluster_id":58,"similar_texts":"text501"},{"id":"97","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=c34f7c84a8bdfa63ce0d#/pages/46-47","title":"Onderzoek naar Peter R. de Vriesstraat","text":"Onderzoek naar Peter R. de Vriesstraat\n\nVan een onzer verslaggevers\n\nAmsterdam De gemeente onderzoekt welke mogelijkheden er zijn Peter R. de Vries te eren. Dat stelde burgemeester Halsema donderdag tijdens de raadscommissie Algemene Zaken.\n\nDenk en de Partij voor de Ouderen willen dat er een straat wordt vernoemd naar de onverschrokken misdaadverslaggever die 6 juli in het centrum werd neegeschoten en ruim een week later overleed aan zijn verwondingen. \n\nNormaal moet iemand minimaal vijf jaar zijn overleden voor een straatvernoeming. Maar Amsterdam zal soepel met deze regels omgaan, benadrukte Halsema. Ook Aalsmeer heeft plannen om Peter R. de Vries te eren. \n\nDe Partij van de Ouderen stelt voor om de Lange Leidsedwarsstraat waar de journalist werd neergeschoten, om te dopen tot de Peter R. de Vriesstraat. „Een groot deel van zijn leven heeft zich in Amsterdam afgespeeld en zijn leven is hier op een verschrikkelijke en beestachtige manier beëindigd”, zegt fractievoorzitter Wil van Soest. „Crimineel tuig van de richel denkt het vrije woord met bedreigingen, moord en verderf de mond te kunnen snoeren, maar je krijgt het nooit uit Amsterdam weg. De Peter R. de Vriesstraat moet een blijvende herinnering zijn aan die strijd waar volksheld De Vries in voorop ging en wat hij met zijn leven heeft moeten bekopen.” \n\nDe partij benadrukt wel dat de twee kinderen van de vermoorde misdaadverslaggever groen licht moeten geven. „De uiteindelijke keuze is wat ons betreft aan hen”, aldus Van Soest. \n\n’Keuze aan zijn kinderen’","intensity":0,"negativity":1,"cluster_id":14,"similar_texts":"text657"},{"id":"98","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/34/1","title":"Onvoorzien was het niet voor iedereen","text":"### Afghanistan reconstructie\n\nGestrande Nederlanders en achtergebleven Afghanen zien op 26 augustus de laatste Nederlandse evacuatievlucht het vliegveld van Kaboel verlaten. In immense chaos heeft Nederland 2500 mensen weten te evacueren. Velen van hen hebben zich met oranje petjes en sjaals door grote mensenmassa's gewerkt, om met kleine kinderen uitgedroogd het vliegtuig in te stappen.  \n  \nVerantwoordelijke ministers zeggen zich in de dagen na de val van Kaboel, op 15 augustus, overvallen te hebben gevoeld door de snelle opmars van de Taliban. Ze zeiden niet te hebben kunnen voorzien dat er op grote schaal geëvacueerd zou moeten worden, dat ze niet konden weten hoe angstig de dagen zouden zijn die volgden. Maar vakbonden, veteranen en andere betrokken waarschuwden al maanden voor het scenario dat zich in augustus ontvouwde. Een reconstructie.\n\n14 april 2021 - Tijd om thuis te komen\n\n\"Het is tijd voor de troepen om thuis te komen.\" De Amerikaanse president Joe Biden zegt het op 14 april in een videoboodschap aan het Amerikaanse volk. Hij is de vierde president die het bevel voert over troepen in het land. \"Ik wil deze verantwoordelijkheid niet doorgeven aan een vijfde\", declameert hij. Vanaf 1 mei trekken de Amerikanen zich terug. Op 11 september moeten alle militairen het land verlaten hebben.  \n  \nAnne-Marie Snels is op dat moment net met pensioen, na acht jaar voorzitterschap van militaire vakbond AFMP. Ze maakt zich al langer zorgen over het lot van Afghanen die gewerkt hebben voor de Nederlandse militairen, en heeft daar meermaals contact over gezocht met defensieminister Ank Bijleveld (CDA). Tijdens die gesprekken waarschuwt Snels dat het land snel onveiliger wordt. \"We moeten intensiever inzetten op het ophalen van mensen\", zegt ze in het voorjaar al meermaals tegen de minister. Daar zijn we mee bezig, krijgt ze te horen.  \n  \nSnels intensiveert kort na Bidens speech het contact met de mensen in haar netwerk die zich ook bezig houden met het lot van lokaal Afghaans personeel.  \n  \nEen van hen is politicoloog Sara de Jong, die in Engeland onderzoek doet naar het lot van Afghaanse en Iraakse staf tijdens en na de oorlogen in die landen. Ook heeft ze de Sulha Alliance opgericht, een stichting die zich inzet voor Afghanen die werkten voor de Britse troepen. De Jong ziet dat de Britten na de speech van Biden het programma om lokale staf in veiligheid te brengen versnellen. Ook de VS doen dat. Het valt haar op dat Nederland dat niet doet. Volgens defensie gebeurt op dat moment al het mogelijke al.\n\n3 mei - De eerste Kamervragen\n\nBegin mei neemt Snels meermaals contact op met het ministerie van defensie. Tevergeefs. Minister Bijleveld is voortdurend onbereikbaar en politieke assistentes helpen haar niet vooruit. Ze besluit de publiciteit op te zoeken. De oud-vakbondsvoorzitter is gewend om te polderen en compromissen te sluiten, maar daar is ze nu helemaal klaar mee. Niet het minst omdat ze het idee heeft dat Bijleveld 'de boel besodemietert'. Ze krijgt namelijk geen duidelijkheid over de cijfers: hoeveel mensen heeft Nederland in dienst gehad? Hoeveel zijn er al hier?  \n  \nNa een voorzetje van Snels publiceert de Volkskrant begin mei een bericht over het 'wrede lot' van Afghaanse tolken. Het bericht trekt de aandacht van D66-Kamerlid Salima Belhaj. Op haar initiatief stelt het kabinet in 2019 een speciale tolkenregeling in. Die maakt het mogelijk tolken te evacueren en asiel te verlenen. Op 3 mei stelt ze Kamervragen.  \n  \n\"Als het niet heel snel gaat, weten we één ding zeker: dan worden ze vermoord\", zegt voorzitter Jean Debie van de Vakbond voor burger en militair defensiepersoneel (VBM) ruim een week later in Trouw. Samen met voorzitter Ton van den Berg van vakbond AFMP roept hij het kabinet op om tolken zo snel mogelijk uit het land te halen, 'desnoods met helikopters'. Tolken moeten op dat moment nog een lange procedure door, zien de vakbonden. Ook moeten ze met originele documenten op en neer naar de ambassade in Kaboel. Een reis die door de oprukkende Taliban steeds gevaarlijker wordt.\n\n1 juni - 'De tijd is bijna op'\n\nMilitairen, veteranen en tolken uit acht landen roepen hun regeringen en het Navo-hoofdkwartier op 1 juni op om Afghaans personeel zo snel mogelijk te evacueren. Ook twee Nederlandse militaire vakbonden, VBM en AFMP, zetten hun handtekening onder de brief, die ook naar demissionair premier Mark Rutte gaat.  \n  \n'Time is running out', schrijven de zeventien organisaties precies 100 dagen voor de deadline van 11 september. De internationale troepen trekken zich zo snel terug, schrijven ze, dat er misschien nog maar dertig dagen over zijn om mensen weg te halen. 'We vragen de Navo-lidstaten om lokaal burgerpersoneel onmiddellijk te evacueren.'  \n  \nDiezelfde avond geeft defensieminister Bijleveld antwoord op Kamervragen van PvdA'er Kati Piri. Daarin verstrekt ze voor het eerst cijfers over de tolken. Sinds 2013 zijn er 68 tolken in Nederland aangekomen, schrijft ze, sommigen zitten nog in de asielprocedure. Wat ze daar niet bij meldt, is dat een deel van die 68 zelf de reis over land heeft gemaakt om hier asiel aan te vragen. Van de 287 ingediende aanvragen zijn er 101 afgewezen.  \n  \nWetenschapper De Jong, die dan nog achter haar computer zit, mailt diezelfde avond met Piri en Jasper van Dijk van de SP. Om 1 uur 's nachts, omdat de Kamer op 2 juni debatteert over het onderwerp. 'Hieronder een kort overzicht van de zaken die meteen in het oog springen', schrijft ze.  \n  \nHet valt haar op dat Nederland, naar eigen zeggen op verzoek van de Afghaanse overheid, een beëdigde vertaling eist van documenten. Andere landen stellen die eis niet. Verder ziet ze dat onder de 101 afgewezen tolken Afghanen zitten die behalve voor Nederland ook voor andere landen hebben gewerkt. Volgens het kabinet moeten ze daar asiel aanvragen. De Jong wijst er dan ook op dat de Nederlandse regering alleen tolken wil beschermen, terwijl de Verenigde Naties en de Europese Unie ervan uitgaan dat veel meer Afghanen die voor buitenlanders hebben gewerkt gevaar lopen, zoals beveiligers en fixers voor journalisten.\n\n2 juni - Een kritische Kamer\n\nDe afgelopen weken heeft Bijleveld in verschillende Kamerbrieven toegelicht dat de dreiging van de Taliban toeneemt. Deze woensdagmiddag 2 juni treft Bijleveld een kritische Kamer. De tijd dringt, geven Kamerleden aan. De tolken moeten zo snel mogelijk geëvacueerd worden, zeggen ze ook. Vooral nu de Nederlandse militairen over vier weken Afghanistan verlaten.  \n  \nPvdA'er Piri trapt het debat af: \"Wat ik mis bij de minister is een gevoel van urgentie\", zegt ze. \"Laat het duidelijk zijn, het is onvergeeflijk als straks tolken en hun gezinnen worden vermoord omdat wij bezig waren met de bureaucratie.\" Ook PVV'er Edgar Mulder wijst de minister erop dat Nederland verantwoordelijkheid moet nemen voor de tolken. \"Die hebben namelijk geholpen om Nederlandse militairen in Afghanistan te beschermen. Nu kunnen wij die tolken beschermen tegen de Taliban.\"  \n  \nHet lijkt nu net of we nog maar vier weken hebben, sust de minister, \"maar de ambassade blijft gewoon open\". Vliegen blijft altijd een mogelijkheid, zegt ze ook. \"In die zin doen we het dus zo snel mogelijk.\" Over tolken die zelf naar Kaboel moeten afreizen om geëvacueerd te worden, zegt Bijleveld dat het goed is om te realiseren \"dat dit Afghanen zijn die gewend zijn aan de omstandigheden in hun land\". \"Ze zijn het ook gewend om vermoord te worden\", reageert een geïrriteerde Belhaj buiten de microfoon.  \n  \nBelhaj roept een appgroep in het leven met als naam de 'Afghaanse tolkencoalitie'. Uitzonderlijk genoeg zijn alle partijen, behalve PVV, JA21 en Groep Van Haga, daarin vertegenwoordigd. In de appgroep peilt PvdA'er Piri of er een meerderheid is voor de motie die ze op 3 juni in stemming zal brengen. Die meerderheid is er.  \n  \nIn die motie roept de Kamer het kabinet op de Afghaanse tolken nog voor het vertrek van de Nederlandse militairen uit Afghanistan te evacueren. \"Ik neem uw beroep gewoon heel serieus\", zegt minister Bijleveld als ze de motie bespreekt. Ze neemt de motie over, stemmen is niet meer nodig. Ze sluit af met: \"Ik dacht: ik geef nog heel mooi aan dat de Kamer én het kabinet het eens zijn op dit punt.\"\n\n23 juni - Een vergeten groep tolken\n\nOp 23 juni krijgt Jan Gras een telefoontje van het ministerie van defensie met de vraag of hij een tolk kan identificeren. De gepensioneerd advocaat-generaal werkte 3,5 jaar in Afghanistan voor de Europese politiemissie EUpol, en werd uitgezonden via het ministerie van buitenlandse zaken. Waarom belt het ministerie mij, vraagt hij zich in eerste instantie af. Dit is een tolk van de Europese politiemissie.  \n  \nOp dat moment realiseert Gras zich dat een hele groep tolken uit het zicht is gebleven. De tolken van EUpol vallen niet onder de tolkenregeling uit 2019 en omdat ze in dienst waren van de Europese Unie is onduidelijk wie hun bescherming moet bieden. Defensie houdt vanaf dat moment wel contact met Gras over verzoek van EUpol-tolken. Ook politicoloog De Jong krijgt deze groep in het vizier: begin juli meldt een groep Afghanen aan haar dat ze de Nederlandse ambassade hebben geschreven dat ze gevaar lopen.  \n  \nOf de politietolken onder de regeling uit 2019 vallen, wordt niet duidelijk uit openbare informatie. De Jong vraagt het ministerie van defensie wat de regels zijn, maar krijgt geen duidelijk antwoord. Op 24 juli mailt het ministerie van defensie in antwoord op vragen van deze krant dat de politietolken bescherming krijgen, mits zij kunnen bewijzen dat ze voor een Nederlander hebben gewerkt. Over andere medewerkers, als bij voorbeeld de beveiligers, schrijft het ministerie dat er sprake moet zijn van 'hoogprofiel werkzaamheden'. Wat dat precies zijn, maakt het ministerie niet duidelijk.\n\n9 juli - De Amerikanen gaan eerder weg\n\nHet is 9 juli, de dag dat in Den Haag het zomerreces wordt ingeluid. Het is ook de dag dat de Amerikaanse president Biden bekendmaakt dat zijn troepen niet op 11 september, maar op 31 augustus al uit Afghanistan zullen vertrekken.  \n  \nTerwijl de Taliban verder oprukken, appen Piri, Belhaj (D66) en Derk Boswijk (CDA) met elkaar vanaf hun vakantieadressen. Ze willen dat het proces om tolken te evacueren sneller gaat. Kan Nederland de tolken - in lijn met de op 8 juli aangenomen motie - niet alvast van een reisvisum voorzien, vragen ze aan de politiek assistent van Bijleveld. Daar gaan we niet over, krijgen de Kamerleden te horen. Ze moeten zich wenden tot buitenlandse zaken.  \n  \nBuitenlandse zaken zegt het proces wel te willen versnellen, maar gaat weer niet over wie wel en wie niet naar Nederland mag komen. Daar gaat staatssecretaris Ankie Broekers-Knol van justitie en veiligheid over. Bellen ze met justitie en veiligheid, dan is het verhaal: reisvisa liggen niet bij ons, maar bij buitenlandse zaken. Ons ministerie heeft niemand ter plekke.  \n  \nPas op dat moment begint bij de Kamerleden te dagen dat niet alleen de tolken, maar ook ander stafpersoneel van de Nederlandse krijgsmacht groot gevaar kan lopen. Ze vragen een spoeddebat aan en stellen opnieuw vragen aan minister Bijleveld. Ook de EUpol-tolken brengen ze eind juli bij haar onder de aandacht. Belhaj begint aan een motie die het kabinet oproept om niet alleen tolken, maar ook ander personeel en anderen die gevaar lopen, te evacueren.\n\n10 augustus - Stuur die helikopters maar\n\nBegin augustus vragen Afghanen de Nederlandse ambassade in groten getale om bescherming. Die verzoeken moeten allemaal geverifieerd worden door veteranen of oud-medewerkers van EUpol. De gepensioneerde Gras krijgt in die periode vijftig mailtjes binnen met verificatieverzoeken voor tolken die voor EUpol gewerkt zeggen te hebben.  \n  \nOud-vakbondsvoorzitter Snels krijgt steeds meer signalen dat het mis dreigt te gaan. Op 10 augustus zit ze bij tv-programma Op1 en roept ze daar minister Bijleveld op onmiddelijk een vliegtuig te sturen voor de evacuatie van Afghanen. Tevergeefs. Een dag na de uitzending maakt het kabinet bovendien wereldkundig dat het er weinig voor voelt om naast tolken ook andere Afghanen te evacueren. Ook niet als ze voor de krijgsmacht hebben gewerkt. De regering vreest 'een niet-toelaatbare toename' van asielaanvragen, aldus Bijleveld.\n\n15 augustus - Kaboel is gevallen\n\nOp zondag 15 augustus valt de Afghaanse hoofdstad Kaboel. Het Afghaanse personeel van de Nederlandse ambassade treft niet veel later een leeg kantoor aan. De plaatsvervangend ambassadeur is de nacht ervoor van zijn bed gelicht door de Amerikanen, zo luidt het verhaal van het ministerie van buitenlandse zaken. Tijd om lokaal stafpersoneel in te lichten, zou er niet zijn geweest vanwege een stoornis in het communicatiesysteem.  \n  \nMaar een betrokkene hoort van Nederlandse bewakers een ander verhaal. De plaatsvervangend ambassadeur is weliswaar gewaarschuwd, maar maakte zelf de keus om te vertrekken. Tegen de zin in van de Nederlandse bewakers van de ambassade, die erop zouden hebben aangedrongen te blijven.  \n  \nOndertussen gaan de beoordelingen onverminderd door. Op zondagochtend krijgt een Afghaan die als beveiliger voor de Nederlanders werkte nog een afwijzing binnen. Datzelfde weekend blijkt een andere aanvraag in de spamfolder van het ministerie te zijn beland. Deze Afghanen nemen contact op met wetenschapper De Jong die hun gegevens doorstuurt naar het ministerie van buitenlandse zaken.\n\n18 augustus - De evacuatie komt op gang\n\nDrie dagen na de val van Kaboel komt ambassadeur Caecilia Wijgers, die in Nederland was toen de hoofdstad in handen viel van de Taliban, met een team en een groep militairen aan in Kaboel. Pas vanaf dat moment kan Nederland grootschalige evacuaties in goede banen leiden.  \n  \nDe mailbox van buitenlandse zaken stroomt ondertussen vol. Er zijn momenten dat het ministerie zeven mails per minuut binnenkrijgt. Afghanen die op de evacuatielijst staan, laten weten dat ze het ministerie niet kunnen bereiken. Mailtjes naar het zojuist in het leven geroepen mailadres kabul@minbuza.nl blijven onbeantwoord, het speciale telefoonnummer wordt niet opgenomen. Voor informatie wenden zij, maar ook de Afghanen die nog niet op de evacuatielijst staan, zich tot de Nederlanders die ze kennen. Maar ook die lukt het niet contact te leggen met de ambassade.  \n  \nAfghanen die voor de val van Kaboel al klaar waren voor vertrek, hebben bovendien geen idee wat er gebeurd is met hun paspoorten, trouwakten en andere papieren die nog op de Nederlandse ambassade lagen toen die halsoverkop werd gesloten. Het duurt dagen voor ze bericht krijgen. Het Afghaanse personeel zorgt er uiteindelijk voor dat ze hun papieren terug krijgen.  \n  \nOok bij verschillende politici stromen de mails binnen. Onder Afghanen gaat rond dat een aantal van hen mensen op de evacuatielijsten krijgen. Via die Kamerleden kan het soms snel gaan. Drie broers die voorheen bewaker waren bij de Nederlandse krijgsmacht komen via een van die politici op de evacuatielijst te staan. Een paar uur later worden ze door de ambassade in Kaboel opgeroepen om naar het vliegveld te komen.\n\n17 augustus - Het spoeddebat komt te laat\n\nTerwijl beelden van wanhopige Afghanen die zich vastklampen aan opstijgende vliegtuigen de wereld over gaan, constateert een verslagen Tweede Kamer in Den Haag dat het eerder aangevraagde spoeddebat te laat komt. Laten we hier geen politiek debat van maken, maar kijken hoe de Afghanen te helpen, zegt een deel van de Kamer.  \n  \n\"De tijd voor politiek en beschouwingen is later\", aldus CDA'er Boswijk die contact onderhoudt met 200 Afghanen en Nederland die vastzitten in Afghanistan. Niet iedereen deelt zijn mening. \"Schaamt u zich niet\", zegt SP'er Renske Leijten tegen de drie aanwezige bewindslieden Bijleveld (defensie), Sigrid Kaag (buitenlandse zaken) en Broekers-Knol (asiel). Ze wijst op Kamervragen die al bijna een maand op antwoorden wachten en op de twee moties over de evacuatie van de tolken en het verstrekken van reisvisa, die nog altijd niet zijn uitgevoerd.  \n  \nDe motie om tolken te evacueren wordt wel degelijk uitgevoerd, zegt Kaag. Is ze tevreden over de wijze waarop? Totaal niet. \"Dat is ten dele omdat wij kampen met een verschrikkelijke onvoorziene situatie.\" Voor wie dit had voorzien, zegt Kaag, is er een Nobelprijs. \"Het zou onterecht zijn om de suggestie te wekken dat wij willens en wetens zouden willen vertragen. (...) We zijn overvallen.\"  \n  \nAan het eind van het debat leest D66'er Belhaj een motie voor die ze morgen zal indienen. Het is een verzoek aan het kabinet om niet alleen tolken, maar ook andere Afghanen die voor de krijgsmacht hebben gewerkt naar Nederland te halen. Ook mensenrechtenactivisten, journalisten en anderen met een risicovol beroep moeten worden geëvacueerd. Er is al een meerderheid voor, geeft ze aan. \"U kunt wat mij betreft vanmiddag beginnen met de uitvoering en de politieke richting van deze motie.\"\n\n18 augustus - Politieke onmin\n\nDe D66-motie om meer Afghanen te evacueren is van tevoren niet afgestemd met het ministerie van justitie en veiligheid, dat over de asielprocedure gaat. Tot frustratie van de VVD. Als ze hierin meegaat, zegt Broekers-Knol (VVD) in vertrouwen tegen een Kamerlid, krijgen alle geëvacueerde Afghanen direct asiel, ook de oorlogsmisdadigers. De politicus vindt het moeilijk te geloven, maar weet op dat moment niet dat alle asielzoekers altijd gescreend worden op oorlogsmisdaden.  \n  \nD66-leider Kaag maakt zich achter de schermen wel hard voor de motie maar dat er onderling onmin is, willen de drie bewindslieden niet uitstralen. \"Er is chaos in Kaboel\", zegt Kaag in het debat over de evacuatie, \"maar er is geen chaos in de coördinatie tussen de verschillende ministeries.\"  \n  \nIn hetzelfde debat verzucht minister Bijleveld dat de motie Belhaj al wordt uitgevoerd, maar als Broekers-Knol uitlegt hoe de uitvoering eruit zal zien - \"Het kan niet zo zijn dat iedereen zonder enig verschil hier zomaar mag komen\" - blijkt dat toch niet helemaal het geval.  \n  \nDe Kamer neemt de motie uiteindelijk toch aan en eist nog diezelfde dag een brief van het kabinet over hoe het denkt de motie uit te gaan voeren. Een kleine negen uur later komt die er. De boodschap: hij wordt naar letter en geest uitgevoerd. Het duurt dan nog 24 uur voor andere Afghanen dan tolken op de evacuatielijsten worden geplaatst.\n\n26 augustus - de laatste vlucht vertrekt\n\nOp 26 augustus vertrekt de laatste Nederlandse evacuatievlucht uit Kaboel, met aan boord de ambassadeur en haar team.  \n  \nMet 32 vluchten zijn ruim 2500 mensen geëvacueerd uit Afghanistan, van wie ruim 1600 eindbestemming Nederland hadden. Hoeveel mensen zijn achtergelaten is onduidelijk.  \n  \nHet gaat in ieder geval om 'een grote groep' Afghanen en Nederlanders, het ministerie heeft contact met zeker zeshonderd mensen die het wil helpen om het land te verlaten.  \n  \nDe evacués komen veelal uitgedroogd aan in Nederland, sommigen hebben meerdere ernstige verwondingen. Ze hebben zich door een mensenmassa heen moeten vechten, en konden de poort waar Nederlanders op hen wachtten, alleen bereiken door dwars door een open riool te gaan. Velen hebben jonge kinderen bij zich.  \n  \nVerantwoording  \n  \nVoor deze reconstructie sprak Trouw met Kamerleden, geëvacueerde Afghanen en Nederlanders die zich inzetten voor Afghaanse medewerkers van de missies. Alle namen zijn bekend bij de hoofdredactie. Ook werd gebruik gemaakt van openbare informatie, zoals Kamerdebatten, Kamervragen en briefen van de regering.","intensity":0,"negativity":0,"cluster_id":23,"similar_texts":"text214"},{"id":"99","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/69/2","title":"Ook Nielsen heeft hattrick te pakken","text":"### 'ongelooflijk'\n\nMagnus Cort Nielsen heeft de negentiende etappe van de Ronde van Spanje gewonnen. De Deen van Education First won de sprint van een kopgroep van zeven. Het was al de derde ritzege in deze Vuelta voor Cort Nielsen. ,,Ongelooflijk'', zei Nielsen. ,,Het is alsof ik droom. Als dat zo is, hoop ik dat ik voorlopig nog niet wakker word.'' Ook Fabio Jakobsen en Primoz Roglic wonnen al drie ritten. De leidende positie van Roglic, de Sloveen van Jumbo-Visma, kwam niet in gevaar. De Spanjaard Enric Mas volgt op 2.30 minuten.","intensity":1,"negativity":0,"cluster_id":65,"similar_texts":"text867"},{"id":"100","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/23/3","title":"Opnieuw goud voor zwemmer Dorsman","text":"### Kort\n\nParalympics\n\nZwemmer Rogier Dorsman heeft zijn derde gouden medaille veroverd. Hij won de 100 meter schoolslag in de klasse SB11 waarin zwemmers blind of zeer slechtziend zijn. Eerder won hij goud op de 400 vrij en de 200 wisselslag.  \n  \nLisa Kruger zwom naar haar derde medaille. Op de 100 meter rugslag eindigde de 20-jarige Nederlandse als derde.  \n  \nDe tafeltennissters Kelly van Zon en Frederique van Hoof hebben in het dubbelspel in de finale verloren van het Chinese duo Mao Jingdian en Huang Wenjuan, 2-11 7-11 6-11.  \n  \nDe Australische sporters die een medaille winnen op de Paralympische Spelen krijgen dezelfde financiële beloning als hun landgenoten die eerder succes hadden op de Olympische Spelen. Goud is goed voor 20.000 Australische dollar (bijna 12.500 euro), zilver 15.000 dollar en brons 10.000 dollar.","intensity":0,"negativity":0,"cluster_id":3,"similar_texts":"text112"},{"id":"101","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/14/3","title":"Overheid voldoet mogelijk ternauwernood aan Urgenda-vonnis door daling uitstoot","text":"Dat blijkt uit de meest recente berekeningen die het RIVM vrijdag samen met het CBS publiceerde. In de cijfers wordt de uitstoot van broeikasgassen als CO2, methaan, lachgas en F-gassen aangegeven in megaton (miljard kilo) aan CO2-equivalenten. In 2020 was de uitstoot 164,5 megaton, een daling van 16,2 megaton ten opzichte van 2019.  \n  \nDaarmee is de uitstoot in totaal 25,4 procent lager dan in 1990 en voldoet de overheid ternauwernood aan de eis die werd gesteld in het Urgenda-vonnis. Dat stelt namelijk dat de broeikasgassenuitstoot voor het einde van 2020 met ten minste 25 procent moet dalen ten opzichte van 1990. In 2015 werd het vonnis uitgesproken en in 2019 door de Hoge Raad gehandhaafd.  \n  \nSlag om de arm: het gaat om voorlopige cijfers. De definitieve cijfers komen volgend jaar pas. Het RIVM verwacht dat de definitieve percentages tussen de 24 procent en 27 procent zullen liggen. Het zal er dus nog om spannen of 'Urgenda' wordt gehaald.  \n  \nMet alle lockdowns en de sterke afname van het vlieg- en autoverkeer is 2020 geen regulier jaar geweest. De uitstoot door de luchtvaart halveerde. Auto's reden flink minder kilometers in 2020, zo'n 17 procent.\n\nLockdown-effect\n\nToch stelt het RIVM dat de lockdown slechts beperkte invloed heeft gehad op de afname van broeikasgassen. Het instituut wijt de afname meer aan het verminderde gebruik van steenkool voor de elektriciteitsproductie. Eind 2019 werd de Hemweg-kolencentrale gesloten en de centrale op de Maasvlakte was in 2020 door technische mankementen lang niet in gebruik.  \n  \nDe bijdrage die het autoverkeer leverde aan de afname van broeikasgassen, komt vooral door schonere auto's. Sinds maart 2020 is de maximumsnelheid overdag nog maar 100 kilometer per uur, maar het effect daarvan is nog onduidelijk. De uitstoot van de industrie bleef nagenoeg gelijk.  \n  \nMet de uitstoot van ammoniak gaat het minder goed: die steeg met een kiloton. Dat komt volgens het RIVM door de toename in vee. Met name koeienmest zorgt voor veel ammoniak. Dat is daarmee de enige luchtverontreinigende stof die in 2020 toenam.  \n  \nUrgenda kondigde eind juni dit jaar een nieuwe rechtszaak aan met als doel de staat een dwangsom op te leggen, omdat die volgens de organisatie te weinig structurele maatregelen neemt om aan het Urgenda-vonnis te voldoen. Urgenda-directeur Marjan Minnesma is dan ook maar matig enthousiast over de RIVM-cijfers, zegt ze in radioprogramma Spraakmakers. Ze merkt op dat het niet alleen draait om 2020, maar ook om alle jaren daarna, 'en dit jaar hebben we er alweer 4 megaton bij. Vorig jaar was het vooral mazzel. De gasprijs was lager dan de steenkoolprijs, waardoor de kolencentrales op een laag pitje stonden. Dit jaar is de kolenprijs weer laag en gaan de centrales weer massaal aan.'","intensity":0,"negativity":0,"cluster_id":19,"similar_texts":"text882"},{"id":"102","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/03/verenigde-staten-overstromingen-aan-oostkust-vs-door-nasleep-van-orkaan-ida-a4056952#20210903-79786-102","title":"Overstromingen aan  oostkust VS door nasleep van orkaan Ida","text":"De oostkust van de Verenigde Staten wordt geteisterd door overstromingen in de nasleep van orkaan Ida. Door het noodweer in de staten Maryland, Pennsylvania, Connecticut, New York en New Jersey zijn minstens 46 doden gevallen. De autoriteiten verwachten dat het dodental nog verder zal oplopen. Veel slachtoffers verdronken in hun voertuigen, of in de kelders van ondergelopen woningen. Hoewel de orkaan, die vorige week met windstoten tot 241 kilometer per uur aan land kwam in Louisiana, in kracht is afgenomen, veroorzaakt de hevige regenval ernstige problemen. In de stad New York staan wegen en metrostations onder water, en langs de hele oostkust zitten tienduizenden huishoudens zonder stroom. In New York en New Jersey is de noodtoestand uitgeroepen. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":54,"similar_texts":"text477"},{"id":"103","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=e5a518ca0ed47c866f72#/pages/8","title":"Partijen stevig op de vingers getikt","text":"Partijen stevig op de vingers getikt\n\nInformateur Mariëtte Hamer zocht ruim drie maanden naar een meerderheid voor een nieuw kabinet. Dat is niet gelukt.\n\nFoto anp/hh  \n\n\nHamer geeft haar eindverslag aan de voorzitter van de Tweede Kamer Vera Bergkamp.\n\nfoto anp/hh  \n\n\n❮❯\n\nInformateur Hamer: te veel met elkaar bezig geweest\n\nVan onze parlementaire\n\nredactie\n\nDen Haag Informateur Mariëtte Hamer tikt na de mislukte formatie de betrokken partijen stevig op de vingers. Ze zijn de afgelopen maanden te veel bezig geweest met beeldvorming en elkaar. Het ondermijnt volgens Hamer het vertrouwen van de burgers in de politiek.\n\nDat schrijft Hamer donderdag in haar eindverslag, na ruim drie maanden als informateur op zoek te zijn geweest naar een meerderheid voor een nieuw kabinet. Dat is haar niet gelukt, omdat VVD en CDA niet met PvdA én GL in een partij wilden, die partijen elkaar niet loslieten en D66 het voortzetten van het huidige kabinet met CU blokkeerde.\n\nZorgelijk\n\n„Het feit dat het niet tot een doorbraak voor een meerderheidsvariant heeft kunnen komen beschouw ik als zeer zorgelijk”, zegt Hamer, die de houding van de zes partijen laakt: „Onze parlementaire cultuur heeft altijd bestaan uit de bereidheid van partijen om toch maar, soms met heel lange tanden, aan onderhandelingen te beginnen.”\n\nVeel kiezers snappen niet waarom het huidige kabinet met CU niet gewoon doorregeert. Uit het rapport van Hamer blijkt dat Gert-Jan Segers (CU) nooit de deur heeft dichtgegooid. Dat deed Sigrid Kaag (D66). Haar partij wil niet opnieuw in zee met ’twee, op belangrijke punten behoudende confessionele partijen’. Ze ziet obstakels op het gebied van ’medische ethiek, emancipatie, en individuele vrijheden’. \n\nDe informateur trekt de harde conclusie dat er nu een situatie is ontstaan die ’het vertrouwen van de burger in de politiek niet zal vergroten’. Hamer: „Het is de verantwoordelijkheid van alle betrokken partijen zich dit te realiseren en het vertrouwen van de kiezer niet verder te verkleinen.”\n\nHoewel partijleiders buiten de deur bezworen vooral ’langs de lijnen van de inhoud’ te praten, is het volgens Hamer juist veel te veel gegaan over het beeld en de poppetjes. Ze noemt onder meer ’de positionering van partijen ten opzichte van elkaar en de beeldvorming daarover’, als struikelblok en constateert: „Tijdens de gesprekken is er ook veel tijd besteed aan wat over elkaar in de media is gezegd.”\n\nBouwstenen\n\nDe tussenstap van Hamer om VVD en D66 een ’document op hoofdlijnen’ te laten schrijven met bouwstenen voor een regeerakkoord, mocht niet baten. Ook al werd er nadrukkelijk bij vermeld dat het een liberaal stuk zou zijn, maar dat het niet volledig zou zijn en andere partijen altijd nog aanpassingen konden doen.\n\nVolgens Hamer is het zinloos om een nieuwe poging te wagen om een nieuwe meerderheidsvariant te zoeken. Zij raadt de nieuwe informateur, als het aan de VVD ligt wordt dat Johan Remkes, aan om zich te ’richten op het vormen van een minderheidscoalitie uit een nader te bepalen combinatie van VVD, D66 en CDA’.\n\nDat ook daarover de meningen alweer verschillen, baart Hamer nog meer zorgen. „Het is een heel dun lijntje naar nul onder de streep, dat we niks hebben”, sombert ze. „En als je geen opties meer hebt, dan is het spel over.”\n\n’Vertrouwen van burger verkleind’","intensity":2,"negativity":1,"cluster_id":59,"similar_texts":"text493"},{"id":"104","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/20/1","title":"Pensioen zonder olie en gas","text":"Gisteren maakte pensioenfonds PME bekend alle belangen in de olie- en gasindustrie te hebben verkocht. Het ging om 1,2 miljard aan beleggingen in de fossiele industrie. Een dag eerder besloot het pensioenfonds voor de horeca en de catering hetzelfde.  \n  \nPME is het eerste grote pensioenfonds dat deze stap zet. 'Onze leden vinden het ontzettend belangrijk dat we goed met hun geld omgaan. Naast het klimaat kijken we bijvoorbeeld ook naar mensenrechten en het sociaal beleid van ondernemingen', stelt Eric Uijen, belast met de dagelijkse leiding bij PME, in een uitleg aan het personeel en de deelnemers.  \n  \nMet een belegd vermogen van 62 miljard euro is PME in omvang het vierde pensioenfonds van Nederland. PME verzorgt de pensioenen voor werknemers uit de metalektro. Onder de deelnemers zitten bedrijven als ASML, chipproducent NXP en VDL, waaronder Nedcar valt. Het pensioenfonds voor de horeca is met 15 miljard euro belegd vermogen een bescheiden middenmoter, maar heeft wel meer dan een miljoen deelnemers die bij het fonds pensioen opbouwen.  \n  \nVolgens Uijen is het besluit van PME om uit olie en gas te stappen een logische stap. ,,De energietransitie moet versnellen. De urgentie is groot. We merken dagelijks de gevolgen om ons heen'', zei hij in een toelichting op het besluit aan het personeel.  \n  \nLang werd de discussie over maatschappelijk verantwoord beleggen beheerst door de vraag of dat niet ten koste gaat van het rendement op de beleggingen. Hoe fouter het bedrijf, hoe hoger het rendement was lang het adagium. Beleggingen in tabaks- en wapenfabrikanten leverden de hoogste rendementen en dus de hoogste pensioenen op. Maar dat is een gepasseerd station. ,,We hebben uitgebreid onderzoek gedaan naar het rendement op onze beleggingen'', zegt Marcel Andringa, bij PME verantwoordelijk voor het beleggingsbeleid. ,,En er verandert niets.''  \n  \nPFZW, het pensioenfonds voor de zorg- en welzijnssector, onderschrijft die conclusie. ,,Het is echt geen discussie meer of duurzaam beleggen rendeert. Dat kan echt zonder rendementsverlies'', aldus een woordvoerder. Ook andere grote pensioenfondsen omarmen duurzaam beleggen. ,,Het is geen discussie meer. Pensioenkapitaal is echt in beweging als het gaat om verduurzaming'', zegt de woordvoerder van PFZW.  \n  \nMet een belegd vermogen van 260 miljard is PFZW het op een na grootste pensioenfonds van Nederland. Zelf heeft het fonds de afgelopen jaren al de helft van zijn beleggingen in fossiele energie van de hand gedaan. ,,We beleggen bijvoorbeeld niet meer in steenkolen en teerzandolie.'' En de komende jaren gaat nog eens 30 procent van de beleggingen in fossiele energie in de uitverkoop.  \n  \nOmgekeerd heeft het fonds inmiddels 20 miljard belegd in bedrijven die actief bezig zijn met een beter milieu en aandacht voor goede arbeidsomstandigheden. Dat moet de komende jaren groeien tot 50 miljard euro, zo is de ambitie. Het gaat dan om bijvoorbeeld beleggingen in wind- en zonne-energie en in bedrijven die werknemersrechten goed beschermen.\n\nABP\n\nAmbtenarenfonds ABP werkt aan verscherping van het beleggingsbeleid. ,,We zien dat we de klimaatdoelstellingen moeten versnellen'', aldus het fonds. ABP heeft nog voor 15 miljard aan beleggingen in fossiele energie. Het deel 'duurzaam' is wel snel gegroeid. In 2014 werd daarin 1,5 miljard belegd, inmiddels is dat bijna 14 miljard euro, op een totaal belegd vermogen van 530 miljard. Ook PMT, het fonds voor de kleinmetaal met loodgieters en fietsenmakers als deelnemers, werkt aan nieuw beleggingsbeleid. Daarin gaan duurzaamheid en het tegengaan van kinderarbeid een belangrijke rol spelen.  \n  \nPME probeerde lang de dialoog met vervuilende bedrijven aan te gaan. Het fonds sprak als aandeelhouder met directies om de koers van bedrijven duurzamer te maken. ,,Maar dat is maar beperkt gelukt'', zegt Andringa. Daarop is besloten maar helemaal uit die bedrijven te stappen.  \n  \nAndere fondsen gaan niet zo ver. Bij PFZW, en ook bij ambtenarenpensioenfonds ABP, willen ze juist wel met bedrijven in gesprek om die ervan te overtuigen dat ze minder vervuilend moeten worden. ,,Wij denken ook dat we bedrijven als Shell nodig hebben voor de energietransitie'', zegt de woordvoerder van PFZW. ,,Zij hebben de technologie die daarvoor nodig is.''","intensity":0,"negativity":0,"cluster_id":32,"similar_texts":"text693"},{"id":"105","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/postnl-krijgt-boete-wegens-illegale-bezorging-a4056922#20210903-79786-304","title":"PostNL krijgt boete wegens  illegale bezorging ","text":"Boete voor PostNL Pakketbezorger PostNL heeft een boete van 288.000 euro gekregen. Vier onderaannemers van het bedrijf overtraden de wet.,PostNL heeft recent een boete van 288.000 euro gekregen vanwege het overtreden van de Wet arbeid vreemdelingen. Het postbedrijf heeft in 2019 via in totaal vier onderaannemers pakketten laten bezorgen door 36 buitenlandse chauffeurs, zonder daarvoor de benodigde werkvergunningen te hebben. De boete daarvoor per werknemer bedraagt 8.000 euro. Dat heeft de Inspectie SZW bekend gemaakt.In totaal legde de inspectie 828.000 euro aan boetes op. Naast PostNL kreeg ook het bedrijf dat PostNL inhuurde - en dat het personeel daadwerkelijk aan het werk zette - een boete van 288.000 euro. De drie bedrijven die de werknemers hebben uitgeleend krijgen respectievelijk boetes van 68.000, 128.000 en 56.000 euro. Een van de onderaannemers kreeg ook nog een boete van 37.000 euro voor het overtreden van de Wet minimumloon en minimumvakantiebijslag.De overtredingen vonden plaats in 2019. Toch zijn er pas onlangs boetes opgelegd door de Inspectie, omdat eerst een boeterapport moest worden opgemaakt en juridische experts zich daarover moesten buigen. De Nederlandse pakketbezorgingsmarkt is voor 95 procent in handen van de vier grootste bedrijven PostNL, DHL, DPD en UPS.Voor het illegaal te werk stellen van vreemdelingen bestaat in Nederland een zogenoemde ketenbepaling. Dat betekent dat niet alleen het bedrijf dat deze werknemers in dienst heeft wordt beboet, maar ook de bedrijven die een directe relatie hebben met deze bedrijven. In het geval van de pakketbezorging is dat dus niet alleen de zogenoemde contractor, die deze mensen in dienst heeft, maar ook de eventuele subcontractors en de pakketorganisatie die feitelijk de opdracht heeft gegeven.PostNL zegt in een verklaring tegen het persbureau ANP dat de transportonderneming waar het om gaat niet meer werkt voor het post- en pakketbedrijf. Om herhaling te voorkomen zijn in overleg met de Inspectie SZW ook de controleprotocollen doorgelicht en aangescherpt. De beboete bedrijven kunnen nog bezwaar aantekenen bij het ministerie van SZW. Ook kunnen ze nog in beroep gaan bij de bestuursrechter.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":4,"similar_texts":"text645"},{"id":"106","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/61/1","title":"Prins Bernhard: 'Maar klein groepje tegenstanders'","text":"Volgens Prins Bernhard is er maar 'een kleine groep' tegenstanders van de Formule 1-race en hebben de organisatoren alles 'volgens de regels' gedaan. De prins, die mede-eigenaar is van het circuit in Zandvoort, reageerde hiermee gisteren voor het eerst op kritiek uit de evenementensector en van natuurorganisaties over het organiseren van de Formule 1-race op het circuit van Zandvoort. Hij reageerde op Ziggo Sport voorafgaand aan de eerste vrije training.  \n  \nDe zoon van prinses Margriet en Pieter van Vollenhoven stelt: ,,Ik denk dat er een heleboel mensen voor zijn en er zijn soms ook mensen die, ook met een goede reden, ergens tegen zijn. Die krijgen natuurlijk ook een podium. En je ziet nu dat de mensen die voor zijn echt aan het genieten zijn en dat je ook ziet hoe blij ze zijn. Dat geeft zoveel energie.''  \n  \nBernhard en de andere organisatoren kregen de afgelopen weken veel kritiek, met name uit de evenementenwereld. De sector vond het niet eerlijk dat Zandvoort wel tienduizenden mensen mocht ontvangen terwijl festivals verboden zijn. Ook kwam de prins onder vuur te liggen nadat duidelijk werd dat hij Chef'Special had gevraagd gratis op te treden. Een milieuorganisatie probeerde de race afgelopen week te stoppen via een gang naar de rechter.  \n  \nDe prins, die tot nu toe nog nergens wilde reageren, ging niet in op de vraag of de kritiek hem raakt. Volgens hem is 'het natuurlijk maar een kleine groep mensen' die tegen is en heeft de organisatie alles goed gedaan. ,,De rechter en allemaal andere mensen hebben ernaar gekeken. We hebben het allemaal volgens de regels gedaan. We liggen onder een loep en proberen in die zin het beste jongetje van de klas te zijn.''  \n  \nHet zien van de eerste raceauto's op de baan en de vele fans op de tribunes deed Bernhard wel wat. ,,Kippenvel, zo gaaf om te zien'', zei hij daarover. ,,En in dit weer, dat is natuurlijk een geschenk van God. Echt fantastisch.''","intensity":0,"negativity":1,"cluster_id":30,"similar_texts":"text268"},{"id":"107","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=1285dc5fe41a04a926e7#/pages/38-39","title":"Reclameuitgaven: EK wint van de Spelen","text":"Reclameuitgaven: EK wint van de Spelen\n\nStrenge regels\n\nNederlandse bedrijven hebben rond de Olympische Spelen veel minder aan reclame besteed dan bij het EK voetbal. Volgens mediaregistratiebureau Adfact werd vanaf de start van Tokio 2020 tot nu bijna €11,5 miljoen uitgegeven door adverteerders. In de aanloop naar en tijdens het EK werd €81,2 miljoen uitgegeven – bijna acht keer zoveel dus. Er werd vooral geadverteerd op televisie, met ruim €7,8 miljoen. Automerk Toyota gaf met bijna €2,5 miljoen het meeste uit. Volgens Adfact wordt het veel lagere bedrag verklaard door de scherpe regelgeving bij het adverteren rond de Olympische Spelen. Zo mogen persoonlijkheid, naam, afbeelding of sportprestatie van de topsporters tijdens de Spelen niet gebruikt worden voor reclamedoeleinden, tenzij vooraf uitdrukkelijke toestemming is verleend door het IOC of door de Nederlandse sportkoepel NOC*NSF.","intensity":0,"negativity":0,"cluster_id":28,"similar_texts":"text764"},{"id":"108","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/101/1","title":"Redactioneel","text":"Kritisch zelfonderzoekje gestart na het lezen van het stuk van Marit Willemsen (p. 30) over hoe de media omsprongen met vrouwelijke BN'ers rond de jaren nul: hoeveel tijd heb ik in 2004 zélf eigenlijk besteed aan de borsten van Georgina Verbaan? Ik wist me de kwestie in elk geval nog goed te herinneren: Verbaan die zich gedwongen voelde haar borsten onder een röntgenapparaat te leggen om aan te tonen dat er geen siliconen in zaten. Die krant zeker in mijn handen gehad, gelachen vrees ik, en ik herinner me tot mijn schaamte niet echt goed wat ik er eigenlijk van vond dat De Telegraaf die foto's afdrukte (op de voorpagina) en wij de zaak op de redactie eens lekker gingen doornemen. Inmiddels is die schaamte (gelukkig) wijdverbreider, bijvoorbeeld omdat we door de documentaire Framing Britney Spears herinnerd werden aan het gesprek dat Ivo Niehe in diezelfde tijd had met de 16-jarige Spears over háár borsten - en hoe ongepast dat was. De documentaire was aanleiding voor Willemsens stuk, waarin ze behalve Verbaan nog drie vrouwelijke bekendheden spreekt (Sylvana Simons, Sonja Silva, Renate Gerschtanowitz). Willemsen geeft hen alle ruimte tot reflecteren, en ons lezers dus ook. Dat is interessant, en soms pijnlijk, bijvoorbeeld als Verbaan beschrijft wat ze eigenlijk nodig had in die tijd, in plaats van geroddel over haar uiterlijk: 'Achteraf had er iemand moeten zijn, die zei: hee Verbaantje, volgens mij is dit allemaal niet zo handig voor jou.' Dat we er wat van mogen opsteken.","intensity":0,"negativity":0,"cluster_id":17,"similar_texts":"text372"},{"id":"109","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/8/3","title":"RTL: Vleeswarenbedrijf nam jarenlang gezondheidsrisico's","text":"Vleeswarenbedrijf Offerman heeft jarenlang het risico genomen dat consumenten een levensgevaarlijke voedselinfectie zouden oplopen door de listeriabacterie. Dat meldt RTL Nieuws op basis van documenten die het heeft opgevraagd bij de voedsel- en warenautoriteit NVWA.  \n  \nOfferman rekte de houdbaarheidsdatum van bijvoorbeeld boterhamworst en paté op, zonder onderbouwing. De NVWA wist hiervan en deelde drie waarschuwingen uit in 2016 en 2017, maar pakte niet door. Een gebruikelijke herinspectie na drie maanden werd destijds niet gedaan, erkent de NVWA na de berichtgeving van RTL. Er was een 'andere prioriteitsstelling', aldus de NVWA die stelt dat de de risico-inschatting van de situatie bij Offerman 'laag' was.  \n  \nIn 2019 kreeg het bedrijf alsnog boetes. Houdbaarheidsstudies bleken niet in orde op meerdere plekken in het bedrijf (in snijmachines, aan de muren en in afvoerputjes) werd de listeriabacterie aangetroffen.  \n  \nToen lag er al besmet vlees in supermarkten. Voedselinfectie door besmetting met bacterie heeft aan zes mensen het leven gekost bleek later uit onderzoek. Zeker 35 mensen werden ernstig ziek. Ook kregen twee vrouwen een miskraam als gevolg van de besmetting. Er loopt een rechtszaak tegen het vleesbedrijf.","intensity":0,"negativity":0,"cluster_id":27,"similar_texts":"text15"},{"id":"110","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=f81126da98999b15ad12#/pages/22-23","title":"Scheurtjes in de goudmijn van de App Store","text":"Scheurtjes in de goudmijn van de App Store\n\nANALYSE\n\nApple ziet de bui hangen en versoepelt de regels voor ontwikkelaars\n\nApple doet een gevoelige concessie aan ontwikkelaars van apps die hun diensten via de voor iPhone-gebruikers onontkoombare App Store aan de man brengen. Het zal vanaf volgend jaar toestaan dat betalingen in apps op de iPhone ook via andere kanalen dan de App Store kunnen lopen. Een ontwikkelaar kan gebruikers straks via een link in zijn app naar een accountpagina buiten de App Store leiden, en zo betalingen buiten Apples winkeltje om laten doen. Apple, dat op betalingen via de App Store tot 30% commissie pakt, kan daarvan straks niet langer een graantje meepikken. \n\nDe versoepeling geldt niet voor spelletjes en ook mogen ontwikkelaars geen eigen betaalsysteem binnen hun apps hanteren. Spelmaker Epic, ontwikkelaar van het razend populaire spel Fortnite, voert hierover nog een rechtszaak in de Verenigde Staten tegen Apple. \n\nDe knieval van Apple valt samen met het sluitstuk van een onderzoek dat Japanse marktautoriteiten vijf jaar lang hebben uitgevoerd. Ook Zuid-Korea bepaalde eerder deze week al bij wet dat het afgelopen moest zijn met de verplichte ’App Store-belasting’. Uit Brussel kreeg Apple eind april al een ’verklaring van bezwaren’ aan de broek, na een klacht van Spotify over de verplichte afdracht, vaak een voorbode van een hoge boete. Apple riposteerde dat het normaal is dat ontwikkelaars betalen voor de voordelen van de App Store.\n\nApples concessie geeft vooral aan dat het de bui ziet hangen. Autoriteiten hebben steeds minder geduld met techbedrijven die eerst in razend tempo enorme machtsposities opbouwen, om die daarna uit te ponden door op cruciale plekken in de digitale commerciële infrastructuur betaalpoortjes te plaatsen. De miljarden aan boetes die Brussel uitdeelde, zijn nog gebaseerd op basis van oudere wetgeving tegen misbruik van marktmacht. In de toekomst gaat daar nog een schepje bovenop. Nieuwe wetgeving zal met name gericht zijn op partijen die de regels bepalen op grote digitale platforms, zoals Apple op zijn App Store en andere handelsplaatsen waar niemand meer omheen kan. Belasting heffen de overheden liever zelf.\n\nWouter van Bergen","intensity":0,"negativity":0,"cluster_id":45,"similar_texts":"text331"},{"id":"111","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=0d266d61890fee6294f9#/pages/48-49","title":"Schroef op transport ramt verkeersbord","text":"Schroef op transport ramt verkeersbord\n\nDe schroef bleek sterker dan de borden.\n\nfoto \n\nRoel\n\nDijkstra\n\nSCHIEDAM Speciaal vervoer dat een enorme schroef van een booreiland op een vrachtwagen vervoerde heeft een groot verkeersbord geramd.\n\nDe chauffeur mistte een afslag en pakte daardoor de verkeerde, waar hij met zijn lading helemaal niet door kon.\n\nDe 56 ton wegende schroef op de vrachtwagen bleek sterker dan de constructie van de verkeersborden. Die kwamen met een grote klap op de weg terecht. Met behulp van de vervoerder – er kwam een kraanwagen bij – werd alles weggehaald. \n\nDe borden werden gedemonteerd. De chauffeur kreeg een prent omdat hij van zijn toegewezen route was afgeweken.","intensity":0,"negativity":0,"cluster_id":63,"similar_texts":"text656"},{"id":"112","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=21af74621ef5d44dc6f2#/pages/12-13","title":"Schroef ramt verkeersbord","text":"Schroef ramt verkeersbord\n\nDe schroef van 56 ton bleek sterker dan de verkeersborden.\n\nfoto Roel Dijkstra  \n\n\nSCHIEDAM Speciaal vervoer dat een enorme schroef van een booreiland op een vrachtwagen verplaatste heeft in Schiedam een groot verkeersbord geramd.\n\nDe chauffeur miste een afslag en pakte daardoor de verkeerde, waar hij met zijn lading helemaal niet door kon. De 56 ton wegende schroef op de vrachtwagen bleek sterker dan de constructie van de verkeersborden. Die kwamen met een grote klap op de weg terecht. Met behulp van de vervoerder – er kwam een kraanwagen bij – werd alles weggehaald. De borden werden gedemonteerd. \n\nDe chauffeur kreeg een boete omdat hij van zijn toegewezen route was afgeweken.","intensity":0,"negativity":0,"cluster_id":63,"similar_texts":"text679"},{"id":"113","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/18/7","title":"Spoorstaking Duitsland mag door van de rechter","text":"Machinisten van de Duitse spoorwegen mogen doorgaan met hun staking. Het is Deutsche Bahn vrijdag ook in hoger beroep niet gelukt om een einde aan de werkonderbreking te maken. Nu de rechter de staking niet verbiedt, gaat die door tot het einde van de dienstregeling van maandag, zoals oorspronkelijk gepland, heeft de machinistenvakbond GDL laten weten.","intensity":0,"negativity":0,"cluster_id":11,"similar_texts":"text149"},{"id":"114","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/3/1","title":"Sprak moordenaar Bekir E. écht met Brech over Nicky?","text":"### Verdediging trekt geloofwaardigheid van nieuwe getuige sterk in twijfel\n\nHij is leugenachtig, manipulatief, narcistisch, licht verstandelijk beperkt, heeft een anti-sociale persoonlijkheidsstoornis en geen boodschap aan de wet. Toch heeft veroordeeld moordenaar Bekir E. nu een 'zeer belastende', verklaring tegen Jos Brech afgelegd, die de aanklagers in het hoger beroep tegen Brech ook zeer serieus nemen.  \n  \nUitgerekend tegen E. zou Brech, de verdachte op wiens zwijgzaamheid doorgewinterde rechercheurs en rechters hun tanden stuk beten, wél hebben verteld over zijn rol in de zaak Nicky Verstappen. In de gevangenis waar ze allebei verbleven om precies te zijn, waar de twee 'beste vrienden' werden, aldus E., en 'de hele dag kletsten'. Zo zou Brech hebben verteld zijn hand 20 tot 30 seconden voor Nicky's mond te hebben gedaan, hem te hebben opgetild en meegenomen.  \n  \nAdvocaat Gerald Roethof pakte er gisteren in de rechtbank maar de omschrijving bij van E.'s persoonlijkheidsstoornissen in het vonnis waarmee Bekir tot twintig jaar cel en tbs werd veroordeeld, om te laten zien dat het te betwijfelen is of die eerlijk vertelt. En oh ja, naast die waslijst zou E. ook hebben gezegd dat hij 'die pedofiel' van de afdeling wilde hebben. Zelf gruwde E. ervan voor pedofiel te worden versleten, omdat hij een relatie met zijn slachtoffer Humeyra had toen zij nog maar 15 was. Maar ook al heeft E. niet de gedroomde achtergrond, 'dat iemand onbetrouwbaar is, betekent niet dat hij nooit de waarheid spreekt', zo zeggen de aanklagers in het hoger beroep tegen Brech. Te midden van dat alles zat daar de familie Verstappen, tijdens de zitting gehuld in T-shirts met daarop de duimafdruk van het programma van Peter R. de Vries. Zijn naam staat er ook op, met daaronder 'misdaadverslaggever'.\n\nGemis\n\nZoon Royce de Vries zat naast Berthie, Peetje en dochter Femke, om het gemis van hun steun en toeverlaat wat te verzachten. Samen luisterden ze naar meelevende woorden. En het verhaal dat E. in een brief aan een medegedetineerde schreef dat uitgerekend diezelfde Peter R. de Vries E. had willen helpen met een terugkeer naar Turkije, na het uitzitten van zijn celstraf, om zonder tbs Nederland te verlaten. Die brief is alleen wel geschreven ná de dood van de misdaadverslaggever. En sowieso kan niemand het De Vries nu nog vragen.  \n  \nToch: vader Peetje en moeder Berthie willen graag zelf horen wat E. te vertellen heeft, zo liet hun advocaat meteen weten. De familie hoopt zo toch de antwoorden te krijgen waar ze al sinds de dood van Nicky in 1998 naar snakt. Ze wil weten hoe hij toch kon verdwijnen van zijn zomerkamp en hoe zijn laatste momenten er precies hebben uitgezien. Daarvoor hoeven de gezinsleden voorlopig nog niet naar Brech te kijken, die toont zich nog even zwijgzaam als altijd. Uit vrees dat zijn woorden verdraaid worden, zei hij gisteren. In eerste instantie had hij zelfs niet willen reageren op het relaas van E., tot hij na aandringen toch stelde dat het om een 'duimzuigverhaal' gaat.\n\nZelfmedelijden\n\nAlleen: ook op de spaarzame woorden van Brech valt heel wat af te dingen. Zijn videoverklaring, waarin hij vol zelfmedelijden vertelde dat juist hij na eerdere zedenfeiten Nicky's levenloze lichaam bij toeval aantrof op de Brunssummerheide, werd eerder door de rechtbank terzijde geschoven.  \n  \nDaar staat tegenover dat onder meer zijn vele dna-sporen op de binnenstebuiten gekeerde onderbroek van Nicky Brech een celstraf opleverde van 12,5 jaar wegens het misbruik dat de dood van Nicky tot gevolg had en het bezit van kinderporno.  \n  \nHet is onbekend wat voor inhoud de verklaringen van E. nu precies hebben. Als hij straks tijdens een volgende zitting wordt gehoord - het hof besloot dat toe te staan - zal daarover zeker meer duidelijk worden. Ook Brech zelf is van plan E. vragen te stellen. Maar of dat betekent dat de puzzel ooit echt compleet zal worden, is zeer de vraag. De zaak Nicky Verstappen wordt in november inhoudelijk behandeld, in oktober worden de getuigen gehoord.","intensity":0,"negativity":1,"cluster_id":29,"similar_texts":"text94"},{"id":"115","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/8/1","title":"Staatssecretarissen stappen op als Kamerlid na kritiek","text":"De drie staatssecretarissen die recent de overstap maakten van de Tweede Kamer naar het kabinet, zullen hun Kamerzetel alsnog opgeven om alle discussie over hun dubbelfunctie te beëindigen.  \n  \nDe VVD-bewindspersonen Dilan Yesilgöz van Economische Zaken en Klimaat, Dennis Wiersma van Sociale Zaken en D66-staatssecretaris Steven van Weyenberg van Infrastructuur en Waterstaat hebben dat Kamervoorzitter Vera Bergkamp laten weten.  \n  \nZij reageren daarmee op het advies dat de Raad van State woensdagavond uitbracht over de dubbelfuncties. De Raad zei 'onvoldoende' juridische grond te zien om de dubbelfunctie af te keuren, maar constateerde tegelijkertijd wel er 'ongelukkig' mee te zijn.  \n  \nVolgens de Grondwet, artikel 57, mogen demissionaire bewindspersonen in afwachting van een nieuw kabinet ook tijdelijk in de Kamer zitten. Dit wetsartikel uit 1982 is echter niet geschreven vanuit het idee dat Kamerleden nog toetreden tot een demissionair kabinet.  \n  \nDat maakt dat het hoogste adviesorgaan zowel argumenten voor als tegen deze dubbelfunctie ziet. Maar omdat de Grondwet hier niet duidelijk in is, kan het ook niet worden veroordeeld.  \n  \nZowel hoogleraar staatsrecht Wim Voermans als bijzonder hoogleraar parlementaire geschiedenis Bert van den Braak stelden al dat de benoemingen in strijd waren met de Grondwet. Volgens beiden maakt de regering oneigenlijk gebruik van de uitzondering, en ligt het gevaar van precedentwerking op de loer.  \n  \nDe Raad vindt dat de Tweede Kamer zelf zich moet uitspreken of dubbelfuncties wenselijk zijn. Daarover vindt binnenkort een debat plaats op verzoek van de SP. SP-Kamerlid Renske Leijten had de nieuw benoemde demissionair staatssecretarissen eerder al opgeroepen hun conclusie te trekken en het Kamerlidmaatschap op te zeggen.  \n  \nDe Raad adviseert het parlement ook om zich in dat debat over de bredere vraag te buigen of het überhaupt nog wel wenselijk dubbelfuncties toe te staan, aangezien er nu best veel demissionaire bewindslieden in de Tweede Kamer zitten en de formaties steeds langer duren. Omdat ministers tijdelijk twee petten op hebben, kan dit de onafhankelijke controlefunctie van de Kamer schaden, meent de Raad.  \n  \nDe drie staatssecretarissen schrijven aan de Kamervoorzitter van mening te zijn dat er geen onverenigbaarheid van functies is, maar dat zij vanwege de discussie nu toch stoppen als Kamerlid.  \n  \nDe bewindspersonen hopen dat daardoor een zuivere discussie kan plaatsvinden. \"Een debat in de Kamer kan gaan over de fundamentele vraag van de Raad van State over het toetreden van Kamerleden tot een demissionair kabinet, niet over onze drie benoemingen\", schrijven ze.","intensity":0,"negativity":1,"cluster_id":44,"similar_texts":"text455"},{"id":"116","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/8/3","title":"Staatssecretarissen weg uit Tweede Kamer","text":"Drie staatssecretarissen die recent tot het demissionaire kabinet zijn toegetreden, geven hun zetel in de Tweede Kamer alsnog op. Dat hebben Dilan Yesilgöz (Economische Zaken en Klimaat), Dennis Wiersma (Sociale Zaken) en Steven van Weyenberg (Infrastructuur en Waterstaat gezegd.  \n  \nDe grondwet schrijft voor dat iemand niet tegelijkertijd bewindspersoon en lid van de Tweede Kamer kan zijn. Uitzondering: een demissionair bewindspersoon die bij nieuwe verkiezingen wordt gekozen als Kamerlid, kan minister of staatssecretaris blijven tot er een nieuw kabinet is. De drie werden ná de verkiezingen aangesteld als bewindspersoon. Verschillende experts op het gebied van staatsrecht hadden kritiek.  \n  \nDe Raad van State noemde het woensdag 'uit grondwettelijk oogpunt ongelukkig' dat het drietal hun Kamerzetel niet opgaf, maar dat het niet in strijd is met de grondwet. Het is een zaak van de Tweede Kamer, aldus de Raad van State.  \n  \nDe drie staatssecretarissen schrijven dat er geen onverenigbaarheid van functies is. Omdat de Raad van State adviseert de wet op dit punt te verduidelijken, besloten de drie direct hun zetel toch op te geven.","intensity":0,"negativity":0,"cluster_id":56,"similar_texts":"text815"},{"id":"117","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/13/2","title":"Studentencorps beëindigt introductieweek na klachten","text":"Het studentencorps in Amsterdam heeft gisteren zijn introductieweek stopgezet vanwege meldingen over grensoverschrijdend gedrag. Dat laat de vereniging A.S.C./ A.V.S.V. (Amsterdamsch Studenten Corps en de Amsterdamsche Vrouwelijke Studenten Vereeniging) weten in een persbericht. \"Op studentenverenigingen is geen enkele plaats voor geweld of intimidatie. Helaas hebben wij wel een aantal meldingen over incidenten ontvangen. Dat is volstrekt onacceptabel,\" aldus Jack Koopman, rector van het A.S.C./A.V.S.V, die met de stop een 'krachtig signaal' wil afgeven.  \n  \nOver de aard van de incidenten zegt de vereniging niets. Een woordvoerder verwees gistermiddag naar de sociëteit, waar de telefoon werd opgenomen maar men niet direct vragen wilde beantwoorden. In het persbericht zegt rector Koopman: \"Studenten horen verantwoordelijkheidsbesef te hebben over wat toelaatbaar en ontoelaatbaar gedrag is. Blijkbaar is dat besef er niet bij iedereen. Het is treurig dat studenten die zich wel verantwoordelijk opstellen lijden onder dit besluit. Toch is het een noodzakelijk besluit.\"  \n  \nHet is nog lang niet zeker of er volgend jaar wel weer een dispuutkennismakingstijd komt, aldus de vereniging. Dat kan alleen als er voldoende verantwoordelijkheidsbesef is dan, stelt het bestuur.  \n  \nIn 2017 ondertekende het corps een gedragscode om misstanden bij ontgroeningen te voorkomen. Het Amsterdamsch Studenten Corps, is met meer dan 2.700 actieve leden en 35 disputen de grootste studentenvereniging van Nederland.  \n  \nAanleiding voor de strengere introductietijdregels vanuit de hogescholen en universiteiten in Amsterdam was een uit de hand gelopen ontgroening van een herendispuut van het Amsterdamse studentencorps. Drie aspirant-leden belandden in het ziekenhuis. Tijdens hun ontgroening moesten ze zwemmen in de Amsterdamse grachten en sliepen gedwongen tussen afval.  \n  \nDe afgelopen jaren is er steeds meer aandacht voor de excessen bij ontgroeningen. Ex-corpslid Viktor Frölke, auteur van de roman Het Dispuut, betoogt vandaag in Tijdgeest dat die horrorverhalen een vertekend beeld geven van ontgroeningen, en niet het hele verhaal zijn. \"De functie van ontgroenen is niet alleen het door een gemeenschappelijke ervaring mensen die elkaar niet kennen tot lotgenoten maken, maar ook: afzien. Wellicht geen overbodige luxe voor de beeldschermgeneratie\", schrijft hij.  \n  \nTijdgeest 6|15  \n  \nHet corps is een warm bad","intensity":0,"negativity":1,"cluster_id":62,"similar_texts":"text735"},{"id":"118","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/3/2","title":"Taliban: Panjshirvallei is veroverd","text":"Het laatste bolwerk van tegenstanders van de Taliban, de onneembaar geachte Panjshirvallei in Afghanistan, is onder controle van de fundamentalistische beweging. Dat zeggen Taliban-bronnen tegen persbureau Reuters. Een woordvoerder van de Nationale Verzetskrachten ontkent tegen de Britse omroep BBC dat de vallei veroverd is. Er zijn geen onafhankelijke waarnemers in de bergachtige regio ten noordoosten van hoofdstad Kaboel.","intensity":0,"negativity":0,"cluster_id":56,"similar_texts":"text731"},{"id":"119","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/6/1","title":"Tata Steel heeft in IJmuiden veel buren","text":"Tata Steel ligt op 'een unieke locatie'. De diepzeehaven bij IJmuiden, de aanvoer van windenergie en de mogelijkheid om CO2 op te slaan in oude gasvelden op de Noordzee, bieden Tata Steel een goede uitgangspositie om een duurzame staalproducent te blijven in de Europese Unie. Dat schreven het ministerie van economische zaken en Tata Steel dit jaar in een document over de toekomst.  \n  \nVoor een groot industrieel complex heeft Tata Steel wel veel buren, namelijk alle inwoners van Wijk aan Zee, Beverwijk, Velsen-Noord en IJmuiden. Enerzijds zorgt het bedrijf er voor (veel) werkgelegenheid. Anderzijds kampen die omwonenden met de uitstoot van gevaarlijke stoffen, zo meldde het Rijksinstituut voor Volksgezondheid en Milieu (RIVM) gisteren na onderzoek. In Wijk aan Zee werden de hoogste waarden gemeten.  \n  \nTata Steel zegt het rapport van het RIVM serieus te nemen. \"We begrijpen dat omwonenden en met name de inwoners van Wijk aan Zee zich zorgen maken over hun gezondheid en die van hun kinderen, en we delen deze zorgen\", zegt een woordvoerder. Het bedrijf wil in gesprek met overheid en omwonenden. \"Dit rapport onderstreept de noodzaak om te komen tot een gezondere leefomgeving.\"  \n  \nTata had al maatregelen aangekondigd om de emissie van geur, stof en geluid sterk te verminderen. 'De geplande maatregelen zullen naar verwachting (...) tussen nu en 2023/2025 tot tastbare resultaten leiden voor de omwonenden', schrijft directievoorzitter Hans van den Berg van Tata Steel Nederland in een brief aan de Tweede Kamer, vanwege een debat dat daar binnenkort plaatsvindt.  \n  \nOok vanwege het klimaat moet Tata aan de bak. Het bedrijf heeft de ambitie om de CO2-uitstoot in 2030 met minstens 40 procent terug te brengen. Tata Steel wil daarvoor investeren in nieuwe technologie en onderzoekt momenteel de opties. Volgens Van den Berg vergt die transitie 'hoge investeringen' en rekent het bedrijf op financiële steun van de overheid.  \n  \nIs het vanwege de risico's voor de gezondheid van omwonenden en alle noodzakelijke investeringen niet beter als Tata Steel verhuist of zelfs verdwijnt? Niet als het aan het ministerie en aan het bedrijf ligt. \"Tata Steel is van strategisch belang voor Nederland, de IJmond-regio en de metropool Amsterdam\", schreven zij in maart. Ze noemen Tata een belangrijke pilaar onder de Nederlandse maakindustrie. Jaarlijks produceert het voormalige Hoogovens 7 miljoen ton staal, bedoeld voor de auto-industrie, de bouw en levensmiddelenverpakkingen. Hoogwaardig staal.  \n  \nDat strategische belang speelde al bij de oprichting van de NV Koninklijke Nederlandsche Hoogovens en Staalfabrieken in 1918. \"In die tijd leverden Duitse gieterijen aan de Nederlandse markt. Zo vlak na de Eerste Wereldoorlog wilden we daar minder afhankelijk van zijn\", zegt Rob Meijer van het Hoogovensmuseum in Velsen-Noord.  \n  \nWaarom IJmuiden? \"In andere landen zag je dit soort fabrieken bij een vindplaats van ijzererts. Maar Nederland had die niet\", zegt Meijer. \"Er is voor IJmuiden gekozen vanwege de haven en de directe verbinding met de zee. Het was gemakkelijk om producten de oceaan op te krijgen, en om erts uit het buitenland aan te voeren. En Rotterdam was toen al te vol.\"  \n  \nLater, in de jaren zestig en zeventig, is overwogen om gedeeltelijk naar de Maasvlakte bij de Rotterdamse haven te verhuizen. Meijer: \"Het grove werk zou daarheen gaan. De verfijning, zoals het walsen, vertinnen en verchromen, zou hier dan blijven. Maar dat is toen niet doorgegaan.\"  \n  \nEnkele jaren terug zette de toenmalige Amerikaanse president Donald Trump staal op de kaart als zaak van nationaal belang. Hij wilde de Amerikaanse staalindustrie beschermen door buitenlands staal - ook dat van Tata Steel - duurder te maken met invoerheffingen.  \n  \nDe Europese Commissie noemt de staalindustrie \"onmisbaar voor de Europese economie\". Tegelijkertijd is het essentieel dat deze industrie schoner wordt, vindt Brussel.  \n  \nOok wat die verduurzaming betreft is het volgens directievoorzitter Van den Berg belangrijk dat Tata Steel haar toekomst veiligstelt. Voorkom dat de Nederlandse staalproductie wordt vervangen door productie buiten de EU, waar doorgaans minder strenge klimaat- en milieu-eisen gelden, schrijft hij aan de Kamer.","intensity":1,"negativity":0,"cluster_id":18,"similar_texts":"text350"},{"id":"120","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=8a63d9a687161181a420#/pages/4-5","title":"Tientallen schoolklassen alweer verplicht thuis","text":"Tientallen schoolklassen alweer verplicht thuis\n\nLeerlingen blijken besmet\n\nAMSTERDAM In Amsterdam zitten 80 schoolklassen thuis doordat er leerlingen besmet bleken met corona. De scholen in de hoofdstad zijn vorige week maandag begonnen, zoals in de hele regio noord. De regio midden begon afgelopen maandag en zuid gaat vanaf aanstaande maandag weer naar school. „De kinderen zijn niet gevaccineerd, dus logisch dat ze eerder een besmetting oplopen”, aldus een woordvoerster van de GGD in Amsterdam. In de provincie Drenthe zitten ook enkele klassen thuis. Hoeveel kon de GGD niet zeggen, maar „het gaat best vlot nu.” In Friesland gebeurt het ook ’regelmatig’ dat klassen naar huis gaan. Ook daar onbekend hoeveel precies.","intensity":0,"negativity":0,"cluster_id":69,"similar_texts":"text798"},{"id":"121","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/17/4","title":"Treinmachinisten verwerpen nieuw aanbod Deutsche Bahn","text":"### Staking\n\nDe vakbond voor Duitse treinmachinisten heeft een nieuw aanbod van Deutsche Bahn verworpen om een loonconflict bij te leggen, en dus zetten ze de staking door. Het goederenvervoer per spoor is sinds woensdag al verstoord. Deutsche Bahn stapt naar de rechter om de staking te laten stoppen. Volgens het spoorbedrijf is de actie van de machinisten onrechtmatig.  \n  \nDe staking is het gevolg van een loonconflict, waarbij het vooral gaat om de timing van loonsverhogingen. Deutsche Bahn heeft voorgesteld om de lonen met 1,5 procent te verhogen in januari 2022 en met nog eens 1,7 procent in maart 2023. Machinistenvakbond GDL wil echter al in 2021 een loonsverhoging zien, plus een bonus van 600 euro, en een tweede loonsverhoging van 1,8 procent in 2022. In het nieuwe aanbod van Deutsche Bahn zat in ieder geval de coronabonus van 600 euro. Ook werd volgens de spoorvervoerder aan andere eisen van GDL voldaan. GDL-voorzitter Claus Weselsky zegt dat het aanbod nog steeds onvoldoende is. Deutsche Bahn heeft de bond gevraagd terug te keren aan de onderhandelingstafel.  \n  \nHet is de derde stakingsronde in korte tijd die het treinverkeer in Duitsland platlegt. Die treft ook internationale treinen.","intensity":0,"negativity":1,"cluster_id":11,"similar_texts":"text197"},{"id":"122","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/14/1","title":"Tussenpaus Suga maakt weg vrij","text":"Keert Japan terug naar een periode waarin kleurloze politici elkaar snel afwisselen als regeringsleider? Daar lijkt het op, nu Yoshihide Suga binnen een jaar na zijn aantreden onverwacht heeft bekendgemaakt dat hij opstapt.  \n  \nSuga is nooit uit de schaduw getreden van zijn markante voorganger Shinzo Abe, die tot 2020 acht jaar lang aan het roer stond in Tokio. De rechtse Abe drukte in die periode een stempel op Japan, onder meer met zijn economische beleid dat bekendstond als 'Abenomics'. Voor zijn tijd volgden de premiers elkaar snel op.  \n  \nMet zijn opstappen neemt Suga, die 72 jaar is, verantwoordelijkheid voor de kritiek op het coronabeleid. De Olympische Spelen van Tokio, die Abe met veel trots binnenhaalde, zijn ook mede door de pandemie niet het succesverhaal geworden waar Suga en hij op hoopten.  \n  \nLater deze maand kiest de regeringspartij LDP een nieuwe voorzitter. Wie op 29 september Suga opvolgt in die functie wordt ook regeringsleider. De rechts-liberale partij domineert de Japanse politiek al decennia; sinds de jaren vijftig had het land op twee vrij korte onderbrekingen na altijd een LDP-premier.  \n  \nSuga maakt nu de weg vrij voor een opvolger die als premier campagne kan voeren voor de parlementsverkiezingen, waarschijnlijk in november. Een waarschijnlijke kandidaat is Taro Kono, de voormalige minister van defensie en buitenlandse zaken. Kono is een uitgesproken politicus en staat in Japan bekend als een non-conformist.  \n  \nOnder premier Suga kreeg hij de verantwoordelijkheid voor de corona-aanpak. Japan heeft, vergeleken met veel andere landen, nooit heel hoge besmettingsaantallen gekend. Maar het beleid was niet altijd duidelijk en de vaccinatiecampagne kwam traag op gang. Toch lijkt de kritiek in de samenleving Suga meer te treffen dan Kono.  \n  \nEen kaper op de kust is Sanae Takaichi, die hoopt de eerste vrouwelijke premier van Japan te worden. Maar de rechtse ex-minister van binnenlandse zaken profileert zich niet als feministe. Zo heeft ze zich fel verzet tegen de wetswijziging die mogelijk moest maken dat getrouwde vrouwen hun eigen naam behouden.  \n  \nAndere kanshebbers op het hoogste politieke ambt zijn de voormalige minister van buitenlandse zaken Fumio Kishida, een vrij progressieve LDP'er, en voormalig minister van defensie Shigeru Ishiba. Hij is populair bij de kiezers, maar minder binnen de partij.  \n  \nEen geheide kandidaat is er niet; de winnaar zal de komende weken verschillende facties binnen de LDP achter zich moeten krijgen. Er wordt zelfs gespeculeerd over een terugkeer van Abe, maar die kans lijkt klein. Hij stapte een jaar geleden op wegens gezondheidsredenen.  \n  \nKono en Ishiba stammen beiden uit politieke families, net als Abe en veel van zijn voorgangers. Suga, de zoon van een aardbeienteler, was de eerste premier in dertig jaar die niet zo'n achtergrond had. Hij was jarenlang de rechterhand van Abe en stond altijd bekend als de man achter de schermen.","intensity":0,"negativity":0,"cluster_id":43,"similar_texts":"text358"},{"id":"123","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/7/3","title":"Van Ark vertrekt definitief als minister van zorg","text":"### Gezondheidsproblemen\n\nDemissionair minister Tamara van Ark (VVD) neemt om gezondheidsredenen per direct ontslag als demissionair minister voor medische zorg. Dat laat de Rijksvoorlichtingsdienst weten. Van Ark legde eind juli al op doktersadvies haar taken voor zes weken neer vanwege nekproblemen. De demissionaire minister van volksgezondheid Hugo de Jonge en staatssecretaris Paul Blokhuis nemen haar taken sinds 28 juli al waar, en zullen dat blijven doen.  \n  \nBehalve haar ministerschap legt Van Ark ook haar Kamerlidmaatschap neer, laat ze weten in een verklaring. \"Het werk in het kabinet en in de Kamer vraagt 100 procent, vaak meer, en dat lukt nu niet. Ik weet ook niet wanneer dat wel zo is\", aldus de VVD'er.  \n  \nVan Ark was sinds 2017 staatssecretaris van sociale zaken en werkgelegenheid. Ze volgde in juli 2020 Martin van Rijn op als minister van medische zorg, die op zijn beurt de tijdelijke vervanger was van de oververmoeide Bruno Bruins.  \n  \nHet inmiddels demissionaire kabinet-Rutte III kampt met veel vertrekkende bewindslieden. Sinds de verkiezingen is staatssecretaris Bas van 't Wout (VVD) opgestapt vanwege een burn-out en hebben staatssecretaris Stientje van Veldhoven (D66) en minister Cora van Nieuwenhuizen (VVD) hun ministerspost verruild voor een nieuwe baan. De discussie of het werk op het Binnenhof niet te zwaar is, woedt al een tijdje en zal door deze nieuwste ontwikkeling alleen maar worden aangewakkerd.  \n  \nDe VVD verliest met Van Ark een prominent, bij de verkiezingen stond ze nog op nummer twee op de kandidatenlijst, achter Mark Rutte. De premier noemt haar besluit 'moedig'. \"Ik ben zeer dankbaar voor onze samenwerking en wens Tamara een heel spoedig herstel toe.\"","intensity":0,"negativity":0,"cluster_id":36,"similar_texts":"text845"},{"id":"124","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/18/2","title":"Van de Zandschulp blijft nuchter onder succes","text":"Botic van de Zandschulp blijft, ondanks dat hij op de US Open het hoogtepunt van zijn tennisloopbaan beleeft, nuchter onder het succes. De nummer 117 van de wereld haalde als eerste Nederlandse tennisser sinds 2013 de derde ronde op een grandslamtoernooi. Bij zijn debuut op de US Open was Van de Zandschulp (25) in de tweede ronde de als achtste geplaatste Noor Casper Ruud, de nummer 11 van de wereld, in vier sets de baas: 3-6 6-4 6-3 6-4. \"Ik ga tegen zo'n jongen wel de baan op om te winnen\", zei de qualifier.","intensity":0,"negativity":0,"cluster_id":9,"similar_texts":"text137"},{"id":"125","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=68a2b5a41f24b6ae4e3e#/pages/34","title":"Van de Zandschulp maakt snel naam in ’Big Apple’","text":"Van de Zandschulp maakt snel naam in ’Big Apple’\n\nAlle Amerikanen struikelen over de naam Botic van de Zandschulp, die in New York ook al diverse tegenstanders heeft laten struikelen. \n\nFoto Getty Images\n\nNederlander staat vandaag in derde ronde tegenover Bagnis\n\ndoor Willem Held\n\nAMSTERDAM Zijn tegenstanders hebben een probleem en de toeschouwers bij de US Open ook. Geen Amerikaan die de naam Botic van de Zandschulp op de juiste manier kan uitspreken. Ze zullen moeten oefenen, want de kans bestaat dat deze onbekende Dutchman vandaag de derde ronde van hun grandslamtoernooi gaat overleven. \n\nInsiders wisten wel al langer dat de inmiddels 25-jarige Van de Zandschulp fabelachtig goed kan tennissen. Maar tot dit jaar deed hij dat niet zo vaak. VdZ blonk vooral uit in wisselvalligheid en een negatieve houding. Lang leek daardoor de tophonderd niet haalbaar.\n\nMaar met het aanbreken van het jaar 2021 werd alles anders. Van de Zandschulp kwalificeerde zich voor alle grandslamtoernooien en overleefde zowel op Wimbledon als op Roland Garros de eerste ronde. Leuk, maar niet wereldschokkend natuurlijk. Er waren ook wat trainersperikelen, want na de scheiding van coach Dennis Schenk was ook de samenwerking met Peter Lucassen van korte duur. Sinds Wimbledon is Michiel Schapers, voormalig prof en oud-bondscoach, aan zijn zijde te vinden. „Het was even wennen”, zegt Van de Zandschulp droogjes. „Maar het gaat nu goed.”\n\nHij is geen man van grote woorden, maar inmiddels wel van grote daden. Na drie spannende partijen in het plaatsingstoernooi won hij al twee ronden tussen ’de grote mannen’. Woensdag werd Casper Ruud, de nummer elf van de wereld uit Noorwegen, in vier sets verslagen. Daarom ging de naam van deze Nederlandse nummer 117 van de wereld (hoe dan ook) vaak over de tong binnen het Billie Jean King National Tennis Center. \n\nHet is voor het eerst in acht jaar dat een Nederlandse man de derde ronde in het enkelspel op een grandslamtoernooi heeft bereikt. Igor Sijsling deed dat in 2013 voor het laatst op Wimbledon. Nu is er serieus kans op meer, want in de derde ronde treft Van de Zandschulp de Argentijnse nummer tachtig van de wereld Facundo Bagnis. Ook hij staat voor het eerst van zijn leven in de derde ronde van een grandslamtoernooi. „Het zal wel weer moeilijk worden”, zegt Van de Zandschulp. „Het niveau van al die jongens hier ligt erg dicht bij elkaar.”\n\nHij speelde (inclusief het kwalificatietoernooi) al achttien sets in New York, maar is naar eigen zeggen nog lang niet moe. „Gek genoeg voelde ik me vandaag voor het eerst echt goed, terwijl ik in de kwalificaties wat vermoeidheid merkte”, meldt hij na zijn overwinning op Ruud. „Nu kon ik door dat fitte gevoel goed mijn eigen spel spelen.”\n\nWat is eigenlijk het ’eigen spel’ van Van de Zandschulp? „In mijn servicegames probeer ik aanvallend te spelen en in mijn returngames ballen direct te scoren als het echt kan. Maar soms moet ik ook verdedigen natuurlijk. Ik probeer te doen wat nodig is en goed te variëren met wat dropshots en hogere ballen.”\n\nHet zou best eens kunnen dat Van de Zandschulp met ’zijn eigen spel’ de derde ronde ook overleeft en zondag tegenover Diego Schwartzman, een andere Argentijn, komt te staan. Die is van een zwaarder kaliber dan Bagnis, want Schwartzman staat als de nummer 14 van de wereld te boek. Heel misschien gaat de naam van deze bijzondere Nederlander dus ook volgende week rondzingen in New York.\n\nDemi Schuurs is met haar Amerikaanse tennispartner Nicole Melichar-Martinez bij de US Open in de eerste ronde van het dubbelspel uitgeschakeld. Het als vierde geplaatste koppel was niet opgewassen tegen de Australische zussen Anastasia en Arina Rodionova. Na vijf kwartier was het duel in New York afgelopen: 6-2 6-4.\n\n’Niveau van al die jongens hier ligt erg dicht bij elkaar’","intensity":0,"negativity":0,"cluster_id":9,"similar_texts":"text702"},{"id":"126","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/64/1","title":"Van Gaal gaat fluitend door het leven","text":"### De eerste werkweek van de bondscoach: als altijd aandacht voor controle en details, maar ook veel meer ontspannen\n\nDe vrijdagochtendtraining moet nog beginnen in Zeist, wanneer Louis van Gaal even subtiel opschuift in de richting van Matthijs de Ligt. Een kort dolletje, een praatje, een glimlach. Vanaf de tribune zoomen de camera's meteen gretig in.  \n  \nHet lijkt een lukraak tafereeltje zoals je dat veel vaker ziet, maar dat is het toch niet helemaal. De kans dat De Ligt vanavond (zaterdag) gaat spelen tegen Montenegro is groot, maar de verdediger van Juventus is niet meer onomstreden in de hiërarchie. ,,Duidelijk is dat De Ligt moeite heeft om aan de linkerkant te spelen'', had Van Gaal eerder in de week nog gezegd.  \n  \nVirgil van Dijk is zijn onomstreden aanvoerder, Stefan de Vrij heeft hij een dag eerder nog uitgebreid geroemd om zijn optreden in Oslo. En dus zoekt de bondscoach even toenadering tot De Ligt, pal voor het oog van de pers, die alleen het eerste kwartier kan meekijken.\n\nTribune\n\nHet is typisch Van Gaal, man van details en controle. Over alles wordt nagedacht. Vrijwel in elk publiek optreden zit een boodschap(je) verstopt. Het zegt ook iets dat Van Gaal zijn trainingen steevast vlak voor de openbare tribune van het KNVB Sportcentrum begint - en niet ergens aan de overkant van het veld. Het korte gesprekje met zijn spelers is elke dag feilloos te horen: alsof hij het erom doet.  \n  \n,,De pass- en trapoefening moet echt beter dan dinsdag'', zegt Van Gaal op vrijdag tegen zijn spelers, zwijgend om hem heen in een kringetje. ,,Dat was een slecht voorteken. Dat hebben we terug kunnen zien tegen Noorwegen.''  \n  \nHet is toch al iets wat opvalt in de eerste echte werkweek van de bondscoach: Van Gaal benadert de media niet als een bedreiging, of als tegenstander in een publieke boksring, eerder juist als een bondgenoot.  \n  \nOp vrijdagmiddag bruist de persconferentie op de KNVB Campus weer als vanouds, een half uur lang, als een soort voetbaltheatervoorstelling. Van Gaal strooit met zijn eigen typische jargon ('droog trainen', 'imagineren') , filosofeert uitgebreid over het spel en gaat op elk thema uitvoerig in, tot een vraag over de kabinetsformatie aan toe.  \n  \nWanneer Stefan de Vrij opmerkt dat de bondscoach in essentie nog precies hetzelfde is als in 2014, begint Van Gaal theatraal te applaudisseren. ,,Fan-tas-tisch antwoord!'', brult de bondscoach, om de licht verschrikte speler óók nog even pontificaal een hand te geven.  \n  \nNoorwegen - Nederland is woensdag net afgelopen, als hij met een Noorse verslaggever in gesprek raakt over het aantal kansen dat Erling Haaland in de wedstrijd heeft gekregen. Drie, telt Van Gaal. Maar als de Noorse journalist even later terugkomt op het onderonsje, en aangeeft dat het er toch echt vier waren, knikt Van Gaal instemmend. ,,Je hebt gelijk'', zegt de Oranje-bondscoach, kalmpjes.  \n  \nJe zou er ook uit kunnen concluderen dat Van Gaal wel érg ontspannen is, voor zijn doen. In zijn directe omgeving zien zijn naasten een 70-jarige man die letterlijk fluitend door het leven gaat. Het werken met jonge mensen, de spanning van de wedstrijden: het is alsof Van Gaal voor zichzelf besloten heeft nog één keer volop te genieten van zijn vak en van het voetbal.  \n  \nMaar is dat ergens geen bedreiging: de bezeten controlfreak die de dingen opeens gaat relativeren? Die zich minder snel kwaad lijkt te maken? Die grapjes maakt met de pers, die journalisten bij hun voornaam noemt, en die steeds vaker als een ogenschijnlijk ontspannen observator langs het trainingsveld staat?  \n  \nOp woensdagavond voltrekt zich nog zo'n scène die dat beeld bevestigt, voor iedereen zichtbaar bij de publieke omroep. Van Gaal komt te laat voor zijn gesprekje met NOS-verslaggever Jeroen Stekelenburg, ondanks een tamelijk duidelijke afspraak over het tijdstip: 20.10 uur.\n\nPunctualiteit\n\nHet is extra koddig voor wie kort daarvoor de nieuwe talkshow Khalid & Sophie heeft zitten kijken. Daar hebben video-analist Max Reckers en schrijver Hugo Logtenberg net uitvoerig zitten vertellen over de ongekende punctualiteit van Van Gaal, de man die altijd op tijd komt. Sterker nog, vertellen Reckers en Logtenberg: niemand in de omgeving van de bondscoach zou het ooit aandurven om ergens te laat te verschijnen.  \n  \nToch is met Van Gaal ook dynamiek en scherpte nog steeds verzekerd. Zijn openingsspeech op maandag is strak en doordrenkt met een glasheldere boodschap: een team is altijd sterker dan een verzameling individuen. Op donderdag wordt Cody Gakpo in groepsverband nadrukkelijk gewezen op zijn fout bij de 1-0 van Noorwegen, en een dag later in het openbaar nog eens. ,,We zijn grote jongens, hè'', aldus Van Gaal. ,,Daar moet je tegen kunnen.''  \n  \nOok de discipline is subtiel aangetrokken. Vaker dan ooit leggen de spelers van Oranje bijvoorbeeld hun mobieltje weg in spelershotel Woudschoten. Niet omdat Van Gaal het ze verbiedt, of straffen uitdeelt, wel omdat zijn ogen nu eenmaal dwingen. ,,Het is wel Louis van Gaal, hè. Met al zijn status en al zijn ervaring'', zegt aanvoerder Virgil van Dijk over de grote impact van de coach op de spelers. ,,Je merkt meteen dat het lééft.''  \n  \nHet is haast onmogelijk om niet de vergelijking te trekken met zijn voorganger Frank de Boer, zo roemloos gestrand op het EK. Bij die bondscoach stond van de eerste tot de laatste dag werkelijk alles ter discussie. Persconferenties waren niet zelden een soort rommelig geheel van halve zinnen.  \n  \nVan Gaal spreekt tussen maandag en zaterdag vijf keer tot het Nederlandse publiek - en saai is het nooit. Het gaat over teambuilding en -dynamiek, over de dilemma's van de Hollandse school, over details of juist over grotere lijnen. Als hij zich een keer verslikt - Van Gaal noemt Noorwegen op dinsdag per abuis 'Oostenrijk' - komt deze bondscoach er wél moeiteloos mee weg.\n\nPrikkelen\n\nOverduidelijk gebruikt Van Gaal zijn persconferenties óók om zijn spelers te prikkelen en uit te dagen. Zij kunnen alles horen en terugkijken, weet de bondscoach. Van Gaal benut het als een verlengstuk van zijn groepsgesprekken.  \n  \nWant de tijd is al zo kort. Drie sleutelwedstrijden volgen elkaar in een hoog tempo op bij Oranje. Van Gaal heeft elke minuut nodig, bij voorkeur zónder zijn spelers te overvoeren met informatie. Meer dan bij zijn vorige jobs wordt pragmatisme gevraagd.  \n  \nOok in de speelwijze en in zijn opstellingen. Na overleg met zijn spelers kiest Van Gaal voorlopig voor '1-4-3-3', domweg omdat dat het meeste houvast biedt. Maar de bondscoach schroomt niet om die speelwijze ook meteen van kanttekeningen te voorzien.  \n  \n,,Ik heb steeds gezegd dat we op de vleugels dun bezet zijn, niet onbelangrijk bij deze manier van spelen'', zegt Van Gaal na de 1-1 in Oslo. ,,Dat hebben we vandaag kunnen zien. We kunnen wel denken dat we de top van de wereld zijn, maar dat zijn we niet.''  \n  \nEen dag later is hij weer ouderwets zichzelf aan de rand van het oefenveld, maar anno 2021 wel met een kwinkslag. De zon schijnt in Zeist, alsof de zomer alsnog begonnen is. ,,Dat heb je met Van Gaal, hè'', zegt de bondscoach lachend. ,,De zon begint meteen te schijnen.''  \n  \nAD Sportwereld volgde zes dagen het spoor van de bondscoach.","intensity":0,"negativity":0,"cluster_id":33,"similar_texts":"text421"},{"id":"127","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/22/1","title":"Van loeisnel en gevaarlijk tot een circuit met een raar bochtje voor het rechte stuk","text":"### Circuit van Zandvoort\n\n1948-1972 hogesnelheidsbaan voor waaghalzen\n\n'Heel listig, maar ook heel spannend', zegt race-icoon Gijs van Lennep over het circuit zoals het in originele staat was. De 79-jarige Van Lennep reed drie keer de Nederlandse GP. Eentje, in 1971, reed hij op de baan zoals die was aangelegd in 1948, op het puin van de Zandvoortse boulevard die in de Tweede Wereldoorlog door de Duitsers was gesloopt voor de Atlantikwall.  \n  \nDe 4,2 kilometer lange asfaltstrook volgde het glooiende duinlandschap en was daarmee uniek in zijn soort. Twee jaar na de oprichting van de Formule 1, in 1952, trok de raceklasse al naar de badplaats.  \n  \n'Ik reed er voor het eerst in 1958', zegt Van Lennep. 'Met wat vriendjes reden we daar met Kevertjes. Je moest heel precies rijden om de gang erin te houden.' Zo leerde je het circuit goed kennen. Volgens Van Lennep was baankennis op het oude Zandvoort cruciaal. 'Het ging op en neer, dus je moest voortdurend naar boven of naar beneden remmen. Dat maakte het lastig, want naar boven kun je later remmen dan naar beneden.'  \n  \nWie crashte, had een probleem. De auto's waren gebouwd om hard te gaan, niet om veilig te zijn. Het gevaar schuilde in die jaren in elke bocht, zegt Van Lennep. Vooral op Zandvoort. Soms blies de wind zand over de baan, wat het circuit extra tricky maakte.  \n  \nMichael Bleekemolen (71), die één F1-race reed en in de jaren zeventig twee keer deelnam aan de prekwalificatie op Zandvoort, herinnert zich dat er opeens een baksteen op zijn racelijn lag tijdens een test. 'Ik kon er nog net voor uitwijken. Maar als die onder mijn auto was gekomen, was ik er niet meer geweest. Ik ben meteen gestopt en zag nog wat jongetjes wegrennen.'  \n  \nGijs van Lennep: 'Die oude omloop was natuurlijk veel te gevaarlijk. Er waren geen uitloopstroken of bandenstapels en je reed overal loeihard. Dat wist je wel. Maar het motto was in die tijd: gewoon gaan.'  \n  \n'Tunnel Oost was denk ik het gevaarlijkst', zegt Van Lennep over de beruchte knik naar rechts na het Scheivlak, vernoemd naar de tunnel die onder de bocht doorliep. 'Dat was randje vol gas. Daar zijn ook de zwaarste klappers geweest', zegt hij, doelend op dodelijke ongelukken van Piers Courage (1970) en Roger Williamson (1973). Die crashes zouden Zandvoort voor altijd veranderen.\n\n1973-1988\n\nstrijd tegen de tijd\n\nNa de dood van Courage, die een wiel van een crashende voorligger tegen zijn hoofd kreeg, was duidelijk dat het zo niet langer kon. De auto's werden sneller en krachtiger, maar bleven net zo onveilig als in de beginjaren. Hetzelfde gold voor de circuits. Drievoudig kampioen Jackie Stewart leidde begin jaren 70 met succes een coureursprotest. De F1 zou niet meer terugkeren in Zandvoort tot het veiliger was. De race van 1972 werd geschrapt.  \n  \nDe simpelste manier om de baan veiliger te maken, was sleutelen aan het loeisnelle karakter. Om de snelheid er na het Scheivlak enigszins uit te halen, werd daarom een chicane, de Panoramabocht, toegevoegd aan de baan, op de plek van Bos In en direct na Tunnel Oost.  \n  \nDe chicane maakte het circuit uitdagender, beaamt zowel Van Lennep als Bleekemolen. 'Je hebt een extra rempunt. Dat is heel belangrijk. Op tijd remmen is en blijft het moeilijkste wat er is voor een coureur', zegt Van Lennep. Volgens Bleekemolen was de originele omloop van Zandvoort niet zo spannend. 'Het was bijna allemaal vol gas, dus eigenlijk een beetje te simpel. De Panoramabocht was een verbetering. Er kwam een hard en hoog rempunt bij. Daardoor is het beslist een ander, moeilijker circuit geworden.'  \n  \nJan Lammers (65) groeide als Zandvoorter op met het circuit. Hij reed twee Nederlandse GP's (1979, 1982). De chicane gaf het circuit meer sfeer, zegt hij. 'Het werd een soort arenaatje waar alle locals stonden. Als je de bocht uit reed, zag je precies welke van je vrienden er stonden.'  \n  \nHet maakte het circuit alleen nauwelijks veiliger. Drie jaar na de dood van Courage knalde Roger Williamson door een lekke band eveneens bij Tunnel Oost tegen de vangrail. Hij vloog over de kop en zijn auto vatte nagenoeg meteen vlam. Williamson stierf in zijn wrak. De ongetrainde, slecht uitgeruste marshalls keken hulpeloos toe.  \n  \nOndertussen ging de race door en zagen coureurs een rijder die Williamson wanhopig poogde te redden - David Purley - aan voor Williamson. Een van die coureurs was Gijs van Lennep, die de race finishte als zesde en zo zijn eerste WK-punt scoorde. Na de finish hoorde hij pas over de dood van Williamson. Het hoorde bij autoracen in die jaren, zegt hij.  \n  \nMichael Bleekemolen kan zich het ongeluk van Williamson nog goed heugen: 'Het werd live uitgezonden op tv, dus dat had wel impact. Maar vergeet niet: die ongelukken gebeurden overal. Je kunt niet direct Zandvoort als schuldige aanwijzen.'  \n  \nZo'n beetje overal loerde de dood. Zo vloog Williamsons auto nagenoeg meteen in brand door de harde klap tegen de fonkelnieuwe stalen vangrails die hem juist moesten beschermen. Het alternatief in die jaren - een vanghek van gaas met daartussen houten palen - was niet veel beter. Bleekemolen: 'Hans Georg Bürger (Formule 2-coureur die in 1980 verongelukte op Zandvoort, red.) kreeg zo'n paal tegen zijn helm.'  \n  \nIn 1980 kwam er als extra veiligheidseis vanuit de Formule 1 nog een chicane bij, nu voor Tunnel Oost: de Marlborobocht. Toch kon Zandvoort niet meer aan de eisen van de F1 voldoen. Het circuit raakte verouderd, het publiek bleef weg en het geld was op. Elk jaar groeide de ergernis bij Formule 1-baas Bernie Ecclestone over de noodlijdende GP. 'Stoffige bende', waren zijn afscheidswoorden in 1985.\n\n1989-1998\n\nde anonieme jaren\n\nZonder Formule 1 kwam het circuit in een soort winterslaap terecht. De armlastige baan kon eind jaren tachtig niet anders dan instemmen met de verkoop van een deel van het circuitterrein aan een bungalowpark. Het betekende het einde van onder meer de Marlboro- en Panoramabocht, het originele Bos Uit en de beruchte Tunnel Oost.  \n  \nEen paar jaar later maakt het circuit een herstart met ongeveer de helft van de originele omloop nog intact. Op de Hunserug, oftewel de opmaat naar het Scheivlak, werd de 'oude' baan afgebroken met een bocht naar rechts. Het Scheivlak bleef ongebruikt boven de baan liggen. Op het resterende minibaantje van zo'n 2,5 kilometer werd wel volop geracet. Zo vond er elk jaar de Masters of Formula 3-race plaats, jarenlang een van de belangrijkste wedstrijden voor aanstormend racetalent.  \n  \nCoureur Tom Coronel won in 1997 op het interim-circuit die wedstrijd. 'Het ging in die jaren slecht met het circuit', zegt hij. 'Ik weet dat er overal stickers waren geplakt, met daarop de tekst: 'Red Circuit Park Zandvoort'. Niemand had een idee hoe lang en op welke manier het circuit weer zou terugkeren. Aan de andere kant was het wel een goede baan om te leren racen. Het was heel moeilijk om het verschil te maken, omdat je er zo weinig bochten had.'  \n  \nJan Lammers reed er in 1992 een ronderecord in een F1-auto. 'Voor het publiek waren de races ontzettend leuk', zegt hij. 'De auto's kwamen heel vaak voorbij en vanaf één plek kon je bijna de gehele baan overzien.'  \n  \nHij benadrukt de rol van wijlen oud-circuitdirecteur Hans Ernst. 'Hij heeft ontzettend goed werk verricht. Circuits worden vaak geleid door passie, maar dat is meestal een slechte leidraad voor de economische leiding. Ernst was ambitieus, maar zei ook: we moeten het eerst verdienen voordat we het uitgeven.  \n  \n'Het zag er cosmetisch misschien niet altijd even denderend uit, maar Zandvoort was wel een van de best draaiende circuits van Europa. Dat heeft hij voor elkaar gekregen met de middelen die hij had, want er was toen geen Max.'\n\n1999-nu\n\nwederopstanding\n\nGestaag voerde circuitbaas Ernst in de jaren negentig renovaties door, lobbyde hij bij politici en zocht hij naar investeerders. In 1998 kreeg hij definitief groen licht: de schop kon de grond in. Zoveel mogelijk werd gepoogd de originele omloop weer in ere te herstellen of te hergebruiken. Daarbij moest wel rekening gehouden worden met de veranderingen in het omliggende gebied, zoals het bungalowpark.  \n  \nHet circuit is tegenwoordig nog ongeveer de helft van de oude baan en aanzienlijk bochtiger. Via de restanten van de Marlborobocht werd bijvoorbeeld afgebogen naar een nieuw deel met eveneens nieuwe bochten, zoals de Kumhobocht en de Hans Ernstbocht. Iconische stukken zoals het Scheivlak keerden terug.  \n  \nRacetalent Richard Verschoor (20), die rijdt in de Formule 2, zegt dat hij er als jongetje nooit van droomde ooit op Zandvoort te racen. 'Want je weet als Nederlandse coureur dat je er toch wel een keer gaat rijden.' Hij reed er in 2016 voor het eerst, in de Formule 4. Hij won meteen een van de zes races en werd twee keer tweede. 'Ik vond het een heel leuke baan, maar dat hebben coureurs vaker als ze ergens goed gaan', grapt Verschoor. 'Maar met name de verschillende bochten en het vele up and down maken het uitdagend.'  \n  \nMax Verstappens eerste herinneringen aan Zandvoort gaan terug naar begin 2000, toen hij als jongetje meekwam met zijn vader Jos. Zelf racete hij er zelden. Alleen in 2014, toen hij er in de Formule 3 de prestigieuze Masters of Formula 3 won.  \n  \nHij bewaart er goede herinneringen aan. 'Het circuit is echt old school gebleven. Als je een fout maakt, word je meteen gestraft', zegt hij over het genadeloze karakter.  \n  \nOm de komst van de Formule 1 mogelijk te maken, is Zandvoort enigszins aangepast. Grootste wijzigingen zijn de twee bochten waar zogenoemde kombochten van zijn gemaakt, met een hellingspercentage van zo'n 32 procent: de krappe, langzame Hugenholtzbocht en de laatste bocht voor het rechte stuk, de Arie Luijendijkbocht.  \n  \nDie laatste bocht is aangepast om de moderne F1-auto's langer vol gas te laten rijden op het rechte stuk. Zo wordt er sneller op de Tarzanbocht afgereden in de verwachting meer inhaalacties te stimuleren. De Hugenholtzbocht moest het circuit een unieke, extra dimensie geven.  \n  \nDat is gelukt, vindt Tom Coronel, die stelt dat er 'een heel raar bochtje' is ontstaan. 'Je moet een beetje radius pakken, een beetje zoals een baanwielrenner, en dan laag erin schieten. Dat is heel onnatuurlijk voor een autocoureur. Geen circuit ter wereld heeft dat.' Max Verstappen verwacht dat er meerdere lijnen in te rijden zijn.  \n  \nOf het circuit nu beter is dan ooit? Jan Lammers kan er geen eenduidig antwoord op geven: 'De variatie die nu in de baan zit, is speciaal. Maar het circuit in zijn originele, pure vorm was ook bijzonder. Dat was alleen een waanzinnige periode. Je wist toen in de ochtend niet of je in de avond weer thuiskwam.' Het is door die verschillende racetijdperken lastig vergelijken, zegt hij. Voor hem heeft Zandvoort altijd zijn charme gehad. In welke vorm dan ook.","intensity":0,"negativity":3,"cluster_id":16,"similar_texts":"text726"},{"id":"128","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=37eca63a25308144e71f#/pages/56","title":"Van Vleuten haalt weer uit in tijdrit","text":"Van Vleuten haalt weer uit in tijdrit\n\nAMSTERDAM Annemiek van Vleuten heeft nog maar eens uitgehaald in een tijdrit. De olympisch kampioen liet in de Ceratizit Challenge by La Vuelta de concurrentie volstrekt kansloos op het lastige parcours over 7,3 kilometer. De 38-jarige Nederlandse was liefst twintig seconden sneller dan de Zwitserse leider Marlen Reusser. \n\nDe Ceratizit Challenge is de vrouwenkoers die tijdens de laatste vier dagen van de Ronde van Spanje wordt verreden, en evenals de mannenwedstrijd zondag in Santiago de Compostella eindigt. Van Vleuten lijkt té ver achter te staan om nog aanspraak te maken op de eindzege. Ze moet 1.39 goedmaken op Reusser, Van Vleutens landgenote Pauliena Rooijakkers staat tweede op 1.36.\n\n„Het is een goed gevoel om een etappe te winnen op de fiets waarop ik ook olympisch kampioen werd”, zei Van Vleuten, die vandaag nog iets in petto heeft. „Ik ga de aanval kiezen, want zo koers ik het liefste. Ik ben zeker niet van plan om het haar cadeau te doen. Hopelijk zijn er meerdere ploegen die zo denken. Het zal moeilijk worden, want Reusser verkeert in geweldige vorm.” \n\nDe negentiende etappe bij de mannen was een prooi voor Magnus Cort Nielsen, zijn derde ritzege van deze Vuelta. Primoz Roglic blijft leider met 2.30 voorsprong op de nummer twee Enric Mas.","intensity":0,"negativity":0,"cluster_id":35,"similar_texts":"text544"},{"id":"129","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/68/2","title":"Van Vleuten rap tegen klok","text":"Annemiek van Vleuten heeft de tweede etappe in de Challenge by La Vuelta gewonnen. De olympisch tijdritkampioene was de beste in de klimtijdrit van 7,3 kilometer. Marlen Reusser uit Zwitserland behield de leiderstrui. In totaal zijn er vier etappes.","intensity":0,"negativity":0,"cluster_id":35,"similar_texts":"text286"},{"id":"130","publisher":"De Telegraaf","date":"2021-09-04","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/4066a026a9f8ef3179d761c4f81e3723/web/OPS/cciobjects.json&hash=6b5382becfe1d2106e77#/pages/58","title":"Vandaag jarig","text":"Vandaag jarig\n\nIn uw liefdeleven en waar het uw gezondheid betreft lijkt de huidige situatie stabiel te blijven. De planeet die zich met uw carrière bemoeit en degene die uw financiën bepaalt zijn het hele jaar actief en zullen korte termijntrends bewerkstelligen die u geen kwaad zullen doen.ZONDAG JARIG: In het leven van ouders of meerderen kunnen ingrijpende gebeurtenissen plaatsvinden die ook u zullen raken. Bestaande en vertrouwde regels moeten wellicht worden bijgesteld. In de carrière van uw partner kunnen noodgedwongen veranderingen optreden, maar die zullen goed uitpakken.RAMRuzie met uw partner over een financiële kwestie is eenvoudiger op te lossen als de sfeer vredig is. Onderbreek uw drukke sociale leven eens en maak tijd vrij voor uw geliefde. Doe dat echter wel met de nodige empathie.STIERHet anderen naar de zin maken kan voelen of u bergen moet bedwingen. Houd rekening met kritiek en klachten. Probeer meer aandacht op te brengen voor de wensen van uw partner. Sluit op de een of andere manier een compromis.TWEELINGENProbeer dit weekend te ontsnappen aan de gebruikelijke routine. Ga uit en geniet voor de afwisseling eens van andermans kookkunst. Geef toe als uw geliefde de zinnen heeft gezet op iets bijzonders, al is dat nogal duur.KREEFTU zult weinig tijd hebben voor ontspanning als er zaken moeten worden gedaan en er geld te verdienen valt. Treed zo handig mogelijk op en laat geen kansen door de vingers glippen, want ze zullen u niet blijven toestromen.LEEUWOudere familieleden kunnen verzorging nodig hebben en hun problemen met u willen delen. Gedoe rond een woning maakt het leven er niet eenvoudiger op. Geef niet toe aan het gevoel dat de hele wereld tegen u is.MAAGDHet leven gaat niet altijd over rozen en u kunt iets vernemen dat u liever niet had gehoord. Steek uw hoofd niet in het zand. Wat er ook aan de hand is, het vereist een eerlijk antwoord en goed overwogen actie.WEEGSCHAALDoe uzelf geen geweld aan als u voor iets wordt uitgenodigd waarin u geen zin hebt. Besteed liever tijd aan degenen om wie u geeft dan aan kennissen die u “nodig hebben” als bladvulling. Verzin een excuus en blijf beleefd.SCHORPIOENVerdiep u in uw situatie; breng het probleem in de openbaarheid als iemand uw gezag probeert te ondermijnen. Laat u niet van de wijs brengen; alles wijst erop dat u aan het langste eind zult trekken als u kalm blijft.BOOGSCHUTTEREen gebeurtenis kan u herinneren aan het verleden en uw achtergrond. Het lijdt geen twijfel dat een deel van uw leven achter u ligt en dat u vooruit moet kijken. Zorg dat u uw zaken op orde hebt voor u zich verdiept in de toekomst.STEENBOKBesteed aandacht aan gezamenlijke bezittingen. Uw inkomen kan stijgen door verstandig te investeren of actief te zijn op de beurs, maar alleen als u tevoren goed en zorgvuldig research hebt gedaan.WATERMANNaarmate dit weekend vordert krijgt het meer glans. Artiesten krijgen te maken met een golf van inspiratie die elk project waarmee ze bezig zijn ten goede komt. Een romantisch diner zal een kroon zetten op uw geluk.VISSENU kunt iets bijzonders tot stand brengen als u artistiek begaafd bent. U zult beseffen dat een nieuwe richting voor u openligt. Een onverwacht inzicht maakt duidelijk welke de volgende stap is die u moet zetten.","intensity":0,"negativity":0,"cluster_id":70,"similar_texts":"text873"},{"id":"131","publisher":"Algemeen Dagblad","date":"2021-09-04","url":"https://krant.ad.nl/titles/algemeendagblad/7908/publications/25976/articles/1439552/15/2","title":"Verkeersdrama: 'Het waren zulke lieve, rustige jongens'","text":"Het gaat om de Marokkaanse neven Bilal en Ilias en hun Somalische vriend Abi, vertelt een bekende van de jongens. Het ongeluk gebeurde donderdagochtend op de snelweg ter hoogte van Soraluze, in het noorden van Spanje.  \n  \nDe Opel Mokka van de slachtoffers kwam omstreeks 10.00 uur door nog onbekende oorzaak in botsing met een vrachtwagen. Die was geladen met balen hooi, zo is te zien op beelden. Twee van de drie inzittenden van de auto raakten bekneld door de botsing. De Baskische brandweer moest hen uit het voertuig bevrijden. Twee van hen overleden ter plekke, de derde werd naar een ziekenhuis in San Sebastian gebracht, waar hij later bezweek aan zijn verwondingen.  \n  \nHet nieuws kwam als een mokerslag aan in wijk Stokhasselt, zegt Mohammed Aknin van Moslim Empowerment Tilburg. Zijn organisatie heeft veel contact met jongeren in de wijk Stokhasselt. ,,Iedereen uit onze wijk kende deze drie jongens'', zegt Aknin. ,,Bilal, Ilias en Abi lieten zich geregeld zien. Bij de bakker, op het voetbalveldje of gewoon op straat. Ze gingen naar school, werkten hard en genoten gewoon van het leven.''  \n  \nVolgens Aknin zijn Bilal en Ilias neven van elkaar. ,,Ik vermoed dat ze in Spanje op vakantie waren. Het is verschrikkelijk voor hun families dat ze niet meer terug zullen komen. We zijn er echt kapot van. Ik heb er niet van kunnen slapen.''  \n  \nDe verwachting is dat Bilal en Ilias, beiden van Marokkaanse afkomst, in Marokko begraven zullen worden. ,,Dat is gebruikelijk in de moslimgemeenschap'', weet Aknin. In de afgelopen jaren heeft zijn wijk meerdere keren afscheid moeten nemen van jongeren die betrokken raakten bij dodelijke ongelukken. ,,Daar worstelen we al een tijdje mee. Het blijft iedere keer weer verschrikkelijk om mee te maken. Dit wens je niemand toe.''  \n  \nBuitenlandse Zaken bevestigt dat twee slachtoffers in Tilburg woonden. De woonplaats van het derde slachtoffer is onbekend.","intensity":0,"negativity":1,"cluster_id":31,"similar_texts":"text609"},{"id":"132","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/10/5","title":"Veroordeelde Bekir E. getuigt tegen Jos B.","text":"### Nicky Verstappen\n\nDe moordenaar van de Rotterdamse scholiere Hümeyra (16) zegt dat Jos B., verdachte in de zaak Nicky Verstappen,hem heeft verteld dat hij betrokken was bij de dood van de 11-jarige jongen. Dat zei de advocaat van B. gisteren na afloop van een zitting in het hoger beroep van B. bij het hof in Den Bosch. Het hof wil Bekir E. tijdens de volgende zitting op 15 oktober horen. \"Flauwekul\", noemt advocaat Gerald Roethof de verklaringen van E., die eind juni is veroordeeld tot twintig jaar cel en tbs met dwangverpleging voor het doodschieten van Hümeyra. E. en B. zaten enkele maanden op dezelfde afdeling in de penitentiaire inrichting in Vught en hebben daar mogelijk met elkaar gesproken.","intensity":0,"negativity":0,"cluster_id":40,"similar_texts":"text607"},{"id":"133","publisher":"De Volkskrant","date":"2021-09-04","url":"https://krant.volkskrant.nl/titles/volkskrant/7929/publications/1351/articles/1439550/21/1","title":"Via de play-offs naar het WK is de droom van Montenegro","text":"Ze mogen net als Nederland na vier wedstrijden zeven punten hebben in de WK-kwalificatiepoule, toch wordt voor de meeste voetballers van Montenegro de wedstrijd zaterdag tegen Oranje het hoogtepunt van hun carrière. Zelfs bij verlies. 'Dat ze daar staan is voor hen al geweldig. Ze moeten proberen zich te laten zien', zegt Zeljko Petrovic, een van de betere spelers die Montenegro voortbracht.  \n  \nPetrovic, die voor FC Den Bosch, PSV en RKC speelde en hoofdtrainer was bij RKC, ADO, Willem II en assistent bij Feyenoord, FC Utrecht en nu Irak, ziet het Nederlands elftal als favoriet. 'Kijk naar al die namen die Nederland kan opstellen, naar al die clubs waar ze voor spelen. AIleen als de selectie van Montenegro compleet is en Jovetic en Savic op hun best zijn, maakt de ploeg een kansje.'  \n  \nProbleem: Stevan Jovetic is weer eens geblesseerd. Een groot probleem want de 31-jarige aanvoerder was verantwoordelijk voor de winst op Letland (1-2) met twee treffers, scoorde ook tegen Gibraltar (4-1) en was erbij toen Montenegro vaker op doel schoot dan Noorwegen maar toch verloor (0-1).  \n  \nJovetic is de ster van zijn generatie. Ruim een decennium geleden was hij top toen hij furore maakte bij Fiorentina. De schaduwspits werd er, mede vanwege zijn vele doelpunten, het permanentje en z'n speelstijl vergeleken met Roberto Baggio die eveneens in Florence ontbolsterde. Jovetic leek voorbestemd om in de voetsporen te treden van Pedrag Mijatovic en Dejan Savisevic, de beste spelers ooit uit Montenegro .\n\nVaak geblesseerd\n\nDe creatieveling uit hoofdstad Podgorica toog in 2013 naar Manchester City voor 26 miljoen euro, maar raakte daar veelvuldig geblesseerd. Ook bij Internazionale, Sevilla, AS Monaco en, sinds afgelopen zomer, Hertha BSC kende hij blessureleed. Toch was er overal waardering voor zijn klasse, werkethiek en kameraadschappelijke aard. Zo betaalde hij eens de knieoperatie van een Montenegrijnse voetballer in Duitsland, omdat diens club daar geen geld voor had.  \n  \nDit seizoen schoot Jovetic uit de startblokken, hij scoorde in de eerste competitiewedstrijd voor Hertha waardoor hij de tweede voetballer is die in de vijf grootste competities doel trof na Florin Raducioiu. Maar vorig weekeinde viel hij al vlot uit tegen Bayern München.  \n  \nZonder de sterspeler pakte Montenegro woensdag onverwacht een punt op bezoek bij Turkije (2-2), de koploper in de poule. In de laatste seconde knalde invaller Radunovic een vrije trap snoeihard in de verre bovenhoek, daarmee het perspectief van Montenegro én Nederland vergrotend in de poule.  \n  \nDe grote droom van de natie die zich in 2006 afscheidde van Servië is tweede worden en de play-offs bereiken. Dat lukte in de kwalificatiecampagne voor het EK 2012 al eens mede dankzij twee remises tegen Engeland. Tsjechië bleek in de play-offs te sterk. Petrovic: 'Toen had het moeten gebeuren, toen was Juventus-spits Vucinic er ook nog bij.'  \n  \nDaarna ging het allengs minder. In 2015 werd een kwalificatiewedstrijd tegen Rusland gestaakt door ongeregeldheden op de tribune waardoor het thuis spelende Montenegro een reglementaire 3-0-nederlaag leed.  \n  \nDe kwalificatiecampagne voor het EK 2020 was de meest dramatische in de nog jonge geschiedenis. Vooral doordat op de wedstrijddag van het treffen met Kosovo bondscoach Tumbakovic en twee spelers van Servische origine om politieke redenen opstapten.  \n  \nDe huidige cyclus staat in het teken van eerherstel. Naast de noeste Atlético Madrid-verdediger Stefan Savic zijn de flankspelers Adam Marusic van Lazio en Sead Haksabanovic van Rubin Kazan de blikvangers. Spits Uros Djurdjevic speelde nog bij Vitesse, maar maakte weinig indruk, op een schitterende, winnende treffer tegen Ajax na als invaller. Hij komt nu uit op het Spaanse tweede niveau bij Gijon.  \n  \nZe worden kritisch gevolgd in hun thuisland. Petrovic: 'Montenegrijnen lijken fysiek op Nederlanders, het zijn lange mensen. Ha, alleen ik haal het gemiddelde wat omlaag. Maar ze zijn supertrots en emotioneel. Ja, daar draag ik dan weer wel aan bij.'  \n  \nDe 600 duizend inwoners zijn gek van basketbal, handbal, waterpolo, volleybal en voetbal, sporten waar Joegoslavië voor het uiteenvallen in uitblonk. Nu hebben de landen hun eigen specialisme. Kroatië heeft een sterk voetbalteam, Servië leunt op tennisser Djokovic en Slovenië is trots op de wielrenners Pogacar en Roglic.  \n  \nPetrovic, achttienvoudig international voor Joegoslavië: 'Montenegro, dat zwarte berg betekent, is prachtig; het Monaco van de Balkan! Maar we hebben weinig inwoners en het is bovendien lastig om in de bergen voetbalveldjes aan te leggen, terwijl je daar in Nederland over struikelt.'  \n  \nVoor Petrovic wordt het een bijzondere avond in Eindhoven waar hij zelf speelde. Hij hoopt vooral op een mooie wedstrijd. 'Want daar houden Nederlanders en Montenegrijnen allebei van, van mooi voetbal.'","intensity":0,"negativity":1,"cluster_id":67,"similar_texts":"text81"},{"id":"134","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/visiestuk-openbaar-een-serieuze-aanzet-tot-een-regeerakkoord-a4056915#20210903-79786-104","title":"Visiestuk VVD en D66 leest als een serieuze aanzet tot een regeerakkoord","text":"Openbaar Een document van VVD en D66 moest de formatie vlottrekken, maar dat mislukte. Het  geeft wel een beeld van de richting die beide partijen op willen.,Wekenlang werd er deze zomer aan gewerkt: het ‘document op hoofdlijnen’ van VVD en D66 dat de impasse in de kabinetsformatie had moeten doorbreken. Het werd strikt geheimgehouden voor de buitenwereld; zelfs de Tweede Kamer kreeg het niet. Donderdag werd het alsnog openbaar gemaakt.Het document bereikte de gewenste doorbraak niet, omdat partijpolitieke blokkades over en weer in stand bleven. Aan de inhoud had het niet gelegen, benadrukte scheidend informateur Mariëtte Hamer in haar eindverslag. De vier partijen die niet aan het stuk hadden meegeschreven – CDA, PvdA, GroenLinks en ChristenUnie – waren niet over alles even enthousiast, maar zagen geen reden „de deur volledig dicht te doen en geen nader gesprek te willen voeren”, aldus Hamer.Positieve sfeerDe gezamenlijke schrijfsessie van VVD en D66 was eind juni door beide partijen bedacht toen de formatie ook al vast leek te lopen. Hamer schrijft dat de zomerse gesprekken erover „in zeer positieve sfeer” plaatsvonden. Ze hadden de relatie tussen VVD en D66 weer verbeterd na „de gespannen start” van de formatie, waarin D66-leider Sigrid Kaag in het debat over de kwestie-Omtzigt een motie van afkeuring tegen VVD-voorman Mark Rutte steunde.Het stuk van VVD en D66 mocht geen proeve van een regeerakkoord heten, maar leest wel als een serieuze aanzet. In de inleiding staan regeerakkoordachtige zinnetjes als: „We leven in een onstuimige wereld”, waarna de partijen natuurlijk de coronacrisis noemen, de moord op Peter R. de Vries en de situatie in Afghanistan. Een aantal passages heeft een voor beide partijen kenmerkend liberaal sausje. Over het huidige Nederland schrijven VVD en D66 dat „de onuitgesproken belofte van vooruitgang en een eerlijke kans op een fijn leven” onder druk staat door toenemende onzekerheid en kansenongelijkheid. Maar de opgewekte liberalen van VVD en D66 willen „met optimisme en energie aan de slag” om daar iets aan te doen. De ambities zijn torenhoog: de partijen gaan voor „de meest concurrerende economie van de wereld in 2030”, „het beste onderwijs van de wereld” en „wereldwijd de meest gezonde generatie in 2040”.\n\nLees ook: Het stuk van de VVD en D66 had de formatie juist úít een impasse moeten halen\n\nSommige teksten hebben juist heel duidelijk een VVD- óf D66-toon. De hand van de VVD is te herkennen in de passage „dat de overheid niet overal verantwoordelijk voor is” en D66 in de zin „Nederland is en blijft een tolerant land. En een divers land.” Op het thema klimaat, waar de ambities van D66 groter zijn, vinden de partijen elkaar als ze schrijven dat een „vooruitstrevend” beleid zal leiden tot „een nieuwe, duurzame economie” (D66), „met sterker verdienvermogen” (VVD).Vaag over omstreden thema’sOver onderwerpen waar VVD en D66 sterk verschillen, zoals migratie, blijven de formuleringen vaag of dubbelzinnig. „Migratie begint bij een nuchtere en realistische benadering gebaseerd op feiten”, staat in het stuk, en ook dat het Europese migratiebeleid „effectief” én „menswaardig” moet zijn. Over grote onderwerpen als de stikstofcrisis, het inkrimpen van de veestapel of het legaliseren van softdrugs staat helemaal niets. Het lijkt wel zeker dat ze het daar niet snel over eens zullen worden. Toen de andere potentiële coalitiepartners CDA, PvdA, GroenLinks en ChristenUnie twee weken terug voor het eerst kennisnamen van het document, waren de twee linkse partijen het meest enthousiast. Zij „zagen voldoende aanknopingspunten”, schrijft Hamer. Dat is logisch gezien een zin als: „De overheid kan een belangrijke rol spelen bij het vergroten van zekerheid en het stimuleren van kansengelijkheid.” Het zal PvdA en GroenLinks ook hoop hebben gegeven dat VVD en D66 al zonder te onderhandelen met links hebben opgeschreven dat zij het minimumloon willen verhogen, de zorg „geen markt is” en zij daar een „gerichte” salarisverhoging bepleiten.CDA en ChristenUnie blonken niet uit in enthousiasme over het stuk, Wopke Hoekstra vond dat het „positieve en negatieve punten bevat”, Gert-Jan Segers noemde het „een behoorlijk liberaal stuk wat de afstand tussen de ChristenUnie en de twee schrijvende partijen niet heeft verkleind”. De christelijke partijen zullen met name niet vrolijk zijn geworden van de ambitie van VVD en D66 de vrijheid van onderwijs te „moderniseren” en de wens om te komen met een „medisch-ethische wetgevingsagenda” op terreinen als embryokweek en abortus. Nu het visiestuk na weken openbaar is, resteert de vraag welke status het nog heeft. Vertrekkend informateur Hamer was donderdag voorzichtig, het stuk was volgens haar echt bedoeld geweest „de gesprekken met andere partijen op gang te brengen”. Kaag noemde het donderdag in een mail aan D66-leden nog altijd „een goede, inhoudelijke basis voor een nieuw kabinet”. Eén ding is zeker: als de VVD’er Johan Remkes volgende week, zoals verwacht, benoemd wordt als nieuwe informateur en de opties voor een minderheidskabinet gaat verkennen, hoeven de onderhandelingen niet op nul te beginnen.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":51,"similar_texts":"text390"},{"id":"135","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/voormalig-formule-1-coureur-gijs-van-lennep-raceherrie-een-heleboel-mensen-willen-dat-graag-horen-a4056874#20210903-79786-301","title":"Voormalig Formule 1-coureur Gijs van Lennep: ‘Raceherrie? Een heleboel mensen willen dat graag horen!’","text":"Autosport Gijs van Lennep (79) is ‘de beste Nederlandse coureur van de 20ste eeuw’. Dit weekeinde is hij een jubilerende vip op Zandvoort, waar bijna alles draait om Max Verstappen, Nederlands beste coureur van de 21ste eeuw.,„Pas als het fout gaat, heb je in de gaten hoe hard je rijdt.” Dik over de 300 kilometer per uur ging Gijs van Lennep op het lange rechte stuk in Le Mans, toen een voorband van zijn Porsche 917 klapte. „Je schrikt even maar ik ben gewoon rechtuit blijven rijden. Gas los en het stuur goed vastgehouden. Het duurde een eeuwigheid voordat ik van 320 naar 160 was afgezakt, en dan ben je nóg maar op de helft. Je kijkt naar de vangrails en die komt dan nog met een rotgang voorbij. Jonge jonge, wat duurde dat lang. Ik heb een beetje bijgeremd, maar niet te hard want ik had toch eindeloos de tijd op dat rechte stuk, en de auto aan de kant gezet. En zo vielen we uit.”Het overkwam Van Lennep bij zijn debuut in de 24 Uur van Le Mans, in 1970, in de race waarin de opnamen begonnen van Steve McQueens filmklassieker Le Mans. Vlak voordat hij uitviel, was Van Lenneps teamgenoot David Piper in de regen gecrasht. „De boel was gerepareerd, met onder andere een nieuwe ophanging” en daarna nam Van Lennep de auto over, „met een stuur dat scheef stond – toen voelde ik al nattigheid”. Later dat jaar crashte Piper tijdens de opnamen van Le Mans opnieuw. Daarbij verloor hij een onderbeen. Maar dat weerhield de nu 90-jarige Brit er niet van zijn racecarrière te vervolgen – met een prothese.In zijn carrière vestigde Van Lennep menig ronderecord, zoals op de uitdagende en levensgevaarlijke oude 25 kilometer lange Nürburgring in de Duitse Eifel, maar hij is naar eigen zeggen nooit verslaafd geweest aan snelheid. „Snelheid is niet zo interessant. Je went eraan.” Op de snelweg beleeft hij er vooral plezier aan om de ideale lijn te rijden. „Beter voor het milieu; je verbruikt minder benzine en doordat er minder wrijving is slijten je banden minder hard”, zegt Van Lennep. Het is medio juli op het circuit van Zandvoort, waar op dat moment de Race Classics worden gehouden. In de hospitalitytent van de Historische Auto Ren Club waarvan hij beschermheer is, verdampen zijn woorden soms in de decibellen van van de oude motoren. Hij hapt meteen na de opmerking dat die ‘herrie’ verleden tijd is als er alleen nog met elektrische auto’s wordt geraced. „Nou”, zegt hij quasi-verontwaardigd, „een heleboel mensen willen dat graag horen.”Oude kameradenEen jaar na zijn debuut op Le Mans had Van Lennep daar een teamgenoot die de Porsche 917 wél op de weg hield. Op 13 juni 1971 won hij als eerste Nederlander de roemruchte uithoudingsproef voor mens en machine, met de Oostenrijker Helmut Marko. Dezelfde man die Max Verstappen naar het Formule 1-team van Red Bull haalde en die nog steeds de mentor is van de 23-jarige Formule 1-coureur die zo dicht bij zijn eerste wereldtitel is. Komend weekend, als Van Lennep eregast is bij de Dutch Grand Prix, treffen de oude kameraden elkaar weer in de paddock. Met dank aan de veel bekritiseerde prins Bernhard jr., die het mogelijk maakte dat het circuit werd opgeknapt en weer Formule 1-waardig werd. „Zakelijk gezien is het een goeie zet geweest”, zegt Van Lennep over de revival van het circuit en de terugkeer van de Formule 1 in Zandvoort. „Met of zonder Grand Prix kan het in elk geval weer twintig, dertig jaar mee. Anders was het een bouwval gebleven. En als Assen dán was ingestapt, was Zandvoort historie geweest. Het is een mooi voorbeeld van ondernemerschap. Ik hou daar wel van.”\n\nChampagne en bloemen voor Gijs van Lennep (rechts) en de Oostenrijker Helmut Marko na de winst in Le Mans in 1971.\n\nFoto Ruud Hoff/ANP\n\nEven naar de slipschoolMet die historische zege vijftig jaar geleden op Le Mans begon voor Van Lennep een bizarre week; vijf dagen later, op vrijdag, kroop hij voor het eerst achter het stuur van een Formule 1-auto. Uitgerekend in Zandvoort, waar hij in 1948 als zesjarig ventje uit Aerdenhout – op gehoorsafstand van het circuit – met zijn vader en zijn oudere broer David mee mocht naar de internationale Prijs van Zandvoort, de voorloper van de Formule 1-races. Tijdens het begin van zijn avontuur in 1971 in de hoogste klasse van de autosport was hij een beetje grieperig. „Ik denk gewoon van de inspanning, van 24 uur met een 917 in de rondte rijden. Het was een drukke week, met journalisten, interviews, filmen – en op vrijdagmiddag stapte ik voor het eerst in een Formule 1. Uit een Porsche 917 van 800 kilo met 600 pk in een F1-auto van zo’n 550 kilo en 450 pk. Formule 1 was natuurlijk het summum, je van het. „Ik reed met een oude auto, een overjarige Surtees-Ford TS7, maar ik had het geluk dat het regende in de race. Daar had ik al om gebeden. Want 70 rondjes rijden, niet helemaal fit zijn en dan in zo’n oude auto; dat is toch een hele heisa hoor! Ik kon heel goed in de regen rijden, dat had ik vroeger goed geleerd, en ik had veel car control – dat heeft mij misschien wel helpen overleven. Af en toe zie ik nu Formule 1-rijders die in de nattigheid in de graskant komen en zo haaks de vangrails ingaan – dan denk ik, ga jij eens even naar de slipschool. Die komen dan gewoon car control en beheersing tekort.” Hier spreekt de adviseur rijvaardigheidstrainingen, zoals vermeld staat op het visitekaartje van Gijs van Lennep Consultancy. Ooit mocht hij in die rol de verkeersagenten van de AVD in hun wit-oranje Porsche cabrio’s tot zijn clientèle rekenen.\n\nLees ook: Achtbaanrit door de duinen van Zandvoort\n\nIn zijn eerste Formule 1-race ging Van Lennep als achtste over de finish, na gestart te zijn vanaf de 21ste plek. Op vijf ronden van Jacky Ickx (Ferrari), de Belg met wie hij in 1976 andermaal de 24 Uur van Le Mans zou winnen, in een Porsche 936. In de duinen hield Van Lennep drie wereldkampioenen achter zich: Graham Hill (10de), Jackie Stewart (11de) en Denny Hulme (12de). Illustratief voor zijn bescheidenheid is dat hij zijn topprestatie relativeert. „Ik reed op Firestones, zij op Goodyears. En de regenbanden van Goodyear waren gewoon net iets minder goed. Maar ik heb het wel alle rondjes volgehouden, en zelfs Graham Hill nog ingehaald in de Slotemakerbocht – die wist helemaal niet wie ik was joh.”Een tientje voor GijsOndanks dat knappe debuut, in een veld van 24 auto’s, kwam Van Lenneps Formule 1-carrière nooit echt van de grond. Dat jaar bleef het bij die ene race voor eigen publiek, ondanks een door De Telegraaf gestarte actie om hem aan een ‘zitje’ in de F1 te helpen, Een Tientje voor Gijs. Teambaas en F1-coureur John Surtees vroeg enkele honderdduizenden guldens. „Ik dacht, dat krijgen we wel bij elkaar, maar Van Lennep kreeg vijf-tien-duizend gulden in plaats van vier ton.” Het Nederlandse bedrijfsleven wilde, anders dan nu met miljoenenmagneet Verstappen, niet met de levensgevaarlijke Formule 1 geassocieerd worden.In 1973 keerde Van Lennep terug in de Formule 1, opnieuw op Zandvoort, en werd hij zelfs zesde, in de race die overschaduwd werd door de dood van de Britse coureur Roger Williamson. Later dat jaar werd hij negende in Oostenrijk en haalde hij de finish niet op Monza. 1974: in België veertiende op het circuit van Nijvel, op Zandvoort kon hij zich niet kwalificeren. 1975 was zijn slotjaar in de Formule 1: na de grote Prijzen van Nederland (10de) en Frankrijk (15de) evenaarde hij zijn beste prestatie in zijn laatste race: zesde op de oude Nürburgring en daarmee bezorgde hij het team van Ensign zijn eerste WK-punt. Wat een halve eeuw later bijna onvoorstelbaar is in de Formule 1 maar waar vrouwelijke coureurs nu nog hoop uit putten: hij finishte vlak voor een vrouw, de Italiaanse ‘Lella’ Lombardi.Handgemaakt schaalmodel„De auto’s waren gevaarlijk, de circuits waren gevaarlijk en heel langzaam werd de Formule 1 veiliger”, zegt Van Lennep een paar weken later tijdens de tweede helft van het interview, in de volstrekte rust van zijn woonkamer in Blaricum. Alleen een schaalmodel van een oranje Porsche Carrera 6, gemaakt door een van zijn monteurs uit de periode dat hij deel uitmaakte van Racing Team Holland, herinnert daar aan zijn raceverleden. „Zandvoort is nog een old boys circuit, met gewoon asfalt, witte lijnen en gras – een klein stukje kerbstone en natuurlijk heb je bij het Scheivlak goeie grindbakken, bij de Tarzanbocht heb je een goeie grindbak en hier en daar heb je een klein stukje asfalt naast de baan. Zo heb je nog meer ouwe circuits, zoals Spa, Le Mans en Monza. Maar toen [de Duitse ontwerper] meneer Tilke circuits ging bouwen, legde die daar nog eens 20, 30, 40 meter asfalt naast. Vanwege de veiligheid. Maar dat houdt een keer op hè. Formule 1 is inmiddels veel veiliger dan rijden op straat – om maar eens wat te noemen. Sommige circuits zijn té veilig. De auto’s gaan harder dan vroeger, maar ze zijn veel stijver en sterker, vandaar dat er godzijdank niet zoveel meer gebeurt. In onze tijd zijn er een heleboel gegaan, elk jaar. Ik heb altijd mazzel gehad.”\n\nVan Lenneps grootste crash was in 1967, op het wegcircuit in Spa, nadat de motorkap van zijn Porsche 906 Carrera 6 was opengewaaid. „Ik kon aardig hard rijden, ik reed ook wel met mijn hoofd, maar je maakt allemaal een ongeluk mee, zoals ik toen in België.” Over de 200 per uur reed hij op dat moment, en Van Lennep werd uit de auto geslingerd. „En als je pech hebt val je op je hoofd en ben je dood. Dan is het einde verhaal.”Verstappen wereldkampioenHoewel de meesten ook nooit op het podium stonden, prijst Van Lennep ál zijn Nederlandse opvolgers in de Formule 1. „Want alleen al het feit dat je de Formule 1 haalt is een prestatie.” Er passeerden er heel wat de revue – onder wie Jan Lammers, Michael Bleekemolen, Huub Rothengatter, Jos Verstappen, Cristijan Albers, Robert Doornbos en Giedo van der Garde – voordat in de Formule 1 het Wilhelmus klonk. Het was mei 2016, toen Max Verstappen als eerste Nederlander een race in de Formule 1 won. Met achttien jaar de jongste coureur ooit die een race won. Nog voordat Verstappen in juli in Silverstone zijn koppositie in de strijd om de wereldtitel verspeelt aan Hamilton, zegt Van Lennep zeker te weten dat Verstappen dit jaar zal afsluiten als wereldkampioen. „Omdat de beste rijder bijna altijd in de beste auto zit. Hamilton was de beste rijder, zeven jaar in een Mercedes, de beste auto. Max is net zo goed maar die zat nog niet in de beste auto. Nu kan Max hem easy bijhouden, is hij ook de beste rijder én zit hij in de beste auto. Daarom gaat-ie wereldkampioen worden. En niet voor de laatste keer.„Op Silverstone en in Hongarije heeft-ie pech gehad. Om wereldkampioen te worden moet je een beetje geluk hebben, maar dat dwing je ook af. Pech houdt een keer op. Ik ben ooit vijf keer achter elkaar uitgevallen – lulligheid kent geen tijd. Ik werd er helemaal gestoord van en ben toen zelfs sigaretten gaan roken.”Van Lennep wenst zichzelf op geen enkele manier te vergelijken met Verstappen. „Hij is natuurlijk honderd keer beter dan ik. Verstappen is echt een hero.” Soms komen de held van nu en de topcoureur van toen elkaar tegen, zoals bij evenementen op Zandvoort. Daar vertoont Verstappen dan zijn kunsten in zijn Red Bull en rijdt Van Lennep gasten rond voor sponsor Jumbo. „Zo hard ga ik natuurlijk niet meer, maar nog wel hard genoeg dat ze het interessant vinden, respectievelijk een beetje eng”, zegt hij met een glimlach.Trainen met haltersVan Lennep geniet van Verstappens rijstijl. „Hij kan zó precies rije. Kon ik ook maar hij kan het nog veel preciezer. Zo volg ik ook zijn rondetijden, de sectortijden. Die zijn zo gelijkmatig, per ronde op een tiende nauwkeurig, en daarbij maakt hij zo weinig fouten. Het valt me ook op dat Max na de race nog fit uit zijn auto stapt, zo van, pf, niks aan de hand – zijn conditie is fenomenaal goed. Hoe gek dat voor sommige mensen ook klinkt: als Formule 1-coureur moet je de conditie van een marathonloper hebben, terwijl je in die auto ligt. Ik deed destijds aan hardlopen, buiten vooral. Naar de fysio, en na de wedstrijd op maandag lekker naar een sauna. En een beetje met halters trainen. Ik deed alles zelf. Oké, ik had wel een mannetje in de sauna met wie ik oefeningen deed; de saunabaas, die toevallig ook wat van sport wist.\n\nGijs van Lennep op Zandvoort\n\nFoto Olivier Middendorp\n\n„Ik was supertaai en kon het goed volhouden achter het stuur, zoals in 24-uurs-races. Ausdauer ja. Maar als ik het over zou kunnen doen, zou ik meer aan conditie- en krachttraining doen. Na 70 rondjes had ik het wel gehad in de Formule 1, na een wedstrijd van een uur en drie kwartier. Bij wijze van spreken zeggen ze nu na afloop van een race, ‘zullen we nog tachtig rondjes rijden?’ Topatleten zijn het. ‘Geef mij maar een fles water’, zei ik na een race, ‘dan ga ik in de hoek zitten, ik ben er even klaar mee’. Dat is het verschil.”De Van LennepwegOp weg naar de tachtig maakt Gijs van Lennep een vitale indruk. „Ik zorg dat ik fit blijf, met hier en daar een apk’tje.” Vooruitkijkend naar drie dwaze dagen in de duinen is hij weer dat ventje dat met zijn vader naar die door de Thaise prins Bira gewonnen Prijs van Zandvoort ging en die een paar jaar later met zijn vriendjes van Aerdenhout naar Zandvoort fietste, onder het hek doorkroop – zoals de jonge Johan Cruijff het Olympisch Stadion inglipte – en de snelheidsduivels bewonderde. De paddock met de stilstaande auto’s interesseerde hem niet. „Ik wilde ze zien rije, want dan kon ik zien hoe ze het deeje. Want daar leer je van, als je er met je neus bovenop zit.”Overal in Zandvoort wapperen nu zwartwitgeblokte vlaggen, ook aan de Van Lennepweg, bij de huizen van de inwoners die het evenement dat deze vrijdag begint een warm hart toedragen. Het is een van de langste straten in de badplaats, vlak bij het circuit. Racefans met historisch besef zullen bij het zien van de straatnaambordjes vast aan de oud-coureur moeten denken. „Maar overal waar er een Van Lennepweg is, is die vernoemd naar Jacob van Lennep, de schrijver”, helpt de Nederlandse autocoureur van de 20ste eeuw ze uit de droom. „Onze tak stamt af van de halfbroer van Jacob – we zijn dus familie. Nee, naar mij is niks vernoemd. Hoeft ook niet.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":16,"similar_texts":"text176"},{"id":"136","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/6/1","title":"Vragen over toekomst Tata Steel in IJmuiden na rapport RIVM over gezondheid rond fabriek","text":"### Uitstoot Tata Steel\n\nHet voortbestaan van Tata als staalfabrikant te midden van steden en dorpen in de IJmond staat daarmee op het spel, zegt verantwoordelijk gedeputeerde Jeroen Olthof van de provincie Noord-Holland in een reactie.  \n  \nHet RIVM constateert dat de concentratie van schadelijke pak's en zware metalen, zoals lood, in onderzocht stof in steden en dorpen rond Tata Steel veel hoger is dan in 2019.  \n  \nIn Wijk aan Zee is daardoor de concentratie pak's en zware metalen het hoogst, twintig tot honderd keer zo hoog als normaal. Het RIVM schrijft dat op bijna alle plekken die zijn onderzocht de concentratie lood hoger is 'dan wat als veilig beschouwd wordt en daarmee onwenselijk hoog'.  \n  \nMet name jonge kinderen tot 12 jaar lopen een gezondheidsrisico door de hoge concentratie pak's en lood die in het onderzochte stof is aangetroffen, blijkt uit het RIVM-onderzoek.  \n  \nHet risico van de blootstelling aan de zogeheten Zeer Zorgwekkende Stoffen - langdurende (geringe) blootstelling aan lood leidt tot neurologische ontwikkelingsstoornissen - heeft het RIVM alleen beoordeeld voor 'hand-mondcontact'. Mogelijke 'bijkomende gezondheidsrisico's' voor de inwoners door het inademen van de stoffen heeft het RIVM niet meegenomen in dit rapport.\n\n'Dit moet anders'\n\nDemissionair staatssecretaris Steven van Weyenberg van Infrastructuur en Waterstaat vindt het 'zeer zorgelijk' dat bewoners rond de staalfabriek bij IJmuiden veel meer schadelijke stoffen binnenkrijgen dan mensen die elders wonen. 'Dit kan zo niet en moet echt anders', schrijft hij in een verklaring.  \n  \n'De fabriek kan op die plek alleen nog bestaan als de nadelige effecten op de gezondheid en de leefomgeving zo snel en zo veel mogelijk verminderen', zegt gedeputeerde Olthof. 'De grenzen zijn bereikt. In deze vorm kan het niet langer.'  \n  \nMaar, zegt Olthof ook, daarvoor moet er wel betere wet- en regelgeving komen. 'En daar hebben we de landelijke overheid en Europa voor nodig.' Want Tata Steel houdt zich volgens hem op veel vlakken aan de vergunningen. 'Ik kan niet zomaar de fabrieken sluiten. We zijn al bezig met de het aanscherpen van de vergunningen en we houden beter toezicht. Dus de vraag is of de huidige milieuwetgeving wel voldoet. Zijn er andere regels nodig?'  \n  \nDe dorpsraad van Wijk aan Zee zegt dat voor de zoveelste keer is aangetoond dat wonen in de IJmond ongezond is. 'Tata moet de schadelijke uitstoot op korte termijn drastisch, met onafhankelijke bronmetingen aantoonbaar, blijvend verminderen. De overheid dient de gezondheid te borgen door de lagere schadelijke uitstoot vast te leggen in de vergunning.'  \n  \nJacob de Boer, chemicus en hoogleraar toxicologie aan de Vrije Universiteit, en inwoner van IJmuiden, vindt de bevindingen uit het rapport ongelofelijk. 'Eigenlijk wordt er geadviseerd om je kinderen in Wijk aan Zee niet buiten te laten spelen. Dat is toch te gek voor woorden. Hier moet echt iets gebeuren.'  \n  \nDe toxicoloog noemt lood en kinderen 'een heel slechte combinatie', die regelrecht effect heeft op de hersenontwikkeling. 'Het ondermijnt de intelligentie. Het RIVM heeft nu voor de tweede keer vastgesteld dat er te veel lood is gevonden buiten. Ik neem aan dat Tata nu toch wel weet waar die looduitstoot vandaan komt en van plan is er wat aan te doen. Veel industriële bedrijven weten dat ze met verbeteringen en innovaties wat aan de lozingen kunnen doen. Zo ingewikkeld is dat niet.'\n\nNiet meteen ziek\n\nJanneke Elberse, onderzoeker van het RIVM, noemt de opmerkelijkste conclusie van het rapport dat het gehalte aan stoffen in de depositie (in wat er is opgeveegd, red.) voor pak's en metalen vijf keer zo hoog uitvalt. Een verklaring voor de verhoging heeft zij niet. 'Hoe dichter bij de fabriek, hoe hoger de waarden', zegt Elberse. 'En daar zie je ook de stoffen terug die alleen uit de staalfabriek kunnen komen.'  \n  \nZij wil niet adviseren om kinderen in Wijk aan Zee binnen te houden. Wat er ligt aan lood omschrijft zij wel als 'ongewenst voor de gezondheid', de hoeveelheid lood is hoger dan de grenswaarde. 'Als ze het binnenkrijgen worden ze niet meteen ziek. Het heeft op langere termijn wel effect op het IQ.'  \n  \nTata Steel zegt het RIVM-rapport zeer serieus te nemen. 'We begrijpen dat omwonenden en met name de inwoners van Wijk aan Zee zich naar aanleiding van dit rapport zorgen maken over hun gezondheid en die van hun kinderen, en delen deze zorg.' Het bedrijf zegt de urgentie te voelen voor verbetering. Die is met dit rapport alleen maar groter geworden, aldus het staalbedrijf. 'Dit rapport onderstreept de noodzaak om te komen tot een gezondere leefomgeving. Wij nemen daarin onze verantwoordelijkheid.'  \n  \nDe Tweede Kamer debatteert komende week over de toekomst van het bedrijf. Het kampt met fors achterstallig onderhoud en om Tata Steel daarnaast schoner en efficiënter te maken zijn miljarden nodig. De huidige eigenaar lijkt niet van plan dat geld beschikbaar te stellen en heeft de afgelopen tijd mislukte pogingen gedaan de fabriek in IJmuiden te verkopen.  \n  \n'We begrijpen dat omwonenden zich zorgen maken over hun gezondheid.' Aldus Tata Steel, na de reacties op de bevindingen van het RIVM, dat onder meer een verhoogde concentratie lood aantrof. Kunnen kinderen in de buurt van de fabriek nog veilig buiten spelen?","intensity":0,"negativity":0,"cluster_id":70,"similar_texts":"text696"},{"id":"137","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/waarom-hermans-helemaal-van-deze-surrealistische-tijd-is-a4056895#20210903-79786-212","title":"Waarom Hermans helemaal van deze surrealistische tijd is","text":"W.F. Hermans’ 100ste geboortejaar De charme van zijn romans ligt in zijn talent als ‘desillusionist’, stelt Guy Verhofstadt. ‘Alles loopt verkeerd af, en dat is okay.’ Een eeuw na Hermans’ geboorte is zijn mensbeeld actueler dan ooit.,Willem Frederik Hermans is een man die ik persoonlijk helaas nooit heb mogen ontmoeten, maar die mij, zoals zovele anderen, blijft fascineren en blijft bruskeren. En het belangrijkst van al: hij is een schrijver die we blijven lezen en waarderen – in tegenstelling tot veel van zijn taal- en tijdgenoten.\n\nEr is iets aan het werk van Willem Frederik Hermans dat aan onze ribben blijft plakken, dat beklijft, dat onder onze huid kruipt, vandaag evenzeer als toen het werd geschreven.\n\nMaar wat? Dat ‘wat’, dat schijnt me moeilijker te vatten.\n\nHet heeft met zijn unieke, persoonlijke kijk op de mens en de wereld te maken, waarvan de hoofdpersonages van zijn boeken en verhalen doordrongen zijn. Een mens- en wereldbeeld waarvan ook wij, vandaag, in hoge mate doordrongen zijn.\n\nAls Multatuli, volgens W.F. Hermans, een man was die eerder tot de achttiende eeuw behoorde dan tot de zijne, dan zou je in die zin Hermans zelf kunnen catalogeren als iemand die eerder tot de eenentwintigste, tot deze eeuw, behoort dan tot de zijne.\n\nAls ik aan Willem Frederik Hermans denk, dan doemen altijd twee beelden op.\n\nArt-nouveau prullaria\n\nHet ene: Hermans, alleen, op een nacht ergens in de jaren ’60 op Terschelling, waar hij zich had afgezonderd zoals een schrijver dat af en toe hoort te doen, wanneer plots zijn onmisbare ‘Erika’ weigert te doen wat een schrijfmachine hoort te doen. Waarna Hermans het apparaat de kamer in gooit, het schopt, en in zijn razernij met zijn voet door de zitting van een stoel trapt. Een haat/liefdeverhouding met tikmachines is begonnen.\n\nHet andere beeld: Hermans in Brussel met vrienden, de ene dag op zoek naar een voorvader van Multatuli op het monument van Waterloo; de volgende dag op zoek naar een louche café uit zijn jeugd; of op zoek naar afgedankt schrijfpapier of art-nouveau prullaria. Altijd op zoek, via restaurants waarvan de faam nauwelijks nog overeenstemt met wat er in het bord belandt, in die stad, die chaotische smeltkroes waarvan hij de grootse kleinheid zo mooi aanvoelde.\n\nWees gerust, het is mij niet om het Brusselse of het Belgische te doen. Cultureel patriottisme is mij vreemd, en over Hermans als ere-Belg is bovendien al genoeg geschreven. Nee, waar het mij om gaat, is om de wereld die hij daar vond en het wereldbeeld dat hij daar ontwikkelde en tot het zijne maakte: de gekoesterde desillusies van een deftige wereld aan de ene kant. Een deftige wereld die hij in het Brussel van vóór de oorlog nog had gekend, maar die op het moment dat hij er ging wonen was vervallen tot een eigenzinnige puinhoop.\n\nEn de dromerige kwaliteit van het leven in die stad. Een stad vol van vreemde mensen, elk met hun tussentalen en eigen leefwerelden, die gedoemd zijn elkaar te misbegrijpen. Een stad dus die perfect bij hem paste.\n\n‘De mens zelf’\n\nHermans zei ooit: ‘Niemand zal mij missen in 2021. Misschien mijn boeken, die liggen hopelijk nog in de boekenwinkel, maar de man zelf, van vlees en been, zal niemand meer missen.’\n\nIk veroorloof mij op dit punt met Hermans fundamenteel van mening te verschillen. De aanhoudende aantrekkingskracht van zijn werk heeft volgens mij juist alles met ‘de mens zelf’ te maken, met het mensbeeld dat hij optekende en dat ook nu nog ‘vlees en been’ helemaal herkenbaar blijft. Meer nog, ik zou zelfs zeggen, meer herkenbaar nu, dan toen, in de periode dat het werd neergeschreven. Die periode, die tweede helft van de 20ste eeuw was groots, gedreven, abstract, ambitieus. Met andere woorden zowat het diametraal tegenovergestelde van wat de verhalen en personages van Hermans uitstralen.\n\nDie lopen omgeven door wetenschap en mechaniek verdwaald rond in een wereld vol van ‘moedwil en misverstand’. In een onbestemd tijdsgewricht dat wonderbaarlijk aan het onze doet denken, aan de waanzinnige aanvang van onze eigenste 21ste eeuw. Een tijd waarin miljardairs de wedloop op Mars hebben ingezet en ruimtereisjes organiseren gefinancierd door hun klanten, nota bene diezelfde klanten die maandenlang de capsule van hun eigen huis niet hebben mogen verlaten, en zo soms alle zin voor tijd en ruimte lijken te hebben verloren. Een tijd van spectaculaire wetenschappelijke doorbraken, waarin zwaartekrachtgolven en zwarte gaten zichtbaar worden gemaakt terwijl er tegelijkertijd lustig gekoketteerd wordt met stupide onwetendheid en allerlei vormen van onwetenschappelijk doemdenken; alhoewel ik beter ‘domdenken’ zou zeggen.\n\nDeze tijd ook waarin overheidsinstanties ‘onverklaarbare luchtfenomenen’ – vroeger UFO’s genaamd – plots ernstig gaan nemen en zo decennia oude samenzweringstheorieën nieuw leven inblazen, alsof er dagelijks nog niet genoeg complottheorieën door internet worden uitgebraakt. De tijd, deze tijd, onze tijd waarin Nieuw-Zeeland, als eerste land, het roken illegaal verklaart, terwijl de hele wereld net zoals in De Laatste Roker voorspeld werd (een verhaal dat zich trouwens in het jaar 2021 afspeelt), met stofmaskers rondloopt om andere doodsoorzaken ervan te weerhouden ons lichaam binnen te dringen.\n\n‘Stille maar dodelijke dreiging’\n\nDat alles doet wat met een mens. In een tijd waarin verwarring overheerst, waarin openlijk aan de democratie getwijfeld wordt, en het publieke forum steeds nadrukkelijker ‘door gevaarlijke gekken omringd’ wordt. Een tijd waarin we massaal op zoek gaan naar zingeving en authenticiteit, hoewel met elk uur schermtijd blijkt hoe zinloos en illusoir die pose wel is. Een tijd waarin boven dat alles oorverdovend de ‘stille maar dodelijke dreiging’ van een ontregelde klimaathuishouding tikt die, zoals de diabolische klok uit Een Heilige van de Horlogerie, het hele gebouw onderuit dreigt te halen.\n\nEen roman is als een andere bril waardoor je de werkelijkheid bekijkt, een nieuw perspectief om je eigen Lot mee te overschouwen. Daarom trekken de romans van W.F. Hermans ons vandaag de dag zo aan: het perspectief klopt. Of tenminste: we zijn bang dat het wel eens zou kunnen kloppen.\n\nZijn dubbele houding met technologie bijvoorbeeld: gefascineerde aanhankelijkheid maar ook de vrees voor slaafse afhankelijkheid. Het gevoel bediend en bedrogen te worden, niet door een kompasnaald of een elektriseermachine, of de schrijf- en fototoestellen, klokken en horloges die telkens weer in Hermans’ werk opduiken, maar door belerende computers, meeluisterende luidsprekers, mensachtige robots, selectieve en zelf-selecterende sociale media. We kunnen en weten alles, maar we begrijpen of vertrouwen niets. Alles is denkbaar maar tegelijk twijfelachtig. Alles is communicatie en tegelijk onbegrip. Hermans, de surrealist.\n\nMaar ook Hermans, de realist past bij ons; bij ons veralgemeend gevoel van ontnuchtering; bij de (westerse) mens die in zijn eeuwige, eenzelvige zoektocht telkens weer terug naar af moet, en zich zo de ‘eeuwig bedrogene van het universum’ weet. Weerloos – misschien wat wijzer geworden door de ervaring. Tot hij zich alsnog kan verzoenen met – de rode draad van Nooit meer slapen – ‘een soort specifiek gemiddelde van ellende.’\n\nDe charme van Hermans’ romans ligt, denk ik, in zijn talent als ‘desillusionist’. Alles loopt verkeerd af… en dat is okay.\n\nGeorge Orwell beschreef die sensatie in Down and Out in Paris and London, het bittere maar nooit verbitterde relaas van zijn zwerversjaren op straat: ‘You have talked so often of going to the dogs – and well, here are the dogs, and you have reached them, and you can stand it. It takes off a lot of anxiety.’ Het wegvallen van hoop en ambitie maakt plaats voor andere, meer tastbare geneugten: prachtige machines, gevonden prullaria, kunst en cultuur, vrienden en restaurants, desnoods sigaretten. Als niets ertoe doet, doet alles er een beetje toe.\n\nDe 21ste- eeuwse lezer\n\nZelf merkte Willem Frederik Hermans dat ‘vertroostend effect’ van literatuur op, en vooral van ‘juist die boeken, die níét pogen de lezer te troosten’. De 21ste- eeuwse lezer kan wel wat vertroosting gebruiken en Hermans, aardig en gedienstig als hij was, blijft leveren.\n\nTenslotte blijft ook de derde Hermans, de polemist, relevant. Het is een kant van hem die ook vandaag nog gekoesterd wordt (waarbij de schrijver, zijn schrijfsels en zijn karakter als een eenheid gezien worden) maar die waarschijnlijk het lastigst is om nog te lezen. De tegenstanders van toen zijn grotendeels vergeten, de geschillen vervaagd, de Mandarijnen met de loop der tijd opgelost in het zuur.\n\nMaar de reden waarom hij telkens weer de polemiek aanging is even belangrijk als destijds: schrijven om het denken scherp te stellen. Als manier om, botsend en beitelend, tot de essentie te komen – tot iets dichter bij de waarheid te komen dan voordien (in de mate waarin dat überhaupt mogelijk is).\n\nOoit zei Hermans over een kapotgeschreven slachtoffer: „Zoals een goeie kok van een koeielijk een smakelijke biefstuk bakt, zo bak ik een biefstuk van die mevrouw.”\n\nEd van der Elsken/Nederlands Fotomuseum\n\nVandaag hebben we het daar moeilijk mee: op internetfora maken we weliswaar gehakt van alles en iedereen, maar het echte debat is steeds meer aan banden gelegd en komt steeds minder tot de kern van de zaak. Gelijkhebberij en verbaal geweld heersen, maar de vakkundige botsing van ideeën wordt uit de weg gegaan. Een twistgesprek is nochtans óók een gesprek!\n\nHonderd jaar na zijn geboorte zijn Hermans’ boeken, zoals hij had verhoopt, nog prominent aanwezig in de winkel. Ze staan nog steeds centraal en in het literaire debat. Ze doen er nog steeds toe.\n\nHet getuigt van een enorm schrijftalent, taalgevoel en denkkracht. Een idee van hoe in het leven te staan. En dat is, een kwart eeuw na zijn dood, een prestatie die het gedenken waard is.\n\nDit is een licht aangepaste versie van de tekst die Guy Verhofstadt, Europarlementariër en oud-premier van België, dinsdag voorlas bij de aftrap van het Hermans-jaar in de Nieuwe Kerk in Amsterdam.\n\nW.F. Hermans schreef een gigantisch oeuvre bij elkaar van romans, gedichten, verhalen en essays. Nooit iets van deze reus van de Nederlandse letteren gelezen? Begin met een van deze negen romans:\n\n· De tranen der acacia’s (1949)\n\nDe twintigjarige chemie-student Arthur Muttah probeert er in 1944 achter te komen waarom de nazi’s zijn vriend Oskar Ossegal hebben gearresteerd.\n\n· Ik heb altijd gelijk (1951)\n\nAls militair Lodewijk Stegeman na de tweede politionele actie in Indonesië terug naar Nederland komt, richt hij gedesillusioneerd de Nederlandse Europese Eenheidspartij op, ter opheffing van zijn vaderland.\n\n· Het behouden huis (1952)\n\nEen Nederlandse partizaan zoekt zijn toevlucht in een verlaten, afgelegen villa om de oorlog te vergeten, maar wordt niet met rust gelaten.\n\n· De donkere kamer van Damokles (1958)\n\nHeeft Henri Osewoudt in het verzet gezeten, of was hij juist een gewetenloze collaborateur?\n\n· Nooit meer slapen (1966)\n\nDe jonge, ambitieuze geoloog Alfred Issendorf onderneemt een heilloze expeditie naar Lapland, op zoek naar bewijs voor zijn theorie over meteorietinslagen.\n\n· Herinneringen van een engelbewaarder. De wolk van niet weten (1971)\n\nOfficier van justitie Alberegt neemt in mei 1940 afscheid van zijn Joodse vriendin die Nederland ontvlucht, en rijdt vervolgens per ongeluk een meisje dood. Zijn engelbewaarder vertelt zijn verhaal.\n\n· Onder professoren (1975)\n\nEen satirische sleutelroman over het Groningse academische wereldje, dat opgeschrikt wordt door een onverwachte Nobelprijs voor hoogleraar chemie Rufus Dingelam.\n\n· Uit talloos veel miljoenen (1981)\n\nDe afgunstige Clemens van Wessel wil het niet lukken professor te worden, en zijn alcoholistische vrouw schopt het maar niet tot kinderboekenschrijfster.\n\n· Een heilige van de horlogerie (1987)\n\nFilosoof Constantin Brueghe heeft de nobele taak 1473 klokken in een leegstaand Frans paleis op te winden.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":0,"cluster_id":2,"similar_texts":"text772"},{"id":"138","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=abbfbff144afc948f436#/pages/22-23","title":"Waarschuwing voor champagneschaarste","text":"Waarschuwing voor champagneschaarste\n\nminder bubbels, meer vraag\n\nVerschillende grote champagnehuizen waarschuwen dat het in de loop van dit jaar steeds moeilijker zal worden een fles bubbels te kunnen kopen. De schaarste van de bruisende wijnsoort is deels het gevolg van de coronapandemie waardoor de productielocaties twee maanden dicht zaten. Verder is er een tekort aan champagneflessen. Daartegenover is er vooral meer vraag naar de luxe drank. Mensen houden als gevolg van de coronacrisis meer geld over en zijn daardoor bereid meer uit te geven aan luxe.","intensity":0,"negativity":0,"cluster_id":6,"similar_texts":"text369"},{"id":"139","publisher":"De Telegraaf","date":"2021-09-03","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/856ce82047f2dbd80c654afd2c32240e/web/OPS/cciobjects.json&hash=5f8272fe0c664a13c3e7#/pages/46-47","title":"Wapencontrole ondergesneeuwd","text":"Wapencontrole ondergesneeuwd\n\nDe meeste burgers werken rustig mee tijdens de controles op het Waterlandplein. \n\nPolitieke lading zichtbaar op Waterlandplein\n\ndoor Mascha de Jong\n\nAMSTERDAM De proef met het controleren en preventief fouilleren op wapens is de tweede dag op het Waterlandplein in Noord uitgegroeid tot een soort mediacircus. \n\n,,Kun je iets opzij? Ik moet wel kunnen zien of de politie hun werk goed doet.” Een vrouwelijke burgerwaarnemer van middelbare leeftijd checkt de Amsterdamse agenten, die op het winkelplein preventief fouilleren. Ze klinkt licht cynisch: ,,Het lijkt vooral te draaien om de media. Ik zie meer camera’s dan agenten.”\n\nBurgerwaarnemers\n\nDe mediastorm ontstaat, nadat burgemeester Femke Halsema en de politievakbonden tegenover elkaar komen te staan in het dossier preventief fouilleren. Halsema wil een proef van een maand, maar om de schijn van etnisch profileren te vermijden stelt zij burgerwaarnemers aan. Van de 173 inwoners die zich aanmelden, volgen 45 deze maand de verrichtingen van de politie.\n\nDe politiebonden vinden dat die maatregel overkomt als wantrouwen richting agenten. Zij zetten op hun beurt eigen waarnemers in om de burgerwaarnemers te checken.\n\nVoorzitter Xander Simonis van politiebond ANPV stond woensdag bij de eerste controle op straat in Oost. Hij geeft donderdag, op het Waterlandplein, uitleg: ,,Wij vinden in algemene zin dat je niet kunt spreken van etnisch profileren bij de politie. Het zijn incidenten. Maar de burgemeester zit in een spagaat. Zij wil preventief fouilleren, maar heeft een veeleisende gemeenteraad. Burgerwaarnemers aanstellen is echter een slecht compromis.”\n\nHij legt uit waarom. „Niemand weet wie ze zijn. Deze mensen moeten ook random worden aangewezen. Anders ben je als gemeente ook aan het profileren. Maar wie zegt niet dat daar iemand van extreem links tussen zit? Dan weet je bij voorbaat al dat je het als politie nooit goed doet. Het is wel belangrijk: aan het eind van deze maand worden op basis van deze proef belangrijke besluiten genomen.”\n\nWapens aangetroffen\n\nDe politie zelf vindt het jammer dat door alle commotie de proef met preventief fouilleren helemaal ondersneeuwt. Er is maanden werk geweest om de wapencontroleproef zo in te richten dat iedereen gelijk behandeld wordt. Daar zijn duidelijke afspraken over gemaakt: om de zoveel personen wordt iemand gecontroleerd, uitgezonderd kinderen onder de 12, mensen boven de 65 en gezinnen met kleine kinderen.\n\nPolitiewoordvoerster Karin van Baarle, die het dossier wapenbezit in haar portefeuille heeft: ,,Het preventief fouilleren blijkt nuttig geweest, want we hebben de eerste dag in Oost al enkele wapens aangetroffen. Hoeveel en welke zeggen wij nog niet, omdat we niet aan dagkoersen willen doen, maar we hebben de bevestiging dat het dus goed is om preventief te fouilleren.”\n\nLichte irritatie\n\nOp het Waterlandplein, met alle snorrende camera’s eromheen, blijft het lange tijd stil. Af en toe baalt een burger omdat de politie wil fouilleren, maar vrijwel iedereen laat toch in zijn kleren en tassen kijken. \n\nHet irriteert de burgerwaarneemster, die niet met haar naam in de krant wil, lichtelijk. ,,Ik kom hier werken, omdat ik maatschappelijk betrokken ben. Ik ken dit plein goed en ik weet hoe het er anders aan toegaat. Ik wil graag zien hoe de politie de controles aanpakt en of zij iedereen gelijk behandelen. Maar met al die camera’s is wel duidelijk dat er een politiek aspect aanhangt. Mij bekruipt het gevoel dat ik naar iets kijk dat is opgetuigd en niet naar hoe het er eigenlijk aan toe zou gaan.” \n\n’Draait vooral om media’","intensity":0,"negativity":0,"cluster_id":5,"similar_texts":"text122"},{"id":"140","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/2/3","title":"Week na zomervakantie zitten tientallen klassen alweer thuis","text":"In Amsterdam zitten al tientallen schoolklassen thuis doordat er leerlingen besmet bleken met het coronavirus. De scholen in de hoofdstad zijn vorige week maandag begonnen.  \n  \n,,De kinderen zijn niet gevaccineerd, dus logisch dat ze eerder een besmetting oplopen\", aldus een woordvoerder van de GGD in Amsterdam. Ook in andere delen van de regio Noord zijn er reeds klassen naar huis gegaan om diezelfde redenen. In de regio Kennemerland gaat het om tientallen klassen.  \n  \nIn Drenthe zitten eveneens enkele klassen thuis. Hoeveel kon de GGD daar niet zeggen, maar 'het gaat best vlot nu'. Maar niet iedere klas gaat in deze provincie naar huis bij besmettingen in de groep, benadrukt de woordvoerder. Soms hoeft dat niet en kan er 'maatwerk' worden toegepast, afhankelijk van de situatie waarin de besmette leerling is geweest  \n  \nIn Friesland gebeurt het inmiddels ook al regelmatig dat klassen naar huis gaan. In het basisonderwijs waren er deze week 87 besmettingen en in het voorgezet onderwijs en hoger onderwijs tachtig.  \n  \nIn de kop van Noord-Holland zijn tot dusver een 'paar coronagevallen' gemeld op een 'paar verschillende scholen', aldus een woordvoerder van de GGD Hollands Noorden. Tot uitbraken heeft dat nog niet geleid.","intensity":0,"negativity":1,"cluster_id":69,"similar_texts":"text814"},{"id":"141","publisher":"NRC Handelsblad","date":"2021-09-03","url":"https://www.nrc.nl/nieuws/2021/09/02/whatsapp-bestraft-voor-bewaren-06-nummers-en-vaagheid-over-facebook-a4056914#20210903-79786-301","title":"WhatsApp bestraft voor bewaren 06-nummers en vaagheid over Facebook","text":"Privacy Door schending van privacy met data en telefoonnummers krijgt WhatsApp een boete van 225 miljoen euro van Europese toezichthouders. ,Facebook-dochter WhatsApp moet een boete van 225 miljoen euro betalen vanwege een schending van de privacyregels. Dat maakte de Ierse toezichthouder DPC donderdag bekend.De chatdienst, met wereldwijd 2 miljard gebruikers, legt niet duidelijk uit hoe data verwerkt worden en gedeeld met andere Facebookdiensten. Ook schiet WhatsApp tekort in het anonimiseren van contactgegevens van niet-gebruikers, die via adresboeken worden geüpload. WhatsApp voldoet daarmee niet aan de Algemene Verordening Gegevensbescherming (AVG) die in 2018 in de EU werd ingevoerd. In dat jaar begon de Ierse toezichthouder DPC een onderzoek naar WhatsApp, op verzoek van toezichthouders uit onder meer Duitsland, Frankijk en de Nederlandse Autoriteit Persoonsgegevens.WhatsApp is volgens de klacht veel te vaag over de manier waarop persoonsgegevens gedeeld worden met andere diensten zoals Instagram en Facebook zelf. WhatsApp omschrijft het zo: „we delen gegevens met Facebook-bedrijven om diensten zoals infrastructuur, technologie en systemen te ontvangen die ons helpen WhatsApp te verstrekken en te verbeteren en om WhatsApp en andere Facebook-bedrijven veilig en beschermd te houden.”Een bedrijf dat veel gegevens verzamelt – Facebook ‘tagt’ bijvoorbeeld mensen in foto’s en koppelt biometrische data aan profielen – zal meer uitleg moeten geven dan twee regels met algemeenheden, vinden de toezichthouders. WhatsApp biedt geen enkele transparantie, aldus de aanklacht, die spreekt van een ‘total failure’ aan benodigde informatie.WhatsApp wordt bestraft vanwege een ‘total failure’ bij het leveren van benodigde data over klanten en privacy Dat maakt deze zaak een belangrijke testcase: veel grote techbedrijven houden hun privacyvoorwaarden vaag om aanvaringen te voorkomen. Ondertussen verzamelen ze zoveel mogelijk gegevens om hun diensten te optimaliseren, zonder dat gebruikers daar enig zicht op hebben.Een ander pijnpunt is de manier waarop telefoonnummers van mensen die WhatsApp niet gebruiken toch via adresboeken van gebruikers bij WhatsApp belanden. Het bedrijf zegt telefoonnummers van ‘niet-klanten’ op te slaan in hashes – versleutelde digitale codes. De Autoriteit Persoonsgegevens wees de DPC erop dat deze bewaarmethode niet volledig anoniem is. Dat geeft WhatsApp de mogelijkheid niet-gebruikers te herkennen.Volgens de regels van de AVG zouden daarom ook ‘niet-klanten’ WhatsApp kunnen vragen om inzicht in hun gegevens, of hun profielen laten verwijderen.\n\nLees ook: Column Marc Hijink: ‘Wat wil WhatsApp van je weten?’\n\nWhatsApp beroept zich er ook op persoonsgegevens te mogen verwerken omdat de dienst een ‘contract’ zou hebben met zijn gebruikers. Die grondslag wordt door het onderzoek in twijfel gebracht. Moederbedrijf Facebook heeft, net als veel andere techbedrijven, zijn Europese hoofdkantoor in het Ierse Dublin. De Ierse toezichthouder hield in januari nog rekening met een boete van 50 miljoen euro. Maar de European Data Protection Board nam de regie over en eiste ‘heroverweging’ en een hogere boete. 225 miljoen euro is een schijntje voor Facebook (nettowinst in 2020: 29 miljard dollar). Toch is het een van de hoogste boetes die tot nu toe is uitgedeeld wegens een schending van de AVG. In juli kreeg Amazon een boete van 746 miljoen euro opgelegd. WhatsApp gaat tegen de boete in beroep, liet het bedrijf weten. Facebook probeert WhatsApp aan andere diensten te verbinden, zoals communicatie met bedrijven. Daarvoor werden eerder dit jaar nieuwe privacyvoorwaarden ingevoerd, die WhatsApp-gebruikers niet konden weigeren. Na protesten besloot WhatsApp om weigeraars niet langer te dwingen de nieuwe voorwaarden te accepteren. Ze blijven wel een hinderlijke pop-up zien.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 3 september 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 3 september 2021","intensity":0,"negativity":1,"cluster_id":52,"similar_texts":"text640"},{"id":"142","publisher":"Trouw","date":"2021-09-03","url":"https://krant.trouw.nl/titles/trouw/8321/publications/1345/articles/1438870/12/5","title":"WhatsApp krijgt hoge boete van Ierse toezichthouder","text":"### Privacy\n\nBerichtendienst WhatsApp moet 225 miljoen euro boete betalen omdat het bedrijf niet transparant was over hoe het met persoonlijke gebruikersgegevens is omgegaan. Het is de eerste boete die het bedrijf krijgt nadat Europese regels over de bescherming van data een aantal jaar geleden werden aangescherpt. De Irish Data Protection Commission, de waakhond die toeziet op privacy in Ierland, constateerde dat WhatsApp niet goed uitlegde hoe het gegevens van gebruikers van de berichtendienst verwerkte.","intensity":0,"negativity":0,"cluster_id":10,"similar_texts":"text483"},{"id":"143","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/23/3","title":"WK-deelname Nederland onzeker","text":"### Baanwielrennen\n\nNederland mag wellicht eind oktober niet deelnemen aan de WK baanwielrennen in Roubaix. Nederland nam dit seizoen nog niet deel aan een wedstrijd uit de Nations Cup, wat een voorwaarde is van wielrenunie UCI. Ook de laatste kans, volgende week in Colombia, wordt niet benut. Thorwald Veneberg, directeur van wielerbond KNWU, stelt dat er vanwege corona sprake is van een uitzonderlijke situatie. De bond wacht nog op een reactie.","intensity":0,"negativity":1,"cluster_id":26,"similar_texts":"text851"},{"id":"144","publisher":"Trouw","date":"2021-09-04","url":"https://krant.trouw.nl/titles/trouw/8321/publications/1346/articles/1439547/110/1","title":"Zelfs de liefde is geen liefde, niets is wat het lijkt","text":"### roman\n\nEen roman van Arnon Grunberg over de theaterwereld, dat is iets om je op te verheugen. Hij kent het wereldje goed, allereerst als toneelschrijver maar ook (wat minder mensen weten) als acteur. Ooit werd hij afgewezen voor de toneelschool, maar drie jaar geleden won hij bijna een Arlecchino, de prijs voor de beste bijrol. 'Leuker dan een literaire nominatie' volgens Grunberg, die bij literaire prijzen vaak een geborneerde indruk maakt door niet te komen opdagen maar bij de uitreiking van de toneelprijzen stralend in de zaal zat. Grunberg en theater, dat is ware liefde, een roman kon toch niet uitblijven? Nu is er dan De dood in Taormina. Taormina, een pareltje op Sicilië, heeft een van de best bewaarde Griekse theaters. Een ideaal decor voor een theaterroman.  \n  \nIn De dood in Taormina komt de dolende twintiger Zelda door een toevallige ontmoeting (of is het noodlot?) in de theaterwereld terecht. Zelda, je ontkomt niet aan de associatie met de legendarische Nintendo-game waarin de elfachtige prinses Zelda optreedt. Wat voor betekenis je ook wil toekennen hieraan, dit boek is de meest speelse Grunberg-roman in jaren. 'Zelda is intelligent en sociaal vaardig, jammer alleen dat ze nergens echt aan meedoet' schrijft een brugklasmentor over haar. Die leraar had het goed gezien, want ook vijftien jaar later in de toneelwereld doet Zelda niet mee, niet écht.  \n  \nWel loopt ze er dartel in rond, links en rechts klusjes opknappend en mensen inspirerend zoals de excentrieke regisseur Rasmus. 'Een lokeend' noemt Zelda zichzelf, een fijn prozaïsch en Grunbergiaans alternatief voor muze. Ze lokt twee mannen naar zich toe, 'de jongens' noemt ze hen, de zwierige oudere acteur Jona en de jonge, gekwelde wannabe-scenarioschrijver Per. Met die twee komt ze ten slotte in Taormina terecht, zonder duidelijke reden overigens. Ze betrekken met zijn drieën een hotelkamer, de ene malle erotische scène volgt op de andere, tot de idylle abrupt verstoord wordt. Abrupt, maar niet onverwacht: 'Toen ik Jona ontmoette was ik niet bang om te sterven' is de beginzin. En even verderop: 'Ik graaf een graf met woorden'. Alles wijst op noodlot en dood, zo ook de vijf grote hoofdstukken, een verwijzing naar de vijf bedrijven van een Griekse tragedie.  \n  \nEn dan is er de titel, die op Thomas Manns De dood in Venetië alludeert. Wat zit ik nu te lezen? dacht ik regelmatig, een humoreske die zich hult in doodssymboliek, of een tragedie die verkleed gaat als klucht? Ik moest denken aan de componist Johannes Brahms, van wie werd gezegd dat in de schaarse gevallen dat hij in een vrolijke bui was 'Das Grab ist meine Freude' zong. Is dit Grunberg in een vrolijke bui? Hoe dan ook, het dualisme past hem als een handschoen. 'Een gebed dat geen gebed is', zo noemt Zelda haar verhaal, en 'een bekentenis die geen bekentenis is'. Zelfs de liefde is geen liefde. Niets is wat het lijkt en in iedere bewering huist het tegendeel, dat is Grunberg ten voeten uit.  \n  \nToch is De dood in Taormina geen heel goede Grunberg, daarvoor doet het te veel aan als een tussendoortje, een gemeen grapje, één waar hij ongetwijfeld veel plezier aan heeft beleefd. Zelda, Jona en Per zitten aan een touwtje en ontsnappen niet aan de grillen van de schrijver (dit zou ik Grunberg-personages toch weleens toewensen). Ook het beeld van de theaterwereld blijft oppervlakkig, we lezen wel het een en ander over fictieve toneelstukken zoals een groteske opera over Aleppo en een succesvoorstelling over Pantani (zo krijg je wielerliefhebbers het theater in), maar het zijn vondsten en bijzaken. Eerlijk gezegd lijkt het er lange tijd op dat Grunberg maar wat aanrommelt. Dan krijg je bijvoorbeeld de volgende dialoog: 'Hoe speel je een Volkswagen?' vroeg de jongen aan Jona die naast hem stond. 'Ah', zei Jona, 'ik zou zeggen dat dat begint met het besef dat er een Volkswagen in je woont. Een automobiel met remmen, versnellingspook, raampjes die kunnen worden opgedraaid, je ziel is slechts een Volkswagen kever, als je dat beseft kun je alles spelen.' Zulk gezwets doet denken aan een vroege roman als Figuranten, vermakelijk, maar wat schiet je ermee op? Desondanks laat Grunberg je na het slot verbluft achter, zoals hij eigenlijk altijd doet, want Grunberg blijft een eersteklas manipulator.  \n  \nEen indringende vraag komt in het slotdeel aan de orde: is leven in fictie mogelijk? Het antwoord is misschien niet wat je hoopt te horen. Maar Grunberg schrijft nooit op wat je hoopt te horen, daarom is hij een goede schrijver, en daarom is ieder boek van hem interessant, ook een wat minder.  \n  \nArnon Grunberg  \n  \nDe dood in Taormina  \n  \nNijgh & Van Ditmar. 320 blz. €23,50","intensity":0,"negativity":0,"cluster_id":47,"similar_texts":"text351"},{"id":"145","publisher":"Algemeen Dagblad","date":"2021-09-03","url":"https://krant.ad.nl/titles/algemeendagblad/7908/publications/25957/articles/1438874/43/4","title":"Zilver voor Van Zon/Van Hoof","text":"De tafeltennissters Kelly van Zon en Frederique van Hoof hebben gisteren in het dubbelspel op de Paralympische Spelen genoegen moeten nemen met zilver. In de finale van de klasses 6-8 moesten Van Zon (33) en Van Hoof (20) het afleggen tegen het Chinese duo Mao Jingdian en Huang Wenjuan: 2-11, 7-11, 6-11.","intensity":0,"negativity":0,"cluster_id":3,"similar_texts":"text398"},{"id":"146","publisher":"De Volkskrant","date":"2021-09-03","url":"https://krant.volkskrant.nl/titles/volkskrant/7929/publications/1350/articles/1438876/53/2","title":"Zon in het zuiden","text":"Op veel plaatsen wordt het een mooie vrijdag, met zeker in het midden en zuiden veel ruimte voor de zon. Over het noorden trekken wolkenvelden en daar kan het in de vroege ochtend regionaal mistig zijn. Het blijft overal droog en de temperatuur loopt op naar 19 graden in Leeuwarden tot 23 in Eindhoven. Plaatselijk stijgt het kwik in Brabant en Limburg naar 24 graden.  \n  \nZaterdag is het weerbeeld vergelijkbaar, met de meeste zon voor het zuiden en de meeste wolken in het noorden. Ook de temperatuur doet aan vrijdag denken. Het wordt namelijk 19 tot 23 graden.  \n  \nVanaf zondag krijgt ons hele land met een vleugje nazomer te maken. Daarbij is overal veel ruimte voor de zon en komen de maxima tussen 22 en 26 graden uit. Als er bewolking voorkomt, dan is dat voornamelijk in het noorden. Een groot deel van volgende week lijkt de invloed van hogedruk dominant te blijven, wat stabiel zomerweer oplevert.  \n  \nRichting het einde van de week neemt de kans op een enkele regen- of onweersbui toe en wordt het mogelijk een paar graden koeler. Daarbij blijft de temperatuur waarschijnlijk wel (ruim) boven 20 graden en dat komt door een zuidelijke of zuidwestelijke windrichting. De kans op een koele noordenwind is voorlopig klein.","intensity":0,"negativity":0,"cluster_id":55,"similar_texts":"text917"}]
