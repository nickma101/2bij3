[{"id":"1","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/76/1","title":"'Alsof ik was weggevaagd'","text":"### intervie Aldith Hunkar\n\nAldith Hunkar zet een potje nagellak op tafel. Mintgroen. 'Dat kan wel toch? Dat jij mij de vragen stelt, ik nadenk, antwoord geef, en ondertussen lak? Dat kletst ook wel lekker, vind ik altijd. En dit moet echt even, anders denken mensen: nou, die Aldith, díé heeft onverzorgde nagels. Het moet er wel een beetje leuk uitzien straks op de foto.'\n\nEr zullen veel mensen zijn die je voor het eerst in lange tijd weer zien. 'Góh, ja, hoe zou het met háár zijn,' zullen ze denken.\n\n'Dat hádden die mensen kunnen googelen. Ik ben de afgelopen jaren hartstikke actief geweest op sociale media en als journalist. Ik leidde debatten in binnen- en buitenland, maakte radio, ik doe live-uitzendingen op YouTube - die Aldith zat niet stil hoor.'\n\nEen generatie groeide met je op toen je zes jaar lang het NOS Jeugdjournaal presenteerde, je ging door naar het NOS Journaal. Je maakte programma's voor de Tros en de VPRO. Je was overal. En ineens was je verdwenen.\n\n'Alsof ik was weggevaagd. Maar daar ging heel wat aan vooraf. Ik voelde mij steeds minder prettig op de redactie. Alsof ik constant op mijn tenen moest lopen. Dat ging van kwaad tot erger en ik kwam op een zijspoor terecht - thuis, op de bank. Dat duurde een hele poos. Onmenselijk lang, eigenlijk. En ineens stond ik bij de achterdeur en verdween ik in het niets. Ik heb geen afscheid kunnen nemen en dat had ik graag gedaan, ik had heel lieve kijkers. Ik ga er niet onder gebukt, het is geen trauma, maar het geeft een onaf gevoel. Vooral ook omdat er na mijn vertrek brieven van lezers kwamen, ze vroegen zich af waar ik was gebleven. Nou, ik zat gewoon zielig te wezen in mijn huis in Hilversum, om de hoek van het Mediapark. Op de bank, mijn wonden te likken.'\n\nHoe ziet dat eruit, als jij je wonden likt?\n\n'Niet goed. Dat was niet vrolijk. Ik ben er letterlijk ziek van geweest. Ik woog nog maar 45 kilo.' Ze duwt met haar linker, nog niet- gelakte hand, haar wangen naar binnen. Om maar aan te geven: ze was broodmager.  \n  \nHet is warm: de zon schijnt en het is windstil op de binnenplaats van het pand van de EO. Voor die omroep heeft Aldith net het programma Firma Erfgoed afgrond. Ze wilde hier graag afspreken want thuis was te privé, en op de vraag of ze niet een leuk kroegje kende, antwoordde ze per mail: 'Ik zit nooit in de kroeg.' Ze is het liefst alleen. Een extraverte introvert: Aldith heeft rust nodig, Aldith moet kunnen cocoonen in haar eigen huis, zodat ze zich daarna weer in de buitenwereld kan begeven.  \n  \nIn die cocon zat ze ook toen het niet goed ging. Toen ze, zo schreven de media na haar plotselinge vertrek, 'overspannen thuis zat'. 'Ik zat continu te trillen, had huilbuien, angstaanvallen. Maar het is gebeurd, en ik heb het opgelost. Ik kwam bij de huisarts terecht. Die riep al maanden dat ik het rustiger aan moest doen. Maar dit keer zei hij: je neemt nú rust. Geen telefoon, geen mail, helemaal niks. Twee weken lang eten. Slapen. Eten. Slapen. Eten. Prima, dacht ik, prima: twee weken en dan kan ik weer verder met waar ik mee bezig was, ik deed ook nog van alles náást het nieuws. Maar daarna ben ik echt ingestort. Vanaf 21 augustus 2007 kwam ik thuis te zitten, het duurde een jaar. Ik weet die datum nog precies, omdat het de dag na de verjaardag van mijn zusje was.'\n\nJe zusje was toen ziek. Aisha heette ze, toch?\n\n'Wat lief. Dankjewel dat je haar naam noemt. Aisha betekent leven. Probeer dat maar te begrijpen. Ze had kanker, dat hebben ze véél te laat ontdekt. Het was een vorm die goed te genezen was geweest. Ze heeft na de diagnose nog vier jaar geleefd. Dat was een heldendaad, dat ze zo lang is gebleven. Ze is 42 geworden. Ze was het liefste en het beste mens dat je kon bedenken. Dát was nou een goed mens. Ze bracht de meest uiteenlopende mensen bij elkaar, was altijd eerlijk, wist een feestje te bouwen en had de hardste schaterlach. En ze was mijn klankbord. Ze kon de hardste dingen tegen me zeggen, maar van haar kon ik het hebben, omdat het in liefde was.'\n\nHeeft dat verlies je veranderd?\n\n'Het leven is na haar dood een paar jaar onwezenlijk voor me geweest. Ik deed dingen omdat ze moesten - eten, slapen, werken, bewegen, de boodschappen. Maar het was leerzaam. Ik dacht vroeger altijd: als zoiets gebeurt, dan kan ik niet meer lachen. Dan doet die mond dat niet meer. Dus het was een verrassing dat dat wel kon, een opluchting ook. Je kan plezier hebben al heb je heel veel verdriet. Ik leerde dat ellende me daadkrachtiger maakte. En milder: ik heb gezien dat mensen heel verschillend op situaties kunnen reageren, heel anders dan ik. Als mensen het huis van hun overleden zus gewoon leeghalen door een container onder het raam te plaatsen en alles erin te kieperen in plaats van het door hun handen te laten gaan, dan vind ik die mensen nu niet meer per definitie slecht of koud. Ik begrijp beter dat niet iedereen voelt of handelt zoals ik dat doe.'\n\nJe staat bekend als iemand die zegt wat ze denkt. Gooi jij graag de knuppel in het hoenderhok?\n\n'Ja en nee. Ik dóe het er niet om, maar ik ben wel graag wat je niet denkt dat ik ben. Dat werkt twee kanten op. Als je mij onderschat, zorg ik dat je van mening verandert. Maar andersom dus ook. Een ex zei: 'Jij voldoet wel graag aan negatieve verwachtingen.'  \n  \nTijdens het gesprek klinkt op de binnenplaats continu het getjilp van vogels. 'Vogels hoor je alleen als je rust hebt,' zegt Aldith. Die vindt ze niet in Nederland, wel in Jamaica, de plek waar ze al jarenlang in de winter Nederland voor verruilt. 'Ik noem maar iets idioots: je zit in de tuin en ziet een stoet mieren langslopen. In Nederland zie je dat niet, hier heb je nooit tijd om te kijken wat mieren doen. Maar in Jamaica wel. En het is interessánt, wat mieren doen!'  \n  \nNa haar definitieve vertrek bij de NOS ging ze aan de slag als freelancejournalist. Of nee, correctie: global freestyle multimedia journalist. Aldith kijkt streng en tikt met haar wijsvinger op tafel. 'Echt goed opschrijven. Want dat ben ik. Ik kan mijn werk overal doen.'  \n  \nZe leidde als kind al een nomadisch bestaan, werd in Suriname geboren, woonde op vier continenten, is in zes talen opgevoed. Haar vader was landbouwkundig ingenieur. Het gezin, één zoon en vier dochters, woonde in Maleisië, Brazilië, Tunesië. In de jaren 80, na haar schooldiploma, vertrok Aldith naar Nederland om economie te studeren. Het werden twaalf ambachten en dertien ongelukken, tot ze was waar ze wilde zijn: in een studio. 'Ik ben heel trots op mijn gemengde roots, en dat ik de hele wereld heb leren kennen. Ik ben er niet op vakantie geweest, ik heb er gewóónd. Ik heb talen geleerd, de gewoonten, ik heb overal vrienden. Dat is heel wat anders dan in Thailand even een tempel bezoeken en verder op het strand liggen en met je vingers knippen voor een cola. Ik heb geleerd overal ter wereld te wonen. Mijn brede blik, dat is mijn houvast. Maar wat ik pas later inzag: dat de buitenwereld ook iets met mij moet. En daar ideeën bij heeft. En dat die niet stroken met hoe ik naar de buitenwereld kijk.'\n\nHoe ziet de buitenwereld jou dan?\n\n'Het schokkendste hoorde ik van een producer: 'Aldith, we zijn niet geïnteresseerd in jouw mening als journalist, voor ons ben je een potje subsidie.' Omdat ze een zwarte medewerker moesten aantrekken. Ja. Je staat met je bek vol tanden. Te happen naar adem. Het Jeugdjournaal deed het sympathieker, in 1994, daar waren ze actief op zoek naar iemand die het veranderende Nederland vertegenwoordigde en daar hebben ze geen geheim van gemaakt. Heerlijk, die openheid zonder kwetsend te zijn. Ik was trouwens de eerste nieuwslezer ter wereld met dreadlocks. Daar mag Nederland trots op zijn.'\n\nHoe ben je in Jamaica beland?\n\n'Ik luisterde als twintiger naar reggae, maar kende alleen die zomerhitjes. Mijn toenmalige vriend liet mij roots reggae horen en zei: ik neem je mee naar het land waar die muziek vandaan komt. Dat was in 1991. Het was toen nog een 24-uursreis, via Amerika, een paar keer overstappen, een paar keer de bus van het ene naar het andere vliegveld. En god, ik weet het nog zo goed: we waren nét geland, ik stond bovenaan dat trappetje, had nog niet één voet op de bodem gezet, en ik wist al dat ik thuis was. Dat was zo'n raar gevoel.'\n\nHoe ziet een dag in Jamaica eruit?\n\n'Ik sta met de zon op. In Nederland ben ik een nachtdier, daar een vroege vogel. Dat komt door het tijdsverschil. Ik ben geboren in Suriname, ik ben in díe tijdzone geboren, die klok zit in me. Ik loop in de ochtend de straat een paar keer op en neer, meteen wat beweging gehad. En dan zet ik een kop thee, drink die op mijn gemakje. En ja, dan moeten ook in Jamaica mails worden beantwoord, conferenties voorbereid, artikelen geschreven. Ik doe mijn boodschappen op een scootertje. En ik heb veel vrienden.'  \n  \nAldith wijst naar haar tas. 'Zou je misschien mijn sigaretten willen aangeven? Ja, slechte gewoonte. Ik kan ze nu niet pakken met die nagels van me.' Ze inhaleert, en terwijl ze uitblaast vervolgt ze: 'Ik mis Nederland niet als ik daar ben. Ik heb wel heimwee naar mensen. Maar mijn moeder gaat gelukkig altijd mee. Ze is bijna 84, met haar erbij heb ik een compleet gevoel. We hebben het zo goed samen. Dit gesprek dat jij en ik hebben, heb ik elke dag met haar. 2,5 uur, kletsen, filosoferen. Vooruitkijken. Ik vind het een ondraaglijk idee dat ik ooit zonder haar zou moeten. Even slikken.' (Ze slikt ook echt.) 'Ik ga nu huilen.' (Ze huilt ook echt.)\n\nDenk je zelf weleens aan ouder worden?\n\n'Ja. Ik heb geen kleinkinderen, want geen kinderen. Maar mijn broer en zussen wel, en vrienden in Nederland en Jamaica ook. Ik ben die gekke, vrijgevochten tante met dat rare leven - ik denk dat ze me wel interessant vinden.'\n\nMis je het, een eigen gezin?\n\nZacht: 'Ik ben niet goed in relaties.' Nog zachter: 'Ik vind ze een onderbreking van mijn leven.' Dan lacht ze. 'O nee, nu chargeer ik wel heel erg. Maar ik ben lastig met relaties. En kinderen heb ik nooit gewild. Ik ben niet zo iemand die zorgt dat het eten op tijd op tafel staat, en dat het huis leuk aangekleed is, en ik maak niet op tijd flesjes en zo.'\n\nJe kijkt er vies bij. Alsof je in de hondenpoep trapt.\n\n'Ja! Maar het is echt zo. Ik weet nog goed toen Aisha zwanger was. In Nigeria geloven ze dat een ongeboren kind de eigen ouders uitkiest. En ik lag gewoon een keer een avond op de bank, zappend, en toen kwam er een soort flits. Aisha is zwanger, dacht ik. Dus ik bel haar op: 'Moet jij niet iets vertellen?' 'Wat?' zegt ze. 'Ben jij zwanger?' Ze zegt: 'Neeee.' De volgende dag belt ze me: zwanger. Toen haar baby werd geboren, kreeg ik een bosje bloemen van Aisha met een kaartje erop: gefeliciteerd met jouw kind. Dat baby'tje kwam zich bij mij melden, maar voelde: ho eens, dát is geen moeder, ik ga naar haar zus, die heeft die zorg-genen wel. Ik heb dat altijd zo ervaren. Die bloemen heb ik nog steeds.'\n\nHebben jij en haar zoon een goede band?\n\n'Met vallen en opstaan, omdat er heel veel op je afkomt als je zo jong je moeder verliest. Hij heeft ook moeten zoeken naar wie hij is. Als ik nu naar hem kijk, ben ik trots op de lange weg die hij heeft afgelegd. Hij is pas 22, maar heeft al veel zelfkennis. Volgend weekend komt hij logeren. Ik verheug me erop, want we hebben altijd diepgaande gesprekken. Ik ben heel geschikt voor een-op-een-contact. Voor mijn welbevinden hoef ik niet hele groepen mensen om me heen te hebben. Ik heb me tijdens de lockdown verwonderd over hoe mensen terrassen misten, en feestjes. Op een feestje ben ik totaal verloren. Dan word ik heel klein.'\n\nWord je dan onzeker?\n\n'Dat niet. Ik heb wel zelfvertrouwen. Als je jezelf niet vertrouwt, hoe moet de ander dan in je vertrouwen?'\n\nBen je perfectionistisch?\n\n'Ja, ik houd niet van middelmatigheid, dat vind ik dodelijk en saai, en ook niet karaktervormend.' Ze lacht: 'Ik zou in Nederland geen les kunnen geven, al die kinderen zouden jankend naar huis gaan.' Dan weer serieus: 'Maar ik heb zelf erg strenge juffen gehad, en kíjk wat het me gebracht heeft. Ik vind dat ik wel ruggengraat heb. We moeten niet zo bang zijn voor een beetje tegenstand, we hoeven elkaar niet altijd met fluwelen handschoentjes aan te pakken. Nederlanders zijn steengoed in directheid, maar niet in incasseren.'\n\nDat lijkt me ook wel pittig, dat perfectionisme: het gaat gepaard met een grote bewijsdrang.\n\n'Ik heb hard moeten werken, als vrouw, als zwarte vrouw, om te komen waar ik nu ben. Ik droomde van werken bij de omroep. Ik twijfelde ook niet toen de EO belde of ik een nieuw programma wilde presenteren over cultuur, historie en religie in Nederland. Maar ik vroeg wel: 'Weet je het zeker? Ben ik nog wel gewenst bij de omroep?'\n\nDacht je dat je persona non grata was geworden?\n\n'Ja. Anders had ik toch allang wat anders gekregen? Ik ben nóóit meer ergens voor gevraagd. Maar hé: I'm still here. En ik weet dat mijn vader, hij is helaas overleden, dit prachtig had gevonden. Die was echt zó boos toen dat hele arbeidsconflict plaatsvond. Zijn dochter weer op tv: dat had hij willen meemaken.'\n\nBen je religieus?\n\n'Een goede vriendin zei ooit: 'We zijn allemaal spirituele wezens met een menselijke ervaring.' Ik vind het jammer dat ik het niet zelf heb bedacht, want ik denk echt dat het zo is. We stoppen hier in Nederland die spiritualiteit veel te ver weg. We koppelen eeuwenoude kernwaarden - gij zult niet stelen, gij zult niet doden - die ons een fatsoenlijk mensen maken, aan het geloof. Maar die waarden zitten ín ons. Dat is niet religie, dat is spiritualiteit. En dan maakt het geen donder uit welk geloof je aanhangt.'\n\nWat gaan we van je zien, in het programma Firma Erfgoed?\n\n'Een mooi programma over ons bijzondere, complexe minilandje dat meer op religie is gebouwd dan wij met z'n allen denken. En je gaat ook een andere Aldith zien. Een rustigere, een relaxtere. Eentje die ietsje is aangekomen, paar pondjes, en mijn stem is twee octaven lager. En je zal een Aldith zien zonder bewijsdrang, die is er nu wel af - dat is een bevrijding. Ik kom weer op tv, maar ik heb losgelaten dat iedereen het goed of mooi moet vinden. En zeg maar tegen die mensen die denken 'Aldith, o ja, hoe gaat het toch met haar': die Aldith, die is nu op haar gelukkigst.'  \n  \nAldith Hunkar  \n  \nGEBOREN Op 2 december 1962, in Paramaribo BEROEP Global freestyle multimedia journalist TV-PROGRAMMA'S van 1992 t/m 2007 onder andere Sesamstraat, NOS Journaal, NPS Gewest, NPS Jazz, De Avond van de Korte Film, NOS Actueel, NOS Jeugdjournaal, NOS Binnenland, VPRO Marco Polo NU TE ZIEN in Firma Erfgoed, over het culturele en religieuze erfgoed van Nederland, elke zaterdag in augustus bij de EO op NPO 2 om 19.15 RELATIE 'Geen romantische'.","intensity":0,"negativity":0,"cluster_id":18,"similar_texts":"text179"},{"id":"2","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/7/5","title":"'Bryan Roy bedreigde Rutte'","text":"Oud-profvoetballer Bryan Roy moet voor de rechter verschijnen omdat hij op sociale media premier Mark Rutte zou hebben bedreigd. De 51-jarige ex-international reageerde bij een tweet van iemand anders met de tekst 'Headshot krijgtie straks'. Begin mei noemde de oud-voetballer minister van Volksgezondheid Hugo de Jonge nog 'nazi'.","intensity":0,"negativity":0,"cluster_id":50,"similar_texts":"text4"},{"id":"3","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/11/1","title":"'Gestolen generatie' door Australië gecompenseerd","text":"Aboriginals en bewoners van de Straat Torres-eilanden die als kind de vorige eeuw gedwongen zijn weggehaald bij hun ouders worden gecompenseerd. Ze krijgen een schadevergoeding van 75.000 Australische dollar (47.000 euro) per persoon. In totaal is er zo'n 237 miljoen euro uitgetrokken voor de herstelbetalingen.  \n  \nAboriginals en Straat Torres-eilanders behoren tot de inheemse bevolking van Australië. Tussen 1910 en 1970 zijn meer dan 100.000 kinderen bij hun families weggehaald en bij witte gezinnen in huis geplaatst, zodat ze zouden assimileren. Deze kinderen worden de 'gestolen generaties' genoemd. Bijna 25 jaar geleden verscheen er al een overheidsonderzoek waarin geadviseerd werd om de gestolen generaties te compenseren.\n\nNiet voor nabestaanden\n\nDe compensatie is alleen voor slachtoffers die nu nog in leven zijn, niet voor de nabestaanden. Ook is deze compensatie onderdeel van een veel groter pakket aan maatregelen waar 1,1 miljard Australische dollar (bijna 700 miljoen euro) mee gemoeid is. Zo kunnen inheemse personen ook geld krijgen voor psychologische hulp, hun verhaal vertrouwelijk vertellen aan een overheidsfunctionaris en excuses krijgen in een gesprek of op schrift.  \n  \nDe Australische premier Scott Morrison zegt dat de compensatie een erkenning is van de schade die is veroorzaakt door de gedwongen verwijdering van kinderen uit hun gezinnen. \"Dit is de langverwachte stap om het verband te erkennen tussen genezing, waardigheid en de gezondheid en het welzijn van de leden van de gestolen generaties en hun familie en hun gemeenschappen. Om formeel niet alleen te zeggen dat we heel veel spijt hebben van wat er is gebeurd, maar dat we ook de verantwoordelijkheid ervoor zullen nemen.\"  \n  \nPat Turner, zelf Aboriginal en lid van de Senior Advisory Group, die de Australische regering advies geeft over de opzet van Indigenous voice to government, een groep die de overheid moet gaan adviseren over inheemse kwesties, zegt over de compensatie: \"Dit kan nooit het opgroeien met je familie vervangen. Ik hoop dat dit verlichting biedt voor de gestolen generaties.\"  \n  \nDit is het eerste pakket waarbij direct financiële compensatie wordt gegeven. Er waren in het verleden ook andere hulpprogramma's. De Australische overheid heeft in 2008 excuses aangeboden voor het leed dat de inheemse bevolking van Australië is aangedaan. De overheid is toen ook de campagne Closing the Gap (sluit het gat) gestart, waar ook dit pakket met financiële compensatie onderdeel van is.  \n  \nEr is op meerdere manieren een 'gat' tussen de inheemse bevolking van Australië en de niet-inheemse bevolking, op sociaal-economisch gebied maar ook qua gezondheidszorg. Zo heeft de inheemse bevolking een lagere levensverwachting, hogere kindersterfte, lagere geletterdheid en een hogere werkloosheid.","intensity":0,"negativity":0,"cluster_id":16,"similar_texts":"text173"},{"id":"4","publisher":"De Volkskrant","date":"2021-08-07","url":"https://krant.volkskrant.nl/titles/volkskrant/7929/publications/1327/articles/1422556/88/1","title":"'Ik ben meer bezig met het hiernumaals'","text":"Ze zwaait de deur van zijn Rotterdamse woning open, zijn woordvoerder. Niet veel later komt Hugo de Jonge de trap af gedenderd. Hij vindt dit interview best spannend. Zo lang en dan ook nog persoonlijk, dat deed hij niet eerder.  \n  \nZijn woordvoerder zal er tijdens het gesprek bij blijven, zwijgend, ook als de voormalige basisschoolmeester van groep 7 die het tot CDA-minister en vice-premier schopte, halverwege het gesprek ineens zwaar geagiteerd 'wat een leipe vraag!' zegt en wegloopt. De, vanaf het begin van de ontmoeting meteen tutoyerende, demissionaire minister van Volksgezondheid, Welzijn en Sport is monter, maar volgens mensen in zijn omgeving ook moe.\n\nHeb je wel tijd om op vakantie te gaan?\n\n'We zouden twee weken naar Italië gaan, maar de eerste week op de camping heb ik geschrapt. Er moet nog te veel gebeuren. Dat was de zoveelste mededeling aan het thuisfront in de trant van: het wordt toch een beetje anders dan we dachten.'\n\nHoe reageerden je vrouw en twee kinderen?\n\n'Ze zijn wel wat gewend en daardoor maximaal flexibel, maar het is wel weer een teleurstelling.'\n\nKunnen ze niet met zijn drieën gaan?\n\n'Neeeee. Dat is ongezellig, toch?'\n\nDie veronderstelling kan ook zelfoverschatting zijn.\n\n'Ik hoop dat zij dat zo niet voelen. Voor ons is de zomervakantie iets om erg naar uit te kijken omdat je door het jaar heen te weinig tijd hebt voor elkaar. Ik probeer eens in de week 's avonds thuis te eten, maar zelfs dat is de laatste tijd vrijwel niet gelukt.'\n\nDie ene avond lukt al niet?\n\n'Nee. Dus we hebben die zomervakantie nodig om weer een beetje in elkaars film te geraken. Al is dat de eerste week voor mij hartstikke moeilijk omdat ik niet goed ben in niksdoen. Dan kom ik met allerlei leuke ideeën - vind ik zelf dan, hè - over welk stadje we gaan bezoeken, terwijl de kinderen liever op het meer liggen. Je moet je ritme vertragen om weer aansluiting te vinden. Wielrennen is dan een uitkomst.'\n\nDoen zij dat ook?\n\n'Nee. Dus dan heb ik mijn eigen vermaak en kunnen zij chillen op de camping. Dat zomerarrangement viel vorig jaar ook al in het water doordat we eerder terug moesten en ik in de vakantieweek ervoor de hele dag met zo'n apparaat aan mijn oor zat. Dat was in mijn vorige functies vaak ook al zo. De man die de hele tijd zit te bellen, dat ben ik. Dus ik hoop heel erg dat we alsnog een weekje weg kunnen, want ik mis zo veel. Mireille, mijn vrouw, heeft een heel andere band met de kinderen dan ik.'\n\nKomt er geen ultimatum? Zo van: je komt nu gewoon mee!\n\n'Hm, dat denk ik niet omdat ze zich ermee hebben verzoend dat werk nu voorgaat bij mij. Je denkt natuurlijk wel na over wat je hierna gaat doen, dat is een gesprek dat we met elkaar hebben.'\n\nMireille zei daarover: 'Als hij nog een rondje maakt als minister, mist hij de laatste fase waarin zijn kinderen nog thuis wonen.' Je broer Marien analyseerde daarentegen: 'Er is nu niemand in Nederland die zoveel ervaring heeft op het gebied van coronabestrijding als Hugo, dus ik zou hem aanraden door te gaan.'\n\n'Ze hebben allebei een punt. Nog even los van het feit dat je ervoor gevraagd moet worden, aan het einde van de dag is het natuurlijk Wopke die zijn team samenstelt. Je kunt niet zomaar weglopen van die verantwoordelijkheid, maar ik heb ook een verantwoordelijkheid thuis. Vanaf 2010 was ik wethouder in Rotterdam, en ook dat was al een vrij intensieve baan. De impact is dat je minder betrokken bent bij je kinderen dan je zou willen.'\n\nJe praat veel in de je-vorm als je het over jezelf hebt. Komt dat omdat je het als een opdracht van buitenaf ziet?\n\n'Het voelt absoluut als een opdracht. Wel een prachtige opdracht, begrijp me niet verkeerd. Maar is het mijn taak dit nog een keer te doen? Ook buiten Den Haag kun je van betekenis zijn.'\n\nJe bent lang nationale pispaal geweest, toen was je opeens even de held, kort daarna werd je alweer verguisd vanwege te snel versoepelen. Hoe beleef jij dat?\n\n'Als je geen dikke huid hebt, zit je op deze plek niet goed. Maar natuurlijk was de week van de persconferentie naar aanleiding van de te snelle versoepelingen heftig. Niet zozeer vanwege de reacties, maar meer vanwege de inhoud. Wij hebben weloverwogen de keuze gemaakt om te versoepelen, werkelijk alle metertjes stonden op groen. En dan zie je het binnen twee weken weer zo oplopen. Daar baal ik natuurlijk gigantisch van.  \n  \n'Terugkijkend zijn er allerlei dingen waarvan je denkt: dat hadden we net nog een beetje anders moeten doen. Maar dat laat onverlet dat het hele discours was: we zetten een verantwoorde stap.'\n\nHet excuses maken ging in eerste instantie niet bepaald goed, waarna er een persconferentie kwam om sorry te zeggen voor het niet-sorry-zeggen. Wat zeiden Mark Rutte en jij als eerste tegen elkaar na die persconferentie waarin een journalist vroeg of je nog wel kon aanblijven?\n\n'Wij merkten ook wel dat die persconferentie niet lekker liep. De woordkeuze van wat Mark en ik toen tegen elkaar zeiden is niet helemaal geschikt voor de krant.'\n\nJe reageerde onthutst op die vraag. Komt dat doordat je dan zo in een tunnel zit dat je je geen moment afvraagt: is het in het landsbelang niet beter als ik het stokje overdraag aan iemand anders?\n\n'Ik ben in maart 2020 voor die taak gesteld, en vanaf dat moment heb ik met alles wat ik in me heb mijn werk gedaan. Dat doe ik met hart en ziel, maar ook met huid en haar. Daarom ben ik nooit bezig met die vraag.'\n\nOok niet als zo'n inschattingsfout ervoor zorgt dat een heel land terug is bij af?\n\n'Welnee. En terug bij af zijn we natuurlijk ook niet. Maar ja, op zo'n moment vliegt de fik erin en moet er geblust worden en ja, dat was toevallig mijn werk. Als je op die manier naar je taak kijkt, wordt de omloopsnelheid van ministers van Volksgezondheid in deze crisisfase wel erg hoog.'\n\nJij en Mark Rutte boden jullie excuses aan voor de communicatie die niet goed was gegaan. Jouw opmerking over 'dansen met Janssen' heeft jongeren de indruk gegeven dat ze los konden gaan. Dat zou je jezelf kunnen aanrekenen.\n\n'Dat doen we ook. Ik heb niet voor niets gezegd dat, hoe logisch de versoepeling ook was, het toch een foutieve inschatting is gebleken.'\n\nHeb je dan de neiging om bij wijze van spreken 'sorry' zeggend door de buurt te lopen: het spijt me dat jullie nu geen onbezorgde vakantie tegemoet gaan? Of staat het daarvoor te ver van je af?\n\n'Allebei niet. Ik ben nogal protestants grootgebracht, en het zit diep in mij om me steeds af te vragen of ik dingen beter had moeten doen. Er is maar één manier om dit zonder fouten te doen en dat is door langs de kant te blijven staan. Dat is misschien ook wel waar het aan schort, of nou ja..., hoe moet ik dat nou eens goed formuleren?'  \n  \nDenkt even na. 'Kijk, het is onvermijdelijk dat je in zo'n crisis fouten maakt. Wat kennelijk bij Den Haag hoort, is dat de reactie dan heel erg is...'  \n  \nOnderbreekt zichzelf weer. 'Laat ik eerst zeggen: ik hecht eraan dat zo'n Kamerdebat in alle scherpte gevoerd kan worden, want daar word je alleen maar beter van. Maar... laat ik het een beetje in zijn algemeenheid formuleren, want anders ga ik op allerlei lange tenen staan, ik zou Den Haag gunnen dat het nemen van verantwoordelijkheid wordt aangemoedigd.'\n\nZoals in de eerste maanden, toen regering en Tweede Kamer nog eensgezind waren over de corona-aanpak?\n\n'Dat idee van: 'alleen samen krijgen we corona onder controle' heeft in de samenleving gelukkig langer aangehouden dan in de Kamer. Ik denk dat de politiek ervan zou opknappen als de aanmoediging verantwoordelijkheid te nemen groter is dan de afstraffing als dingen verkeerd uitpakken. Als er in zo'n Kamerdebat niks meer aan oplossingen wordt bereikt, is dat ongezond.  \n  \n'We hebben inmiddels achttien fracties in de Kamer, en als een Kamerdebat niet meer is dan steeds luidruchtiger achttien keer de groetjes doen aan de eigen achterban, geformuleerd in bijtende verwijten en botte beledigingen, dan zijn we best ver van huis.'\n\nZou jij zelf in de Tweede Kamer willen zitten?\n\nResoluut: 'Nee. Ik ben meer van het runnen van de tent.'\n\nHet politieke midden lijkt geen antwoord te hebben op het de groeten doen op de flanken.\n\n'Exact. Dus wat ik het midden gun en wat ik überhaupt de politiek zou gunnen, is een heel zelfbewuste houding dat je overtuigd bent dat de oplossing uit het politieke midden moet komen. Dat betekent dat het midden de durf moet hebben vol in de wind aan het stuur te staan. Ik denk dat wij van het CDA daar bij uitstek een taak in hebben.'\n\nMaar ook wel bij uitstek de partij zijn waar het niet zo lekker gaat. Zie de appjes die uitlekten waarin Pieter Omtzigt door partijgenoten werd uitgemaakt voor 'klootzak' en 'teringhond'. 'Er zijn in het CDA heel veel mensen die sorry tegen elkaar moeten zeggen', concludeerde oud-minister Liesbeth Spies, die het afgelopen CDA-jaar evalueerde.\n\n'Wij staan er natuurlijk niet goed voor, wij hebben veel huiswerk te doen in eigen kring, maar het CDA blijft voor mij de partij die er is voor het overbruggen van verschillen. Die magie lijken we nu kwijt te zijn.'\n\nHoe verklaar je dat?\n\n'Dat gaat te ver, dan ga ik met jullie dat hele rapport Spies overdoen. Ik denk dat de verdrietige maar wel terechte conclusie is dat het CDA van zichzelf heeft verloren, zoals Spies het stelde. Ik voel niet de behoefte daar een eigenstandige evaluatie naast te leggen.'\n\nJij hebt je op een gegeven moment kandidaat gesteld als lijsttrekker. Je broer vertelde dat hij jou dat uit alle macht heeft ontraden.\n\n'Zei hij dat?' Lachend: 'Hij mag nooit meer zo eerlijk zijn. Ik heb dat misschien ook meer gedaan uit plichtsbesef dan ambitie. Ik geloof in de leidende rol van het CDA en in de politiek van een sterk midden. Dat was de reden dat ik naar voren ben gestapt, nadat Wopke de afweging had gemaakt het niet te doen. Het waren vier fantastische maanden, maar ik kon dat gewoon niet combineren.'\n\nWaarom heb je het stokje toen overgedragen aan Hoekstra en niet aan Pieter Omtzigt, die nipt van jou verloor bij de lijsttrekkersverkiezing?\n\n'Dat was natuurlijk aan het bestuur om daarvoor te kiezen, maar het leek mij ook logischer dat Wopke dat zou doen.'\n\nWaarom?\n\n'Ik vond dat hij daarvoor de beste kaarten in handen had, vanwege zijn kwaliteiten.'\n\nAls je kijkt naar wat een volksheld Omtzigt is, zou hij dan niet een fantastische lijsttrekker zijn geweest om de verkiezingen mee in te gaan?\n\n'Ja, maar volksvertegenwoordiger zijn vraagt andere kwaliteiten dan het CDA leiden. Maar goed, ik ga hier niet met jullie beide personen bespreken. Ik heb alleen gemerkt dat Wopke geschikt was om onze partij te gaan leiden.'\n\nOmdat hij meer leiderskwaliteiten heeft?\n\n'Ik ga dit gesprek niet doen! Ik wil niet in de evaluatie terechtkomen van allerlei mensen.'\n\nWaarom is dit zo'n eng terrein?\n\n'Die man zit ziek thuis. Ik ga geen woord over hem zeggen.'\n\nHeb je het idee dat Omtzigt jou leuk vindt?\n\n'Sorry maar ik ga dit gesprek niet voeren. Dan stoppen we echt, dat ga ik niet doen.'\n\nMerk jij er wat van dat je bij een christelijke partij zit? Dat mensen denken: God kijkt mee, waardoor het wat vredelievender is?\n\n'Nee, dat is... Laat ik voor mezelf spreken: het geloof is de basis voor de manier waarop je in het leven staat. We zijn elkaar gegeven, hè? Dat is een bekende christelijke uitspraak en dat is onze levensopdracht. Betekenisvol willen zijn in het leven van andere mensen, zo heb ik ook altijd mijn werk willen doen.'\n\nDan zou je toch verwachten dat de mensen die dat geloof delen heel ruimhartig en lief naar elkaar zijn?\n\n'Ja, maar dat maakt ons niet onmiddellijk beter ofzo, we are only human after all.'\n\nBid jij veel?\n\n'Ik bid elke dag.'\n\nWat zeg je dan tegen God bijvoorbeeld?\n\n'Dat heb ik nog nooit met iemand gedeeld.'\n\nMag dit de eerste keer zijn?\n\n'Nee, omdat ik dat heel persoonlijk vind. Ik deel dat niet, ik deel dat niet.'\n\nHeb je er vertrouwen in dat je in de hemel komt?\n\n'Ja, nou ja, ja. Ik geloof zeker in een hiernamaals, maar ik ben met het hiernumaals bezig. Ik ben dit leven aan het leven, en daar heb ik mijn handen vol aan.'\n\nDenk je dat Sywert van Lienden in de hemel komt?\n\nZwaar geagiteerd ineens. 'Sorry, mag ik even... Ik vind dit zulke leipe vragen, echt waar. Daar doe ik echt niet aan mee. Echt, ik vind het zo raar!' Beent de kamer uit. 'Ik ga koffie zetten.'  \n  \nNa een lange, ongemakkelijke stilte keert hij terug.\n\nGaat het weer een beetje?\n\n'Ja. Nou, misschien moet ik het even uitleggen. Wroeten in mijn persoonlijke geloofsbeleving, daar heb ik nog nooit een interview over gegeven, dat doe ik gewoon nooit. Maar wat mij het meest dwarszit is dat jullie me vragen een mening te hebben over anderen, dat kan ik niet in mijn werk. Politiek ís relaties. Je kunt zo ongelooflijk veel kapotmaken door iets over anderen te zeggen. Zelfs de vraag stellen is lastig voor mij. Dan kan er staan dat ik niet reageerde of dat ik gefronst keek, en zelfs dat kan al niet.'\n\nHet is een vrij land toch, iedereen kan elke vraag stellen.\n\n'Maar juist omdat het zo vrij is, zeg ik even heel vrij terug dat ik daar geen antwoord op geef. Mag ik een ontboezeming doen om uit te leggen waarom dat voor mij zo ingewikkeld is? Een tijdje terug dacht ik: zou het niet aardig zijn als ik mijn kant van het verhaal over het afgelopen anderhalf jaar eens vertel, of er een boek over schrijf? Want vaak denk ik: jongens, jullie zouden eens moeten weten hoe anders het eigenlijk zit. Ik kwam tot de conclusie dat het heel boring wordt als ik vooral het bestuurskundige beschrijf, maar dat als het persoonlijker wordt, het al snel over de relatie met collega's gaat, en dat kan niet. Je kunt in de politiek niet altijd zeggen wat je vindt.'\n\nWat zou de kern van je boek zijn? Waar hebben mensen geen weet van?\n\n'De daadwerkelijke complexiteit van het werk wordt nogal eens gereduceerd tot een oneliner op Twitter. Bijvoorbeeld over de snelheid van de vaccinatiecampagne. Die wordt niet bepaald door de exacte week waarin je start; de echte wedstrijd is op een zo hoog mogelijke vaccinatiegraad uitkomen, en dan lopen we in de voorhoede van Europa. Maar het viel niet mee dat verhaal goed over het voetlicht te brengen.'\n\nOp je 5de liep je al zelfverzekerd de kleuterschool binnen: hoi, ik ben Hugo. Is jouw gebrek aan onzekerheid een zegen in de zin dat ieder ander in jouw positie al lang was omgevallen? Kijk naar Bruno Bruins.\n\n'Laat ik niet onder stoelen of banken steken dat ik het zwaar heb gehad de afgelopen anderhalf jaar. Maar het maakt voor mij wel erg uit wie die kritiek geeft. Ongefundeerde kritiek van mensen die er geen kijk op hebben, laat me Siberisch.'\n\nHoeveel reacties krijg je zoal?\n\n'Op een gemiddelde dag zijn dat vijf- à zesduizend berichten via sociale media. Er zijn ook dagen waarop je dik over de tienduizend reacties gaat, veelal haatreacties. Op straat is de meerderheid juist vriendelijk, al is dat in Den Haag anders. Soms remt hier een auto voor de deur en wordt er iets aardigs geroepen, soms wordt er gescholden. We krijgen zowel bedankkaartjes als dreigbrieven door de brievenbus. Of mensen die van heinde en verre een bloemetje komen brengen.'\n\nVinden jullie dat ook wel spannend?\n\n'Ik weet niet of spannend het goede woord is, voor de kinderen is het heel intens. De eerste keer dat iemand een selfie met je wil maken is geinig, maar als het aan de lopende band gebeurt, en overal het hele terras je zit aan te staren, dan is dat zeker voor pubers niet altijd een feest.'\n\nMireille vertelde dat jullie wel wat moeten overwinnen voordat jullie de straat op gaan.\n\n'Nou, ik niet zo hoor. Ook omdat ik vind dat het er gewoon bij hoort. Mensen vinden het geinig om je te zien, daarom ga ik daar zelf niet ingewikkeld over doen. Maar de kinderen doen inmiddels liever boodschappen zonder mij.'\n\nVind je al die aandacht ergens ook wel leuk?\n\n'Het hoort er gewoon bij. Corona is voor ons allemaal een ongelooflijk intense periode, mensen projecteren hun machteloosheid en frustratie op degene die ze verantwoordelijk achten. Dat virus kun je niet zien en mij wel, dus dat maakt het makkelijker om boosheid op mij te projecteren.'\n\nWaardoor je ook beveiligd moet worden, vertelden je vrouw en je broer.\n\n'Ja, dat is de downside. Tegelijkertijd is het een zegen dat er goed voor je wordt gezorgd.'\n\nWaar komt jouw gedrevenheid vandaan?\n\n'Ik haal mijn voldoening uit mijn werk, en de mate waarin hangt af van de mate waarin je met die baan in staat bent betekenisvol te zijn in het leven van een ander. Dat is mij met de paplepel ingegoten. Mijn ouders hebben dat voorgeleefd.'\n\nHoe deden ze dat?\n\n'Door alle asielzoekers die bij ons thuis over de vloer kwamen of mensen in de kerkelijke gemeente te helpen. Mijn vader had als dominee die taak en mijn moeder was verpleegkundige en deed veel vrijwilligerswerk. Ook zijn ze samen naar Zimbabwe vertrokken om te helpen bij projecten met aidswezen, het was tijdens de extreme armoede onder Mugabe.  \n  \n'Toen ik groep 7 ging doen op basisschool de Akker in de Millinxbuurt in Rotterdam, een van de slechtste wijken van Nederland, heb ik ervaren hoe mooi het is iets voor een ander te betekenen. Die school is echt een veilige haven, kinderen hebben vaak van huis uit veel dingen niet meegekregen die je ze wel zou gunnen: richting, aandacht, grenzen, liefde. Kinderen leefden in armoede, en soms met huiselijk geweld.  \n  \n'Dit blijf ik de rest van mijn leven doen, dacht ik. Maar toen werd de adjunct-directeur directeur op een andere school, en die vroeg mij mee. Dus na anderhalf jaar werd ik adjunct-directeur. De mateloosheid in mijn werk had ik toen al. Je mag niet verzaken, dat is het.  \n  \n'De dag nadat ik was teruggetreden als lijsttrekker was dan ook een ongelooflijke klotedag. Ik had nog nooit iets níét afgemaakt. Het voelde als enorm falen. Je bent iets begonnen en je hebt de klus moeten teruggeven. Dat is het naarste wat me kan overkomen. Toen ik de volgende dag een pak vla ging halen bij de Jumbo, zag ik dat hele schap met kranten waar op elke voorpagina mijn kop stond, met daarboven: treedt terug, geeft het op. Dat is niet leuk, zo'n rek.'\n\nJoost Eerdmans, met wie je in Rotterdam in het college zat en die jou een goede vent vindt, zei: als iets Hugo in de weg kan zitten, dan is het zijn showy kant. Met dingen als zijn schoenen en zijn haar. Als hij een gezette zestiger was geweest, had hij minder kritiek gekregen, zei hij. Die showy kant werkt als een rode lap op de criticasters.\n\n'Dat weet ik, dat zie ik ook wel. Anderen maken ervan dat je dat bewust kiest, en dat is niet zo. Die schoenen heb ik al zo lang. Je neemt het karakter mee wat je hebt. En sommigen kunnen dat soms net een beetje te joviaal vinden, maar ik voel niet de behoefte me te conformeren omdat anderen ergens een punt van maken.'\n\nStel dat uit onderzoek zou blijken dat als je normale schoenen aan zou doen, je minder tegenwerking zou krijgen. Zou je ze dan bij het grofvuil zetten?\n\n'Nee.'\n\nBen je dan zelf belangrijker dan de zaak waarvoor je vecht?\n\n'Nee, andersom juist, ik ga toch niet mijn schoenkeuze afstemmen op wat sommige mensen vinden. I couldn't care less! Echt niet.'\n\nWat heb je geleerd van de afgelopen zestien maanden als coronaminister? Ben je ergens in veranderd?\n\n'Niet dat ik weet. Ik heb nu wel ervaren dat mijn stoïcijnse optimisme een verschillende uitwerking heeft op mensen. Sommige mensen lezen optimisme als naïviteit. Dat laat onverlet dat ik vind dat je met stoïcijns optimisme verder komt. Zonder dat breng je anderen niet in beweging. Enthousiasmeren is misschien nog wel belangrijker dan de formele kant van subsidiëren of regelgeving. Dat is mijn stijl van werken.'\n\nHeeft dat stoïcijnse optimisme ooit in je leven onder druk gestaan? Bijvoorbeeld rond je 15de, toen je aan het blowen was en weleens zwartgallig de wereld in keek?\n\n'Ik ben wel een erge puber geweest. Pas toen ik ging werken, is het verantwoordelijkheidsgevoel aangewakkerd.'\n\nDoor het werk van je vader leefden jullie in een glazen huis. Misschien had je er genoeg van altijd het brave zoontje van de dominee te moeten zijn?\n\n'Dat zou kunnen. Iets recalcitrants heb ik altijd gehad, maar in die tijd was dat wel heel erg.'\n\nWat was er zo heftig aan jouw puberteit? Ging je inbreken?\n\n'Dat nou ook weer niet. Gewoon veel spijbelen en blowen. Ik ben ook blijven zitten op school.'\n\nVind je het weleens gek dat je het zo ver hebt geschopt?\n\n'Daar denk ik nooit zo over na. Ik ben altijd gevraagd voor de dingen die ik ging doen.'\n\nIs een tegenkant van stoïcijns optimistisch zijn misschien dat je niet al te diepe zieleroerselen hebt?\n\n'Ja, jemig, dat weet ik dan ook weer niet. Ik heb wel overtuigingen over waar het naartoe moet en ik kan heel enthousiast en heel boos zijn, dus ik weet niet of het dan de juiste kwalificatie is dat je geen diepe zieleroerselen hebt.'\n\nWat is het ergste dat je in je leven hebt meegemaakt?\n\n'Het is juist bijzonder dat dat ons eigenlijk bespaard is gebleven. Mireille en ik hebben allebei onze ouders nog, het meest ingrijpende was het afgelopen anderhalf jaar.'\n\nBen je weleens kapotgegaan van liefdesverdriet, of enorm afgewezen?\n\n'Nee. Vinden jullie dat gek?'\n\nWel opvallend dat je nog nooit iets beschadigends hebt meegemaakt.\n\n'Het afgelopen anderhalf jaar was geen easy ride. Soms voelt het alsof ze elke dag met een trein over je heen rijden. Maar dat is toch iets anders dan persoonlijk leed.'\n\nJe vrouw Mireille was erg ziek toen je haar ontmoette, maar jouw optimisme heeft haar erbovenop geholpen, vertelde ze.\n\n'Inderdaad, toen wij elkaar leerden kennen was ze heel erg ziek. Ze heeft SLE, een auto-immuunziekte. Nadien is ze nooit meer ziek geweest.'\n\nBen je in je huwelijk eigenlijk wel goed in 'sorry' zeggen?\n\nLachend: 'Ja, dat moet ik met enige regelmaat doen, dus dat heb ik inmiddels geleerd: sorry dat ik weer te laat thuis was, sorry, ik zou er vanavond zijn, maar dat gaat toch niet lukken, sorry ook het weekeinde ben ik er waarschijnlijk niet want dan hebben we Catshuis.'\n\nVind je het weleens verdrietig dat je inzet voor andere mensen als consequentie heeft dat jouw kinderen je zien als de man met de telefoon aan het oor?\n\n'Hmm... nou maken jullie hem iets te groot. Om vol in de wind te gaan staan, en om als de golven hoog gaan met de handen aan het stuur te staan, vind ik gewoon ongelooflijk mooi. Maar als de vraag zou komen om dit nog eens vier jaar te doen, dan moet je het daar wel met thuis over hebben. Uiteindelijk beslis ik wel zelf, maar we gaan het daar eerst met elkaar over hebben.'\n\nJe perst 's ochtends wel sinaasappels uit voor het gezin, vertelde Mireille.\n\n'Elke ochtend. Al constateer ik dan wel dat ik mezelf vaak alleen aan die ontbijttafel terugvind omdat ik al weg moet als iedereen nog ligt te slapen. Maar dan staat in elk geval hun sinaasappelsap er alvast.'  \n  \nTijd voor het afscheid. Terwijl de jassen worden aangetrokken zegt hij nog nooit zo'n lang interview te hebben gegeven. 'Als ik een interview geef, heb ik meestal vrij scherp in mijn hoofd: dit wordt het verhaal wat ik wil vertellen, en dat wordt het dan ook. Ik zou het interview bij wijze van spreken zelf kunnen uitschrijven. Dat gevoel had ik vandaag wat minder.'\n\nCV\n\n26 september 1977 Geboren in Bruinisse.  \n  \n1995 Pabo, Ichtus Hogeschool, Rotterdam.  \n  \n1999 Onderwijzer groep 7 op De Akker in de Vlemminxwijk, Rotterdam.  \n  \n2004 Beleidsmedewerker Onderwijs, CDA-fractie Tweede Kamer.  \n  \n2006 Ministerie Onderwijs, Cultuur en Wetenschap, politiek assistent van ministers Van der Hoeven en Van Bijsterveldt.  \n  \n2010 Wethouder onderwijs, jeugd en gezin in Rotterdam.  \n  \n2017 Minister van Volksgezondheid, Welzijn en Sport en vice-premier in kabinet Rutte III.  \n  \nmaart 2020 Coördinerend minister coronabeleid.  \n  \n18 juni- 10 december 2020 Lijsttrekker CDA voor Tweede Kamerverkiezingen.  \n  \nDe Jonge is getrouwd, heeft twee kinderen en woont in Rotterdam.","intensity":0,"negativity":0,"cluster_id":38,"similar_texts":"text294"},{"id":"5","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/50/1","title":"'Ik wilde juichen, maar ik kon niks meer'","text":"### Vrienden Harrie Lavreysen en Jeffrey Hoogland gaan als stervende zwanen tot het gaatje in 'onmenselijke' sprintfinale\n\n17.56 uur (Japanse tijd): Daar zitten ze dan, op twee klapstoeltjes. Op amper twee meter van elkaar. Nog een laatste keer elkaar in de ogen kijken, vlak voor hun gedroomde finale. De uitbarsting na een jarenlang opgebouwde strijd. Het is even voor zes uur in het Japanse Izu en het grote moment, waar vijf jaar naartoe is gewerkt, is aanstaande. De laatste rivalen Jack Carlin en Denis Dimitriev zijn geëlimineerd. Goud en zilver gaan sowieso naar Harrie Lavreysen (24) en Jeffrey Hoogland (28). Twee vrienden, die elkaar weinig meer te vertellen hebben nu de een de ander sowieso van een gouden droom gaat beroven. ,,Maak er wat moois van'', zegt bondscoach Hugo Haak. ,,Houd het eerlijk. Geniet ervan.\"  \n  \n18.00 uur: Tijd voor race 1, die coach Haak met de armen over elkaar bekijkt. ,,Wie er wint, maakt me niet uit. Het doel is toch al bereikt. Achteruit stappen en puur genieten.\"  \n  \nDe twee kennen elkaar door en door, hebben deze finale ontelbaar vaak gereden. Hoogland maakt er van achteruit een sprint van, op de verrassing. Lavreysen reageert te laat: 1-0 voor Hoogland. ,,Maar ik wist meteen: dit blijft wel Harrie. Dan ben je er nog lang niet.\"  \n  \n18.03 uur: Met de ruggen naar elkaar kruipen ze terug op de rollen. De trainingspartners. De twee vrienden, maar nu even niet. Om hen heen rijden de vrouwen de koppelkoers, maar het is allemaal aankleding. Het draait alleen nog om de twee renners die elkaar volledig negeren. Haak: ,,Tot de finale trekken ze met elkaar op, dan gaat een knop om. Daar zijn ze heel professioneel in.\"  \n  \n18.35 uur: Race 2, een sprint tot op de lijn. Het is Lavreysen die iets alerter de gelijkmaker pakt. ,,Na die verloren eerste race moest ik mezelf echt even herpakken. Maar ik dacht: ik ga die tweede sowieso winnen. En als ik die pak, pak ik ook de derde.\"  \n  \n18.38 uur: Haak helpt Lavreysen van de baan. Coach Mehdi Kordi helpt Hoogland, die de box nu mijdt. Stapvoets rijdt hij rondjes over de rode vloerbedekking, om het zuur uit de benen af te voeren. Die voelen verschrikkelijk en het besef dat hij nog eens moet helpt niet. ,,Je gaat er alleen maar vanuit dat je 'm in twee keer wint'', aldus Hoogland, die schrikt als hij hoort dat hij amper een kwartiertje rust krijgt tot de belle. Zijn gouden vriendin Shanne Braspennincx fluistert oppeppende woordjes in zijn oor. En weer rolt hij door, met de ellebogen rustend op het stuur. Wacht, verstoort hij nu bijna de medailleceremonie van de vrouwen? U-bocht.  \n  \n18.48 uur: ,,Ladies and gentlemen, we are ready to decide who is gonna be the Olympic champion!'', brult de speaker. Haak draagt de fiets van Lavreysen, Kordi brengt de Koga van Hoogland. En daar staan ze, naast het hekwerk bovenaan de baan. Hoogland met 184 op de rug, Lavreysen met 185. Klaar voor het verdict.  \n  \n18.50 uur: Nooit gebeurd, twee Nederlanders strijdend om het sprintgoud. Meteen zijn ze vol weg. Naar boven, terug naar de lijn, weer naar boven. Bijna raken ze elkaar, maar Lavreysen stuurt net op tijd weg. Twee stervende zwanen zijn het, niet meer okselfris. Ze gaan ongelooflijk diep, allebei. Lang lijkt het spannend, maar Lavreysen klapt overtuigend door de laatste bocht en dan is het klaar: 2-1. Hoogland zilver, Lavreysen goud. ,,Ik wilde heel graag mijn handen in de lucht steken. Was zo blij. Maar ik kon echt niks. Ik kon m'n fiets niet afremmen, had m'n ademhaling niet onder controle. Niks.\"  \n  \n18.55 uur: Beiden storten van de fiets, voor euforie of emotie is nog geen plaats. Er is alleen pure leegte. Lavreysen hangt op een muurtje, Hoogland gaat languit op het hout. Pas als na vijf minuten vier Japanners nogal paniekerig met een brandcard aan komen lopen, veert hij op. Die afgang wil hij zichzelf besparen. ,,Niet normaal, die pijn'', aldus Lavreysen, die pas na vijf minuten één oerkreet uit z'n keel kan laten ontsnappen. ,,Ik was gelukkig blij. Ik zag Jef op grond liggen. Dat gevoel ken ik ook. Als je verliest, doet het nóg meer pijn.''  \n  \n19.09 uur: Met ontbloot bovenlijf rijdt Hoogland rondjes op het middenterrein, de ogen staan droevig. ,,Ik heb even het goud kunnen ruiken'', zegt hij. ,,Hoe ik tot de finale alles wegtikte, dat was heerlijk. De eerste rit was ook nog heerlijk. De tweede bijna heerlijk. En de derde... Die was onmenselijk.\"  \n  \n19.23 uur: Opgefrist stapt Hoogland achter Lavreysen het ereschavot op. Zijn rechterhand gaat de lucht in, maar het hoofd blijft laag. De medaille, een bloemetje van UCI-preses David Lappartient. ,,Ik kan alleen maar trots op mezelf zijn'', houdt hij zichzelf voor. ,,Ik had het gat met Harrie gedicht, stond er grandioos voor. Kan mezelf niks verwijten.\" Boven hem staat alleen Harrie. Gouden Harrie, voor wie het Wilhelmus gespeeld wordt.  \n  \n19.51 uur: Zittend slaat Hoogland het gesprek van Lavreysen met de pers van een afstandje gade, als een oudere broer. Van nijd is geen sprake, eerder bewondering. Respect. ,,Har, ga effe zitten. Pak een stoel, joh'', roept hij naar z'n maatje. De kampioen weet amper onder woorden te brengen hoe speciaal dit goud voelt. Zijn tweede al, na het goud met Hoogland en Roy van den Berg op de teamsprint. Wel weet hij dondersgoed hoe buurman Jeffrey zich nu moet voelen. ,,Ik zou niet graag in zijn schoenen staan'', besluit hij. ,,Vreselijk dat we dit samen moeten verdelen.''","intensity":0,"negativity":2,"cluster_id":53,"similar_texts":"text535"},{"id":"6","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/55/1","title":"'Kom maar met dat zwarte gat'","text":"### Geen goud, dat knaagt bij Fontijn, die wel uitkijkt naar de rest van haar leven\n\nIk ging nog een jaar door voor deze Spelen. En dat is het waard geweest. Maar ik wilde mijn carrière beëindigen met een gouden medaille en dat is niet gebeurd. Toen ik naar Rio ging, heb ik tegen mezelf gezegd: je doet nog één keer dit toernooi. Zie maar wat je daarna gaat doen. Zo zwaar vond ik het eigenlijk, toen al. Boksen is niet zomaar een sport. Het is niet als volleybal. Als ik zou volleyballen, zou ik tot mijn 39ste doorgaan. Deze sport is dag in dag uit bikkelen.  \n  \n,,Het gaat om het alleen zijn. Het aantal goede boksscholen in Nederland is op één hand te tellen. In Ierland zit elke school vol met dertig talenten. Daar heb je een groep om je heen. In Nederland heb je maar een paar toppers. Gelukkig heb ik een trainer, ik ben blij met mijn sparringpartners, maar uiteindelijk loop je het pad alleen. Je zit alleen in die kleedkamer. Als ik volleybal was gaan doen, zaten we hier met vijftien teamgenoten.  \n  \n,,Je ziet het hier, in het gebouw van TeamNL, hoe leuk die teams het hebben. Dat krijg je niet met boksen, niet in Nederland. En dat maakt het een stuk zwaarder. Al ben ik wel goed met een heleboel boksers en heb ik leuke maatjes gehad.  \n  \n,,Maar nu is het klaar. This is it. Na Rio heb ik nog mooie dingen meegepakt, dingen van de wereld gezien, ervaringen opgedaan, maar ik ben er wel echt klaar mee nu. Er is niks meer. Ik kijk uit naar de rest van mijn leven. Met brons ben ik nog niet tevreden. Niet vandaag. Misschien later. Ik weet het niet. Het voelt een beetje leeg. Misschien is het de opluchting die een beetje met de teleurstelling aan het worstelen is, ik voel op dit moment niet zo veel.  \n  \n,,De confrontatie (met Lauren Price, de Britse die in 2019 na protest goud won ten koste van Fontijn) van vandaag was in mijn hoofd niet zo groot. We waren elkaar al vaker tegengekomen, het werd al wat normaler. Maar tuurlijk, zij pakte een grote medaille de vorige keer, ik wilde nu die grote medaille, maar slaagde niet. Waar het aan lag, durf ik niet te zeggen. Ik had goede momenten en minder goede momenten.  \n  \n,,Van tevoren zeiden mensen: je moet niet zo stellig zeggen dat je stopt. Misschien komt er nog wat. Maar ja, nee, het is goed zo. Klaar. Ik heb geen zin om het nog langer in de lucht te laten hangen.  \n  \n,,Ik kijk uit naar de vrijheid. Topsport is de perfecte plek om altijd maar ontevreden te zijn. Er gaat geen training voorbij of er wordt gezegd wat niet goed is. Dat is gewoon hoe het is. In het werkende leven, of buiten op straat, gaat niemand zo vaak zeggen: 'Dit moet anders, dit moet beter, dit gaat niet goed'.  \n  \n,,Ik ga vanaf nu gewoon een halfjaar tevreden zijn met alles wat ik doe. Al zet ik het vuilnis buiten, doe ik een applausje voor mezelf. Ik ga het gewoon simpel doen. Een rustperiode, vol op vakantie. En daarna verzinnen hoe ik geld binnen ga halen. Ik zie er niet tegenop. Sommige mensen zeggen: 'het zwarte gat, het zwarte gat', nou, kom maar op met dat zwarte gat. Helemaal zin in. Er zijn zoveel dingen die je soms wilt doen en laat liggen, omdat je carrière altijd vooropstaat. Elk project dat je aanpakt komt altijd op de achtergrond. Nu is het tijd voor andere dingen.  \n  \n,,Ik zal de medailles missen. Kijk, het lekkerste gevoel van heel deze wereld is terugkomen met een gouden medaille. Ik kan me niet voorstellen hoe dat hier voelt, dat zal ik ook nooit meemaken, maar elk toernooitje dat je hebt, waar je terugkomt met goud... Dat is een gevoel, dat kun je niet evenaren met iets anders. Trainingen die hartstikke goed gaan, dan voel je je superlekker.  \n  \n,,Dan denk je: ik ga toch niet acht uur op een kantoor zitten? De blijdschap van het met medailles thuiskomen is het leukst. Dat is altijd de beloning geweest. Dus daar zal ik nog een oplossing voor moeten vinden, waar ik dan die vreugde vandaan ga halen.","intensity":0,"negativity":2,"cluster_id":38,"similar_texts":"text785"},{"id":"7","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/19/5","title":"'Schopman volgt Marijne op als bondscoach India'","text":"### Hockey\n\nSjoerd Marijne stopt als bondscoach van de hockeysters van India. Volgens Indiase media wordt hij opgevolgd door zijn assistente Janneke Schopman. Marijne greep gisteren met India naast brons op de Spelen. Groot-Brittannië was met 4-3 te sterk. Marijne was tussen 2014 en 2015 bondscoach van de Nederlandse vrouwenploeg. De Brabander werkte ruim vier jaar in India. Na een periode bij het mannenteam kwalificeerde hij zich met de vrouwen voor de Spelen van Tokio. Schopman speelde 212 interlands voor het Nederlands elftal. Ze was eerder coach van SCHC en bondscoach van de VS.","intensity":0,"negativity":0,"cluster_id":54,"similar_texts":"text440"},{"id":"8","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/8/5","title":"'Universiteiten werven amper nog onder buitenlanders'","text":"Nederlandse universiteiten doen veel minder hun best om studenten uit het buitenland te werven. Dat zegt de Vereniging Samenwerkende Nederlandse Universiteiten na een bericht in Het Financieele Dagblad. Het aantal studenten is in twintig jaar verdubbeld, maar de rijksbijdrage per student is inmiddels een kwart lager dan in 2000. Vorig jaar kwam 20 procent van de studenten uit het buitenland.","intensity":0,"negativity":0,"cluster_id":10,"similar_texts":"text751"},{"id":"9","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/7/1","title":"'Zwangere, denk goed na over je vaccinatie'","text":"### corona complicaties\n\nEen vrouw bij wie de zwangerschap voorspoedig verloopt, het coronavirus krijgt, en dan ineens zo snel achteruitgaat dat ze moet worden beademd. Alle zorgmedewerkers rondom het bed staan volledig onherkenbaar in Covid-19-uitrusting en de zwangere vrouw voelt zich niet goed, maar moet wél bevallen. Bij een keizersnede in deze situatie kunnen moeder, vader en kind niet continu bij elkaar zijn, zoals normaal wel het geval is.  \n  \nDit zag Bloemenkamp afgelopen week wederom gebeuren. Eerder werden er al twee baby's na dertig weken zwangerschap ter wereld gebracht omdat het slecht ging met de moeder door een coronabesmetting, en nu ziet Bloemenkamp het aantal zwangeren met corona weer stijgen. En wat vooral opvalt: de zwangeren zijn niet gevaccineerd. En heus, Bloemenkamp snapt de vaccinatieangst die kan leven onder zwangere vrouwen, zegt ze. \"Ik vind dat vrouwen helemaal zelf moeten bepalen of ze het vaccin wel of niet willen, maar ze moeten wel goed voorgelicht zijn en weten wat de consequenties zijn van níet vaccineren. Als je naar het vaccin kijkt, weten we dat het effectief is, dat het veilig is. En ja, het klopt dat we de langetermijngevolgen niet weten, want die studies zijn er nog niet. Maar vanuit theoretisch oogpunt verwachten we daar geen negatieve gevolgen van. Plus: we weten we ook niet wat de langetermijngevolgen zijn voor een kind dat geboren is terwijl de moeder Covid-19 had.''\n\nOproep\n\nEn daarom wil Bloemenkamp, vanuit de drukke verloskamers in het WKZ, een oproep doen aan alle zwangeren: laat je goed informeren, en haal dat vaccin. Óf leef geïsoleerd en zoek geen contacten op, want die deltavariant maakt je zieker dan de eerdere variant. \"We zien meer longontstekingen en meer kans dat vrouwen op de ic komen. Sowieso heb je als je zwanger bent meer kans op infecties omdat je middenrif hoger staat en je afweersysteem anders geregeld is. Zwanger zijn is topsport; je hart en longen worden zwaarder belast, onder andere omdat je longen minder ruimte krijgen door de groeiende baarmoeder. Bij de deltavariant zien we dat een vrouw plotseling erg ziek wordt, dat het dan beter lijkt te gaan en dat de situatie in een paar uur tijd weer kan verslechteren.''  \n  \nWat Bloemenkamp ook opvalt, is dat het nu een ander type vrouw is dat ziek wordt. \"Over het algemeen bekeken zagen we eerder vrouwen met overgewicht of onderliggende ziektes, oudere vrouwen en vrouwen met een migratie-achtergrond. Nu zien we jonge, slanke, witte vrouwen.''\n\nVaccinatiegraad\n\nHoe hoog de vaccinatiegraad onder zwangeren in Nederland is? Daar is op dit moment weinig over bekend, zegt Bloemenkamp. Wel wordt er een internationale database bijgehouden waarin de in het ziekenhuis opgenomen zwangeren met corona worden geregistreerd. \"In de afgelopen week waren het er hier ineens vier. Uit onderzoek uit het Verenigd Koninkrijk blijkt dat 80 procent van de zwangeren niet is gevaccineerd. Ik verwacht eenzelfde aantal in Nederland; van wat ik hoor van collega's en zie op de polikliniek.''  \n  \nBloemenkamp wil zwangere vrouwen daarom op het hart drukken zich goed te laten informeren, bijvoorbeeld door hun zorgverlener. \"Ik hoop dat ik zwangere vrouwen een stukje geruststelling kan bieden. Weet dat het RIVM, beroepsverenigingen voor gynaecologen en verloskundigen en het ministerie van VWS hier duidelijke informatie over beschikbaar hebben. Weet dat we voorlopig nog niet van corona af zijn. Doe er wat mee. Voor jezelf, én voor je kind.''","intensity":0,"negativity":0,"cluster_id":49,"similar_texts":"text396"},{"id":"10","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/huizenmarkt-ambtenaren-adviseerden-tegen-startersvrijstelling-a4053873#20210806-79737-304","title":"‘Ambtenaren adviseerden tegen startersvrijstelling’","text":"Ambtenaren van het ministerie van Financiën hebben het kabinet geadviseerd om de overdrachtsbelasting voor starters op de woningmarkt in stand te houden. De vrijstelling, die is bedoeld om hen te helpen op de oververhitte woningmarkt, zou volgens ambtenaren tot hogere huizenprijzen leiden, en daarom adviseerden ze minister Wopke Hoekstra (Financiën, CDA) ervan af te zien. Dat bleek donderdag uit onderzoek van vakblad Vastgoedmarkt. Huizenkopers tot 35 jaar betalen sinds januari eenmalig geen overdrachtsbelasting, mits ze zelf in de woning gaan wonen. Sinds 1 april geldt de aanvullende regel dat de woning niet duurder mag zijn dan 400.000 euro. Deze maatregel moest hen extra financiële ruimte bieden, omdat ze duizenden euro’s besparen op de kosten koper. Ambtenaren wezen erop dat die extra financiële armslag zou doorwerken in hogere huizenprijzen.In de eerste maanden van het jaar maakten 35-minners massaal gebruik van de vrijstelling: in de eerste drie maanden waren zij goed voor 61 procent van de woningtransacties, normaal ligt dat rond de 45 procent. Het ministerie van Financiën laat weten de maatregel over drie jaar „goed te evalueren”. Volgens het ministerie is het nog te vroeg voor conclusies over het effect van de maatregel op de huizenprijzen. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":62,"similar_texts":"text702"},{"id":"11","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=2b50df66fd33699706cc#/pages/44-45","title":"’Applausje’ voor Fontijn","text":"’Applausje’ voor Fontijn\n\nNouchka Fontijn zwaait af met olympisch brons.\n\ndoor Nick Tol\n\nTOKIO Na het mislopen van de finale en haar laatste kans op olympisch goud, probeerde Nouchka Fontijn haar teleurstelling en pijn lange tijd te onderdrukken door een glimlach te tonen. Maar toen haar in Tokio de vraag werd gesteld of ze niet toch nog een paar jaar zou willen doorgaan met boksen, brak ze. \n\n„Topsport is de perfecte plek om altijd maar ontevreden te zijn”, vertelde de 33-jarige Schiedamse geëmotioneerd in de Japanse Ryogoku Kokugikan Arena. „In elke training wordt benadrukt wat er niet goed gaat. Dat doet wat met je. Ik heb daarom besloten om het komende half jaar tevreden te zijn met alles wat ik doe. Al zet ik het vuilnis buiten, dan nóg doe ik een applausje voor mezelf. Verder zijn er zoveel dingen die ik de afgelopen jaren had willen doen en niet kon doen, omdat mijn carrière voorop stond. Nu is het tijd voor vrijheid. Voor andere dingen die ik leuk vind.” \n\nNa de Spelen van Rio de Janeiro, waar Fontijn vijf jaar terug het zilver won, was ze eigenlijk ook al klaar met de pijn en worsteling die haar sport met zich meebracht. Toch ging ze door. „En dat is het zeker waard geweest”, verzekert ze. „Ik heb daarna nog een heleboel medailles gewonnen, ik ben de hele wereld over geweest en heb geweldige mensen ontmoet. En er waren ook trainingen die hartstikke goed gingen. Dan denk je na afloop: ik had nu ook acht uur op een kantoor kunnen zitten…” \n\nIn de Kokugikan Arena vocht Fontijn in de halve finale met de Britse Lauren Price om een plek in de eindstrijd van de Spelen van Tokio. Het was haar grote doel om haar carrière af te sluiten met goud. Maar na een gelijkwaardige partij kreeg Price het voordeel van de twijfel. Wat in Tokio rest voor Fontijn, is olympisch brons. Veertien jaar nadat ze haar eerste bokstraining kreeg - van haar huidige coach én levensgezel Abdul Fkiri - besluit ze een carrière waar menigeen alleen maar van kan dromen.","intensity":0,"negativity":0,"cluster_id":33,"similar_texts":"text468"},{"id":"12","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=9d69ea2098d438996bf1#/pages/6","title":"’Feiten moeten boven water’","text":"’Feiten moeten boven water’\n\nDe advocaten Peter Schouten (l.) en Onno de Jong van kroongetuige Nabil B. tijdens de persconferentie die zij gaven na hun gesprek op het ministerie van Justitie en Veiligheid over het aangekondigde onderzoek naar de moord op misdaadverslaggever Peter R. de Vries (boven).\n\nFoto’s ANP/HH\n\n❮❯\n\nFrustratie advocaten over onderzoek beveiliging Peter R. de Vries\n\ndoor Marcel Vink\n\nDEN HAAG De advocaten van kroongetuige Nabil B. in het Marengo-proces staan lijnrecht tegenover de overheid als het gaat om een onderzoek naar de beveiliging van de neergeschoten en later overleden Peter R. de Vries. Er vielen tijdens een speciaal belegde persconferentie donderdag harde woorden.\n\nDe frustratie en woede was vooral bij Peter Schouten, maar ook bij zijn collega Onno de Jong, zichtbaar en hoorbaar. De raadsmannen eisen een volledig onafhankelijk onderzoek, waarin duidelijk moet worden hoe het kan dat de beveiliging van Peter R. de Vries tekortschoot. Ook de dood van Redouan, de broer van de kroongetuige, en die van advocaat Derk Wiersum, moeten daarin worden meegenomen. „Het Marengo-proces is met bloed doordrenkt”, zei Schouten.\n\nZe willen dat er een volledig onafhankelijk onderzoeksteam wordt aangesteld, terwijl de Staat in een commissie vooralsnog personen wil aanstellen die juist een band met de overheid hebben of hebben gehad. Zo heeft demissionair justitieminister Ferd Grapperhaus het voornemen om Tjibbe Joustra, voormalig Nationaal Coördinator Terrorismebestrijding, aan te stellen als voorzitter van de commissie. De NCTV is verantwoordelijk voor veiligheidszaken in dit soort situaties, zo gaf De Jong aan.\n\n„We zijn wel gehoord, maar niet begrepen”, zei Schouten over het gesprek dat De Jong en hij hadden met secretaris-generaal van het ministerie van Justitie en Veiligheid, Dick Schoof. „De feiten moeten boven water komen, en als er sprake was van falen, moeten de personen die daarvoor verantwoordelijk waren ter verantwoording worden geroepen.”\n\nSchouten refereerde aan een appje dat 1 maart werd gestuurd door een veiligheidsdeskundige. „De tekst die daarin stond, luidde dat de actuele info ’niet leidt tot een ander dreigingsbeeld’ voor ons.” Het was toen al bekend dat er een dodenlijst was opgesteld.\n\nVier maanden later, gaf hij aan, werd Peter R. de Vries neergeschoten, in hartje Amsterdam nadat hij de studio van RTL Boulevard had verlaten en naar zijn auto liep. „We willen weten welke concrete info er was nadat die dodenlijst was verschenen. Of er voldoende aanleiding was om ervan uit te gaan dat ons leven groot gevaar liep.”\n\nDe overheid heeft grote fouten gemaakt, is hun conclusie. „Peter vond het bespottelijk dat hem niet werd verteld op basis van welke informatie hij op die lijst stond”, zei Schouten.\n\nVoorstellen\n\n„Zelfs nu wordt er nog niet naar ons geluisterd.” De voorstellen van het duo zijn nauwelijks gehonoreerd, waardoor er sprake is van een patstelling.\n\nDat Peter R. de Vries geen strikte persoonsbeveiliging wilde, erkende Schouten. „Maar hij voerde wel gesprekken over het soort beveiliging dat hem wel kon worden aangeboden.” De advocaten wilden niet uitspreken dat ze hun medewerking aan het onderzoek staken als er niets met hun eisen wordt gedaan.\n\nHoogleraar\n\nHet ministerie van Justitie en Veiligheid zegt in een reactie dat aan de advocaten is voorgelegd om een door hen gewenste hoogleraar strafrecht aan het onderzoeksteam toe te voegen. Ook benadrukt het ministerie vertrouwen te hebben dat de commissie Joustra hun werk onafhankelijk en kritisch zal verrichten. \n\nDe minister zal over de uitkomsten en aanbevelingen van de commissie verantwoording afleggen aan de Tweede Kamer.\n\n’We zijn gehoord, niet begrepen’","intensity":0,"negativity":0,"cluster_id":15,"similar_texts":"text162"},{"id":"13","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=47baf44fb82563502e13#/pages/6-7","title":"’Forum was grootste fout’","text":"’Forum was grootste fout’\n\nWybren van Haga voor de derde partij actief op het Binnenhof.\n\nFoto Eran Oppenheimer\n\nPolitiek\n\nWybren van Haga (54) lanceert ’fatsoenlijk rechtse’ partij BV NL\n\n’Verkeerd ingeschat hoe anderen daar naar keken’\n\nHij voelde zich niet meer thuis bij Forum voor Democratie, en ook eerder bij de VVD was hij een vreemde eend in de bijt. Dan maar zelf aan het roer. Met de oprichting van Belang van Nederland (BV NL) wil partijleider Wybren van Haga (54) wederom een alternatief bieden op rechts. Zaterdag lanceert het Kamerlid dat opviel door zijn strijd tegen het coronabeleid zijn eigen partij. „Mijn associatie met Forum is de grootste fout uit mijn politieke leven geweest.”\n\nValentijn Bartels en Elif Isitman\n\nNa zijn breuk met FvD zei Van Haga dat het programma van die partij leidend zou blijven bij zijn werk in de Tweede Kamer. Daar komt hij ietwat van terug. „Het grote probleem in Den Haag is dat partijen vaak niet handelen naar hun eigen programma. Dat zie je bij de VVD en ook bij Forum. Het programma van Forum vind ik voor 80 procent heel erg goed, maar er wordt in de praktijk niets mee gedaan.”\n\nWat zijn de grootste verschillen met uw nieuwe partij?\n\n„Het wordt een realistische, fatsoenlijke, economisch rechtse partij. Waarvoor je je niet hoeft te schamen om er lid van te zijn. Voor mensen die hard werken en daarvoor beloond worden. Er moet weer een partij zijn die voor succes is, voor aspiratie, lekker hard werken en ambitie.”\n\nU zegt nadrukkelijk: ’Waarvoor je je niet hoeft te schamen’. Had u dat gevoel bij Forum wel?\n\n„Op het laatst zeker, ja. Het is heel jammer, want het is niet nodig. Forum heeft een kans gehad om Nederland te veranderen. Er is een enorme behoefte aan een fatsoenlijke rechtse partij, maar als drie keer op rij het eigen huis in de fik wordt gestoken, dan heb je die kans wel laten liggen.”\n\nU lijkt qua ideologie te passen bij VVD, Forum en JA21. Wat voegt weer een nieuwe rechtse partij dan toe?\n\n„VVD onder Bolkestein, daar zouden wij behoorlijk op lijken. Maar die VVD bestaat niet meer. VVD is een links-liberale partij geworden. En Forum en JA21 zijn conservatief. Daar willen we niet mee geassocieerd worden. Als homo’s met elkaar willen trouwen, hartstikke leuk. Euthanasie, prima. Als jij vindt dat je leven ten einde is, wie ben ik om je tegen te houden? Ik ben voor de afschaffing van vijf dagen bedenktijd bij abortus. Dat is bij Forum, JA21 en de SGP een taboe. Die partijen zitten echt in de extreem conservatieve hoek.”\n\nIn de vijf pagina’s van uw partijmanifest staat niks over het coronavirus of de gevolgen daarvan. Is dat een bewuste keuze?\n\n„Niet echt, het manifest gaat over wat wij ten diepste voelen. Corona is gewoon een ongelooflijke blunder van dit kabinet, dat ze mee zijn gegaan in het frame: ’daar komt ebola aan!’ Er hebben veel mensen naar het manifest gekeken maar niemand is over corona begonnen. Corona is gewoon voorbij. In juni 2020 was het statistisch gezien eigenlijk al voorbij.”\n\nVoorbij? Er zijn toch hoe dan ook ingrijpende gevolgen. Is het niet opmerkelijk dat u daarover niks opneemt in het manifest?\n\n„De penseelstreken voor de komende tien jaar zijn niet coronagerelateerd, want dan kun je ieder jaar wel een virusje oppikken. Misschien is het ook wel een afkeer, ik wil er gewoon vanaf.”\n\nToch ironisch. Uw populariteit bij Forum had u juist te danken aan uw felle coronastandpunten.\n\n„Nou ja, ik ben een ingenieur en ik heb gewoon naar de data gekeken. Daaruit blijkt dat corona volledig overtrokken is, dat de maatregelen disproportioneel zijn en dat er geen rekening is gehouden met nevenschade. Heeft dat iets met onze kernwaarden te maken? Dan hebben we het meer over vrijheid, verantwoordelijkheid en barmhartigheid. Maar die kunnen terugkomen in het coronabeleid.”\n\nBij Forum werd met regelmaat geflirt met complottheorieën als het om corona ging, hoe staat uw nieuwe partij daarin?\n\n„Ik denk dat ik daar bij FvD ook anders in stond. Ik benader het technisch en er is wat mij betreft geen sprake van een complot.”\n\nDaar was toen dus wel strijd over?\n\n„Ja, op een bepaalde manier wel. Over de PCR-test ook. Als je corona denkt te hebben, laat je dan even testen, vind ik. ’Maar wij geloven toch niet in de PCR-test?’ zeiden ze dan bij FvD. Nee, ik geloof daar wél in. Alleen heb ik wel kritiek op het aantal mensen dat vals positief kan testen. Als iemand die snottert en longklachten heeft een test doet en positief is, dan is dat op individueel vlak een hartstikke goede test. Maar als je op grote schaal mensen gaat testen die geen corona hebben, dan is de foutmarge te groot om beleid op te maken. Die nuance vinden mensen moeilijk.”\n\nHoe staat u tegenover vaccineren? Kijkt u daar anders naar sinds uw vertrek bij Forum?\n\nAls Van Haga zijn gele boekje tevoorschijn tovert, blijkt in elk geval dat hij allerminst een antivaxxer is. Hij laat pagina’s aan stempels zien, maar de coronaprik zit er niet tussen.\n\n„Kijk, dit zijn alle vaccinaties die ik ooit heb gehad. Ik heb in West-Afrika, Oman en Japan gewerkt. Ik heb in militaire dienst prikken gekregen. Dus ik heb alle vaccins die er maar te krijgen zijn genomen. Maar alleen als het nodig is. Ik heb ook bijvoorbeeld nog nooit een griepprik gehad. Ik ben gezond en heb geen buikje, dus neem ik ook geen coronavaccin. Het hele mantra dat je het voor een ander doet, daar doe ik niet aan mee. Ben je kwetsbaar, neem een vaccin. Anders niet. Het is je eigen keuze.”\n\nU laat in uw manifest de eventuele keuze voor een Nexit aan de bevolking. Hebt u daar zelf ook een opvatting over of wordt dat afgeschoven op een referendum?\n\n„Daar waar de PVV en Forum zeggen dat er direct een Nexit moet komen, vind ik dat echt onzin. We zijn een onderdeel van Europa, daar hebben we veel voordeel van. Alleen de bureaucratische en ondemocratische moloch die Brussel is geworden werkt contraproductief. Het moet efficiënter en goedkoper. Als dat niet lukt is de ultieme consequentie een Nexit.”\n\nMaar liever niet, dus?\n\n„Het zou beter zijn van niet. Maar als je al die fouten er niet uit krijgt is het beter om uit de EU te gaan, je verlaat natuurlijk niet Europa. Je ziet het aan het VK, alles gaat gewoon door.”\n\nMaar gelooft u dat de EU – die ’bureaucratische moloch’ – nog te veranderen is zoals u zou willen?\n\n„Absoluut, maar dan zou Mark Rutte zijn veto eens een keer moeten gebruiken en dat doet hij nooit. Wij stemmen overal mee in.”\n\nU kreeg bij FvD bijna evenveel stemmen als Baudet, hoe verklaart u dat?\n\n„Daar was ik zelf ook verbaasd over. Het kan een signaal zijn geweest van een aantal kiezers van: we willen gewoon een rationeel iemand. Een beetje een signaal naar Thierry toe, misschien? Maar ik ken ook veel mensen die tegen mij hebben gezegd: ’Sorry, we hadden graag op je willen stemmen maar dat hebben we niet gedaan omdat je bij Forum zat.’ Dus ik weet het niet.”\n\nHet begon goed tussen u en Baudet, maar daarna kwam het snel tot een breuk. Waar zat uw pijn? \n\n„Tot aan de verkiezingen was het allemaal harmonieus, en na de verkiezingen… tja. Het was het Twitter-gedrag, de 5 mei-poster. En toen kwam het essay van Thierry over waarom we achter die poster zouden staan, en dat de partij gestoeld is op ophef. Het was: ’My way or the highway and enjoy the ride.’ Nou, daar ben ik te oud voor. Op den duur ben je alleen maar aan het praten over Twitter-berichten die uit de hand lopen of over pijnlijke momenten, in plaats van over pensioenen, belastingen en erf- en schenkrecht.”\n\nWas het genereren van ophef niet juist het plan van de partij?\n\n„Nou ja, het gebeurde wel heel vaak op een gegeven moment. Het was bij Forum gewoon besloten en het was ’take it or leave it’. Nou, ik ben daar ook makkelijk in: nou, dan leave it.”\n\nEr is ook veel kritiek: daar heb je die Van Haga weer die voor de tweede keer zijn zetel meeneemt. Snapt u dat?\n\n„Ja, dat snap ik wel. Natuurlijk. Ik geloof niet dat het eerder is gebeurd, dus volgens mij heb ik daar een record gebroken. Maar ik denk dat het belangrijk is om gewoon een normale, liberale partij op te zetten. En het lukte me niet om dat geluid te vertolken bij de VVD, het lukte me niet bij Forum en nu hopelijk wel.”\n\nEr kleeft wel ophef aan u, vindt u dat erg? \n\n„Nee, hoe harder je werkt hoe meer fouten je maakt. En zeker hier, als je je hoofd boven het maaiveld steekt proberen mensen hem eraf te hakken. Ik vind dat niet erg, ik heb honderden fouten gemaakt in mijn leven. Ook in mijn politieke leven, natuurlijk.”\n\nWat is de grootste politieke fout geweest? \n\n(Lange stilte) „Nou, toch uiteindelijk mijn associatie met Forum. Dat is heel snel een mislukking geworden. Dat heb ik echt verkeerd ingeschat. \n\nIk heb verkeerd ingeschat hoe daar door andere politici, en door mensen in het land naar werd gekeken. De consequentie daarvan was toch wel groot, ja.”","intensity":0,"negativity":1,"cluster_id":59,"similar_texts":"text520"},{"id":"14","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=087b94713e9c53b27922#/pages/2-3","title":"’Giftige cocktail van geweld’","text":"’Giftige cocktail van geweld’\n\nEen herdenking in Den Haag voor de op 6 mei doodgestoken Myron. De 17-jarige werd mogelijk gedood als vergelding voor een ruzie tussen rivaliserende drillrapgroepen. Ook Leon Meijs signaleert grof geweld door bende-oorlogen.\n\nfoto anp/hh\n\nExpert Leon Meijs: „We zien dat tieners onder invloed van drank en drugs steeds gewelddadiger worden.”\n\nfoto APA \n\n❮❯\n\nINTERVIEW\n\nVeiligheidsexpert Leon Meijs waarschuwt voor gevaarlijke trend bij jeugd\n\nNa de gruwelijke dood van Carlo Heuvelman op Mallorca en diverse steekincidenten in ons land, rijst de vraagt of het extreme geweld onder jongeren inmiddels een structureel probleem is. Het aantal jongvolwassenen dat wordt verdacht van een ernstig geweldsdelict blijft toenemen. Veiligheidsexpert Leon Meijs (60) waarschuwt voor een gevaarlijke trend onder jongeren van buitensporig geweld en ondermijning.\n\nJessy Burgers\n\n’Het is echt tijd om in actie te komen’\n\nEen ding staat volgens veiligheidsexpert Leon Meijs als een paal bovenwater: door de reeks geweldsincidenten van de afgelopen weken kun je er niet meer omheen dat er een normvervaging bij bepaalde groepen jongeren aan de gang is. „Of het nou gaat om het exceptionele geweld op Mallorca of de steekpartij in Rotterdam waarbij een 15-jarige om het leven kwam; we zien steeds vaker buitensporig geweld bij de huidige generatie jongeren en dat is heel zorgelijk.” \n\nMeijs werkt, na een carrière van vijftien jaar bij de politie, als veiligheidsexpert op scholen waar zich dreigende situaties voordoen. Door zijn werk komt hij vaak direct in aanraking met jongeren die zich bezighouden met criminaliteit en ondermijning. De geweldsgolf van de afgelopen jaren verbaast hem dan ook niet. „De cijfers liegen er niet om; het aantal minderjarigen dat wordt veroordeeld voor doodslag is volgens het Openbaar Ministerie sinds 2016 gestegen van 29 naar 45 in 2019. Ook het aantal minderjarige daders voor inbraak en overvallen is toegenomen van 533 in 2016 naar 604 in 2019. Het is dus echt tijd om in actie te komen.”\n\nHoe kijkt u aan tegen de geweldsincidenten van afgelopen periode?\n\n„Het is extreem pijnlijk dat jonge mensen zoals Carlo door dit groeiende buitensporige geweld om het leven worden gebracht. Maar het is helaas een trend te noemen. In bepaalde wijken is een wapenwedloop ontstaan waarbij heel veel jongeren een wapen op zak hebben. Zo liet een jongerenwerker uit Dordrecht mij laatst een foto zien van een aantal gasten met kalasjnikovs in hun handen. De harde realiteit is dat drugs en wapens in sommige wijken net zo makkelijk te verkrijgen zijn als koffiemelk.”\n\nWaardoor wordt dat geweld steeds extremer?\n\n„Simpel gezegd is de kans op een zeer gewelddadig incident groot als jongeren uit voorzorg met wapens op straat lopen. Ook zien we dat tieners onder invloed van drank en drugs steeds gewelddadiger worden. Wat verder een rol speelt, is dat de politie en jongerenwerk door bezuinigingen uit de wijken zijn verdreven. Daardoor krijg je Parijse toestanden, waarbij de autoriteiten nauwelijks meer grip hebben op wat er speelt in bepaalde buurten. Gewelddadige groepen kunnen dan geruisloos hun gang gaan.”\n\nIs er een bepaald type jongere dat dit soort buitensporig geweld toepast?\n\n„Vaak zijn het jongeren die in armoede opgroeien en weinig kansen hebben op een beter leven. Zij krijgen als vechtersbaas veel aanzien op het internet en in hun wijk. Daarnaast kunnen ze door ondermijning snel veel geld verdienen. Die gaan echt niet als vakkenvuller aan de slag bij een supermarkt. En dat is zorgelijk, want door het gebrek aan school of werk verliest de maatschappij dit soort jongeren steeds meer uit het oog. In mindere mate zien we ook jongeren uit betere sociale klassen bewust kiezen voor de drugscriminaliteit.”\n\nWelke rol spelen hun ouders? Zouden zij, net als hun kroost, niet keihard moeten worden gestraft voor dit soort incidenten?\n\n„Hoe verleidelijk het ook klinkt, harder straffen heeft mijns inziens geen zin. Dit soort gasten komt in de gevangenis op een soort ’universiteit voor misdrijven’, met allerlei foute types waardoor hun gedrag alleen maar crimineler wordt. De re-integratiemiddelen zijn schaars en weinig jongens komen er dus beter uit. Ook is de opvoeding van minder belang dan de vriendengroep waarin iemand belandt. Ouders schamen zich veelal voor dit soort extreem gedrag en durven geen hulp in te schakelen.”\n\nWat kunnen scholen doen? \n\n„Te veel leraren snappen de leefwereld niet van dit soort jongeren. Ze trekken vaak pas aan de bel als het te laat is. Wel zie ik dat steeds meer scholen dit probleem serieus beginnen te nemen. Maar ik schrik nog altijd als ik de verhalen van leraren hoor. Jongeren worden bedreigd, waardoor ook leraren zich onveilig voelen. Scholen hebben te maken met ’bende-oorlogen’ binnen het gebouw.”\n\nWaar ligt de oplossing?\n\n„Het zal een kwestie van een lange adem worden, vrees ik. De politiek heeft te lang weggekeken, waardoor ik vrees dat bepaalde groepen jongeren helaas al verloren zijn. Die kleine groep veelplegers moet je met repressieve middelen aanpakken. We moeten ons vooral focussen op de jeugd die nog beïnvloedbaar is. Rolmodellen, jongerenwerkers en politieagenten moeten weer de wijk in, want dat is bewezen effectief. Maar dat moet wel snel gaan gebeuren, want de problemen die bepaalde jongeren nu achtervolgen is een giftige cocktail voor buitensporig geweld en zware criminaliteit.”\n\n’In bepaalde wijken is een wapenwedloop ontstaan’","intensity":0,"negativity":1,"cluster_id":56,"similar_texts":"text695"},{"id":"15","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=74258ab2e563d6832b6b#/pages/12-13","title":"’Long shot’ tegen wapensmokkel uit VS","text":"’Long shot’ tegen wapensmokkel uit VS\n\n’Geen wapens’ staat er op het spandoek van deze Mexicaanse demonstrant.\n\nVan onze redactie buitenland\n\nAmsterdam Het is de omgekeerde wereld: Mexico dat de Verenigde Staten aanvalt over smokkel. Doorgaans bekritiseert Amerika de zuiderbuur vanwege de drugs- en mensensmokkel langs de grens, maar nu vindt Mexico dat het overspoeld wordt met wapens uit het noorden.\n\nIn een unieke rechtszaak daagt Mexico elf Amerikaanse wapenfabrikanten voor de rechter in de VS. De Mexicaanse regering houdt hen verantwoordelijk voor de ongekende en jarenlange geweldsexplosie in haar land. Die wordt veroorzaakt door de drugskartels die een deel van de miljarden die ze verdienen aan de uitvoer van drugs naar de VS, besteden aan de aankoop van wapens in het buurland. Alleen al in 2020 werden 500 agenten gedood door „Amerikaanse vuurwapens.” Geschat wordt dat 70 procent van de moorden in Mexico met wapens uit het buurland wordt gepleegd. \n\nDe afgelopen jaren kwamen tweeënhalf miljoen vuurwapens vanuit de VS de Mexicaanse grens over. In tegenstelling tot Amerika is het relatief moeilijk om een pistool of geweer aan te schaffen in Mexico. \n\nDaarom klaagt de Mexicaanse regering nu Amerikaanse wapenfabrikanten waaronder Smith & Wesson, Beretta USA en Colt aan. Men zet in op een schadevergoeding van zeker tien miljard dollar. Volgens de Mexicanen zijn de ondernemingen verantwoordelijk voor „enorme schade omdat zij actief de onwettige handel van hun wapens naar de Mexicaanse kartels en Mexico faciliteren.” De wapenstroom naar Mexico heeft zelfs een bijnaam: de ijzeren rivier.\n\nDe handelsvereniging van de Amerikaanse wapenindustrie vindt de Mexicaanse argumenten nonsens: „De Mexicaanse regering is verantwoordelijk voor de ongebreidelde misdaad en corruptie binnen haar eigen grenzen.”\n\nHet is de vraag of de rechtszaak zal slagen. De Amerikaanse wet beschermt bedrijven doorgaans goed tegen dit soort aantijgingen. Mexico hoopt op eenzelfde succes dat de ouders van Sandy Hook boekten in hun zaak tegen de wapenindustrie na de dodelijke schietpartij op deze basisschool. Die leverde een schadevergoeding van 33 miljoen dollar op. Desondanks noemt professor Adam Winkler van de rechtenfaculteit van de Universiteit van Californië de Mexicaanse poging met een passende term een „long shot”.","intensity":0,"negativity":0,"cluster_id":20,"similar_texts":"text562"},{"id":"16","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=73952b469f3794fc954a#/pages/48","title":"’Messi zegt ’ja’ tegen Paris Saint-Germain’","text":"’Messi zegt ’ja’ tegen Paris Saint-Germain’\n\nLionel Messi kan tekenen in Parijs.\n\nNeymar: hereniging met Messi?\n\n❮❯\n\nAMSTERDAM Na 21 jaar in het shirt van FC Barcelona lijkt Lionel Messi zijn voetballoopbaan te vervolgen in Frankrijk. Het kapitaalkrachtige Paris Saint-Germain ziet zijn kans schoon, nu de Catalanen de Argentijn vanwege economische tekortkomingen niet langer binnenboord kunnen houden.\n\nPSG heeft alle middelen in huis om wél toe te slaan. The sky is the limit voor de Franse topclub, die onder leiding staat van de miljardair Nasser Al-Khelaifi. Diverse Franse media weten te melden dat Messi voor twee jaar kan tekenen in Parijs en dat er een contract met een jaarsalaris van 40 miljoen euro voor hem klaarligt. \n\nMessi zou enthousiast zijn geworden van het project in het Parc des Princes. Zijn vader en zaakwaarnemer Jorge Messi gaan dit weekend opnieuw in gesprek met de clubleiding. Mocht Messi inderdaad naar PSG verkassen, dan komt hij samen te spelen met Kylian Mbappé en natuurlijk ook met Neymar. Met de Braziliaan en Luis Suarez vormde hij in het verleden een dodelijk aanvalstrio in Camp Nou. \n\nBarcelona zal ongetwijfeld mijmeren naar die succesvolle tijden. Want wat heeft Messi veel voor de club betekend. Na 35 hoofdprijzen en 672 doelpunten in 778 wedstrijden komt er een einde aan de periode van de Argentijn in het blauwrood. Of nee, toch niet helemaal. Want in die kleuren spelen ze ook in Parijs…","intensity":0,"negativity":0,"cluster_id":7,"similar_texts":"text18"},{"id":"17","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=d5606ca3ee156d9755ee#/pages/10-11","title":"’Wat moeten we nu geloven?’","text":"’Wat moeten we nu geloven?’\n\nSiobhan W. met haar advocaat Mirjam Levy in de rechtbank.\n\nIllustratie Petra Urban \n\n4 jaar geëist tegen jihadbruid \n\ndoor Silvan Schoonhoven\n\nRotterdam Justitie gelooft er niets van dat jihadbruid Siobhan W. uit Den Haag zich helemaal afzijdig hield van terroristische organisatie IS in Syrië en Irak. Het Openbaar Ministerie eist daarom vier jaar celstraf tegen de bekeerlinge, waarvan één jaar voorwaardelijk.\n\nSiobhan W. ondernam een vluchtpoging uit het kalifaat samen met haar vriendin Laura H., Nederlands bekendste jihadbruid. Laura ontsnapte, haar vriendin Siobhan W. niet. Siobhan gaf het uiteindelijk op en bleef tot de laatste snik bij IS, waarna ze in een Koerdisch kamp belandde. Eind vorig jaar kwam ze via Turkije terug naar Nederland. \n\nJustitie gaat ervan uit dat ze ondanks ontkenningen drommels goed wist dat haar eerste man een IS-strijder was en aan welke gruwelen het kalifaat zich schuldig maakte. Ze kreeg geld van IS toen haar echtgenoot sneuvelde, had automatische wapens in huis en verspreidde daar foto’s van. „IS zaaide dood en verderf en pleegde gruwelijke daden”, zegt de officier. „Deze organisatie is een vijand van de vrede en u zat daar vier jaar bij.”\n\nNeonazi\n\nDuidelijk is dat de intelligente Siobhan een vreselijke start kreeg in het leven. Het is een opsomming van ellende: een vechtscheiding, alcoholmisbruik, de ene broer een neonazi en de andere aan de cocaïne, een wietkwekerij in huis, haar moeder ziek en in coma, armoede, stelen, de kinderrechter. Siobhan, als kind volledig aan haar lot overgelaten, leidde ook als jonge vrouw een stuurloos leven. In 2014 bekeerde ze zich in de salafistische Haagse moskee As-Soennah. Met een vriendin keek ze naar extremistische IS-video’s. Na de aanslag op de Charlie Hebdo-redactie in Parijs kreeg ze slaande ruzie thuis over het geloof en vertrok ze uit huis. Binnen enkele weken tijd was ze getrouwd en vertrok ze in 2015 naar Syrië. \n\nEen impulsief besluit, betoogt haar advocate Mirjam Levy. Na aankomst werd ze onaangenaam verrast door de omstandigheden en toen had ze weinig meer te kiezen. „Na drie maanden wilde ze al terug. Toen dat niet lukte, probeerde ze er maar het beste van te maken.”\n\nVolgens justitie probeerde ze inderdaad te vluchten, maar was dat niet omdat ze afstand nam van IS, maar omdat het leven ondraaglijk werd in het instortende kalifaat. „Ze volhardde in de jihad-ideologie en hangt die nog steeds aan.” Ook de rechtbankvoorzitter twijfelt aan haar motieven. „Ik snap het niet. U zegt dat u weg wilde, maar u trouwde daar met de ene man na de andere. En u probeerde een gezin te stichten met kinderen. En u zei dat u achter de IS-ideologie stond. Mevrouw, wat moeten we nou geloven?”\n\nUitspraak over twee weken.\n\n’Ze hangt die ideologie nog steeds aan’","intensity":0,"negativity":0,"cluster_id":19,"similar_texts":"text79"},{"id":"18","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=42061f01e0900b2eb2b0#/pages/44-45","title":"59","text":"59\n\nEen 59-jarige man uit Etten-Leur is aangehouden omdat hij de familie van de vrachtwagenchauffeur die verdacht wordt van het doodrijden van motoragent Arno (47) heeft bedreigd. Hij zou hebben gedreigd het transportbedrijf van de familie uit Melissant in brand te steken en bedreigde ze telefonisch en schriftelijk.","intensity":0,"negativity":0,"cluster_id":29,"similar_texts":"text397"},{"id":"19","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/7/2","title":"Aangifte tegen Willem Engel","text":"De GGD Hollands Midden heeft gisteren aangifte gedaan tegen Willem Engel wegens bedreiging. De voorman van Viruswaarheid riep woensdag via Twitter zijn volgers op foto's te maken van medewerkers van de GGD op vaccinatielocaties. Bij een prikbus in Lekkerkerk werd daaraan gehoor gegeven. Engel zei op Twitter dat hij wilde dat er foto's van de medewerkers worden gemaakt 'voor later'. Het doel zou daarbij zijn om 'als er een misdrijf wordt geconstateerd, de bewijzen voorhanden zijn', aldus Engel. Directe aanleiding voor de aangifte was volgens de woordvoerder een incident bij de prikbus in Lekkerkerk. ,,Onze medewerkers werden van dichtbij benaderd door mensen met camera's. Zij voelden zich bedreigd\", aldus de woordvoerder.","intensity":0,"negativity":0,"cluster_id":64,"similar_texts":"text649"},{"id":"20","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/13/3","title":"Aantal faillissementen 'ongekend laag'","text":"Het aantal faillissementen in Nederland is afgelopen maand verder gedaald. Volgens de Raad voor de Rechtspraak is inmiddels sprake van 'een ongekend laag niveau'. Daarbij speelt mee dat veel bedrijven de crisis door geholpen worden door overheidssteun. Ook laten rechters in de kern gezonde bedrijven vanwege de coronacrisis minder snel failliet gaan. 115 bedrijven of organisaties en 35 individuen gingen vorige maand bankroet, een totaal van 150. Dat waren er in juni nog 203 en in juli vorig jaar 279. De scherpe afname is volgens de Raad sinds vorig jaar mei aan de gang, vlak na de uitbraak van het coronavirus. Experts verwachten een piek aan faillissementen in het tweede kwartaal van 2022.","intensity":0,"negativity":1,"cluster_id":40,"similar_texts":"text341"},{"id":"21","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/7/1","title":"Advocaten ontevreden over onderzoek naar moord De Vries","text":"De advocaten van kroongetuige Nabil B. hebben weinig vertrouwen in het door het ministerie van justitie en veiligheid aangekondigde onderzoek naar de moord op misdaadverslaggever Peter R. de Vries. De Vries was tevens vertrouwenspersoon van de kroongetuige in het omvangrijke liquidatieproces Marengo.  \n  \nDe advocaten Peter Schouten en Onno de Jong hadden gisteren een gesprek met het ministerie om over hun kritiek op het aangekondigde onderzoek te spreken. Zij vinden dat de insteek breder moet. Niet alleen naar de moord op De Vries, maar ook naar de moorden op de broer en advocaat van Nabil B. Het ministerie zei daar niets voor te voelen, vertelde Schouten tijdens een bijeenkomst na dat gesprek.\n\nOnafhankelijk\n\nDe advocaten denken dat er met ongeveer een week een officiële reactie van demissionair minister Ferd Grapperhaus komt en nemen daarna een besluit. Schouten zei te overwegen niet mee te werken aan het onderzoek dat nu is aangekondigd.  \n  \nZe verwachten weinig van dit onderzoek. \"De rol die de NCTV en ook het Openbaar Ministerie hebben gespeeld, heeft desastreuze gevolgen gehad. Sowieso bij de moord op De Vries, maar mogelijk ook bij de moord op de broer en advocaat van de kroongetuige\", zei Schouten voorafgaand aan het gesprek met de minister. \"Daarom moet er een echt onafhankelijk onderzoek komen, uitgevoerd door iemand die helemaal los staat van de Nederlandse staat en dus ook de NCTV en het OM.\"  \n  \nTijdens de persbijeenkomst zei Schouten dat de advocaten, en ook Peter R. de Vries, in maart nog te kennen was gegeven dat er geen verhoogd risico voor hen bestond. Hij vond het 'absurd' dat de overheid deze grote kwestie niet serieus liet onderzoeken. \"Het dreigingsniveau is onjuist ingeschat. Een onafhankelijk onderzoek is noodzakelijk om de burger weer vertrouwen in de rechtsstaat te geven.\" Schouten suggereerde dat hij bij een onbevredigende uitkomst mogelijk naar de Raad van Europa zou stappen. \"Dan komt zo'n onafhankelijk onderzoek er misschien wel. Net als op Malta is gebeurd toen daar ook een journalist werd vermoord.\"  \n  \nDe advocaten noemden het eerder al 'onbegrijpelijk' dat Tjibbe Joustra, voormalig Nationaal Coördinator Terrorismebestrijding, als voorzitter van de onderzoekscommissie is benoemd. De NCTV - en voorloper NCTb - is verantwoordelijk voor beveiligingszaken. De Vries werd niet beveiligd, maar voerde daar niet lang voor zijn dood wel gesprekken over, vertelde Schouten. De NCTV had eind vorig jaar aan De Jong, Schouten en De Vries laten weten dat ze op een dodenlijst zouden staan. De advocaten worden beveiligd sinds bekend is dat zij de kroongetuige bijstaan.\n\nVertrouwen\n\nHet ministerie heeft in een schriftelijke reactie laten weten 'alle vertrouwen' te hebben dat het huidige onderzoek 'onafhankelijk en kritisch' verloopt. In het najaar zijn de resultaten gereed, is de verwachting. \"De wens van de advocaten om daarnaast een internationaal onderzoek te initiëren staat ze vanzelfsprekend vrij.\"  \n  \nSinds begin 2018 werd bekendgemaakt dat Nabil B. zich had gemeld als kroongetuige, werd eerst zijn onschuldige broer Reduan doodgeschoten. In september 2019 werd zijn advocaat Derk Wiersum vermoord. Peter R. de Vries werd 6 juli in het centrum van Amsterdam neergeschoten toen hij naar de parkeergarage liep na een uitzending van RTL Boulevard. Hij overleed negen dagen later.  \n  \nHet Marengoproces gaat om meerdere liquidaties en pogingen daartoe. Hoofdverdachte is Ridouan T. Hij is geen verdachte in de drie moordzaken rond de kroongetuige, maar er wordt wel naar hem gewezen als mogelijke opdrachtgever.","intensity":0,"negativity":3,"cluster_id":13,"similar_texts":"text162"},{"id":"22","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/40/1","title":"Ajax buitencategorie? Vlak ook PSV niet uit","text":"### Kenners: titelstrijd kan dit seizoen wél spannend worden johan cruijff schaal Ajax - PSV\n\nNa de sterke optredens tegen Galatasaray en Midtjylland is iedereen plots onder de indruk van PSV. Nou ja, bijna iedereen. De coach van Ajax laat superlatieven achterwege als hem naar de bliksemstart van de grootste concurrent wordt gevraagd. In Oostenrijk stelde Erik ten Hag 'een energiek PSV' te hebben gezien 'tegen een wel heel zwak Galatasaray'. Na de uitstekende generale repetitie van Ajax tegen Leeds United voegde de coach toe dat de eerstvolgende opponent 'prima in elkaar steekt'.  \n  \nDat was het ook wel. Het is natuurlijk afwachten of PSV doordendert, maar de sprankelende eerste optredens doen niet vermoeden dat Ajax ook komend seizoen de champagne al heel vroeg koud kan zetten. De defensie oogt stabieler, het middenveld dynamischer en de aanval nog ongrijpbaarder. En daarmee voedt het getransformeerde PSV de hoop op wat meer spanning in de eredivisie, daar waar juist steeds meer werd verondersteld dat het financieel machtige Ajax nauwelijks nog te achterhalen was.  \n  \nBovendien zit PSV deze zomer opgezadeld met een renovatie van het elftal en voorrondegeweld, daar waar beker- en titelhouder Ajax deze periode gevrijwaard is van Europese examens en het vertrek van basisspelers. Het weerhoudt PSV er niet van om vroeg te pieken. De vorm en de conditie zijn al daar, waar Ten Hag zich juist zorgen maakt over de belastbaarheid van een handvol internationals. ,,Ze kunnen in een wedstrijd met een heel hoge intensiteit een fase goed meekomen, maar als je te veel van zulke spelers hebt, verlies je de grip op een wedstrijd. We gaan dan ook nog een stukje voorbereiding ín het seizoen spelen. We zijn er nu nog lang niet klaar voor.\"  \n  \nAjax zal dus morgen nog niet op zijn best zijn en de kans is groot dat voor PSV hetzelfde geldt. Ja, de eerste prijs en prestige bij de fans staan op het spel. Maar die wegen niet op tegen de tientallen miljoenen die PSV later deze maand kan binnenharken via een entreebewijs voor het miljardenbal. Daar is de Nederlandse Super Cup een fooitje bij. Wie trainer Roger Schmidt vorig seizoen heeft gevolgd, weet dat de kans nihil is dat hij zijn sterkste elftal opstelt.  \n  \nNiet dat er helemaal geen spektakel verwacht mag worden. Daarvoor herbergt het affiche te veel lading én attractieve spelers. Bij Ajax is er het officiële debuut van Steven Berghuis. Bovendien is er eindelijk weer publiek bij: 25.000 mensen. Verloop en uitslag geven wellicht een indicatie van de verhoudingen voor komend seizoen. Alleszeggend zullen ze niet zijn.  \n  \nDaarvoor is de transferperiode nog te pril, laat staan het seizoen. Ajax is in de breedte waarschijnlijk wat stormbestendiger dan PSV. Maar mutaties zijn nog te verwachten. Beide clubs hopen nog op een topaankoop. Wel lijkt PSV alvast aan chemie, dynamiek en persoonlijkheid te hebben gewonnen, vindt ook oud-speler en analyticus Arnold Bruggink. ,,Waar het vorig seizoen zoeken was naar een aanvoerder, zie je nu veel karakters. Ramalho, Van Ginkel en Pröpper hebben dat. En een fitte Götze blijft buitencategorie voor PSV. Daardoor wordt het spannender, verwacht ik, en zal de afstand tussen Ajax en PSV met de rest wel heel groot zijn.\"  \n  \nOok oud-Ajacied Jan van Halst voorziet dat PSV zeker voor meer spanning gaat zorgen. ,,Met heerlijke versterkingen als Van Ginkel en Pröpper heb ik daar alle vertrouwen in. Op het middenveld wordt toch vaak de strijd beslist. Bovendien breken Madueke en Gakpo nu definitief door. Als PSV alles 'heel' houdt, kan het een mooie titelstrijd worden.\"  \n  \nom de Johan Cruijff Schaal morgen al te zien is.","intensity":0,"negativity":0,"cluster_id":60,"similar_texts":"text729"},{"id":"23","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=df03ed09cb35e4804a95#/pages/48","title":"AJAX WEER FAVORIET","text":"AJAX WEER FAVORIET\n\nVan Dusan Tadic en Ryan Gravenberch wordt dit seizoen opnieuw veel verwacht bij Ajax. De Amsterdammers starten vanavond als favoriet aan het treffen met PSV.\n\nFOTO Getty Images\n\n❮❯\n\nPSV lijkt gat met kampioen te hebben overbrugd of verkleind, maar:\n\nAMSTERDAM PSV maakt indruk in de voorrondes van de Champions League. En het lijkt erop dat de Eindhovenaren erin zijn geslaagd het gapende gat van vorig seizoen met Ajax te overbruggen of in elk geval te verkleinen. In het duel om de Johan Cruijff Schaal zal zaterdagavond (20.00 uur) iets meer duidelijk worden over de (veranderde) krachtsverhoudingen. Toch zijn er zes redenen waarom Ajax – wellicht tegen wil en dank – weer de favoriet is. Aan PSV om dat te logenstraffen.\n\nEIGEN STADION\n\nSinds 2017 wordt de wedstrijd om de Johan Cruijff Schaal in het stadion van de kampioen gespeeld. Van de 25.000 supporters die er naar verwachting in de ArenA zullen zijn, juichen er vanuit het uitvak ongeveer 2.000 voor PSV. Ajax mocht circa 17.500 kaarten verkopen, terwijl de rest voor de KNVB, de Johan Cruijff Foundation en een aantal anderen is bestemd. Het oefenduel van Ajax met Leeds United (4-0) maakte duidelijk welke energie de fans aan een team kunnen geven. Hetzelfde ondervond PSV in de indrukwekkende thuiswedstrijden tegen Galatasaray (5-1) en Midtjylland (3-0). Erik ten Hag zal hopen op een orkaan aan geluid.\n\nBASIS + BERGHUIS\n\nLassina Traoré vertrok naar Shakhtar Donetsk en Ajax hoopt dat André Onana deze zomer ook een transfer zal maken. Maar de spits en keeper speelden vorig seizoen om verschillende redenen een bijrol in Amsterdam. Normaal gesproken is het lot van een Nederlandse topclub dat de beste spelers worden weggekocht en er elk jaar opnieuw moet worden gebouwd. Wat dat betreft, baadt Ten Hag tot dusver in luxe. De hele basis (en het grootste gedeelte van de reservebank) bleef intact. En als klap op de vuurpijl werd de meest waardevolle speler van de afgelopen Eredivisie, Steven Berghuis (negentien treffers, vijftien assists), aan de selectie toegevoegd. Ajax is sterker dan afgelopen jaar.\n\nVOLLE FOCUS\n\nNatuurlijk vormde de vier-fasevoorbereiding, waarin steeds nieuwe Ajax-spelers instroomden, een uitdaging voor Ten Hag. Maar de Ajax-trainer kon zich in de seizoenaanloop wel volledig focussen op het duel om de Johan Cruijff Schaal en de competitiestart. Waar PSV zich drie voorronden moet doorworstelen om de groepsfase van de Champions League te bereiken, daar weet Ajax zich al zeker van het hoofdtoernooi van het miljoenenbal. Ajax-PSV wordt gespeeld tussen de belangrijke PSV-duels met Midtjylland. En het is logisch dat Ten Hags collega Roger Schmidt daar in de ArenA in zijn opstelling of wisselbeleid rekening mee houdt.\n\nGEWAARSCHUWD\n\nEen gewaarschuwd mens telt voor twee. En op zijn hoede zal Ajax zeker zijn. De oppermachtige Amsterdammers eindigden de afgelopen Eredivisie weliswaar zestien punten vóór de Eindhovenaren en de bekerwedstrijd werd relatief eenvoudig gewonnen, maar de onderlinge competitieduels geven Ajax stof tot nadenken. In de ArenA stond het elftal van Schmidt in no-time op 0-2 en sleepte de thuisclub met moeite een punt uit het vuur (2-2).\n\nIn het Philips Stadion was een late penalty voor Ajax nodig om een gelijkspel te bemachtigen (1-1). Dat het gat in de competitie zo groot was, kwam door de (kwalitatief) bredere selectie die Ten Hag tot zijn beschikking had en niet vanwege Ajax-PSV en PSV-Ajax. In die wedstrijden waren beide clubs qua resultaat volkomen aan elkaar gewaagd en bleken de Eindhovenaren in grote fases zelfs de bovenliggende partij.\n\nROUTINIERS\n\nHet tekent de grote teams: slechte wedstrijden ook winnen of in elk geval niet verliezen. In dat opzicht maakte Ajax onder Ten Hag afgelopen seizoen een reuzenstap. Of het nu FC Twente-uit of Willem II-thuis was, de zwakke duels, waarin puntenverlies dreigde, werden alsnog in een driepunter omgezet. Het kan niet los worden gezien van het brok ervaring dat de Ajax-selectie herbergt. Met Maarten Stekelenburg (of Remko Pasveer), Daley Blind, Davy Klaassen en Dusan Tadic en Steven Berghuis heeft Ten Hag in elke linie een routinier tot zijn beschikking. En dat betaalde zich tot dusver uit.\n\nRIJPE APPELS\n\nDat in de oefenwedstrijd tegen Premier League-club Leeds United een middenvelder (Klaassen), verdediger (Perr Schuurs), nog een middenvelder (Ryan Gravenberch) en een aanvaller (Danilo) scoorden, zegt veel, zo niet alles over de veelzijdigheid van Ajax. Afgelopen seizoen noteerden de Amsterdammers 102 Eredivisie-treffers en 20 verschillende doelpuntenmakers. Daarbij zijn de vier spelers van andere clubs, die een eigen doelpunt aantekenden vanzelfsprekend niét meegerekend. \n\nDe doelpunten vielen als rijpe appels, Ajax was daarbij niet alleen aangewezen op de voorhoede en dat zorgt voor een grote hoeveelheid vertrouwen.\n\nAmsterdammers houden basis en bank intact\n\nen zijn met Berghuis sterker dan vorig seizoen","intensity":0,"negativity":0,"cluster_id":60,"similar_texts":"text551"},{"id":"24","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=813616596e8c855f5e8d#/pages/1","title":"Alarm om jeugdgeweld","text":"Alarm om jeugdgeweld\n\nUTRECHT Buitensporig geweld onder jongeren moet snel worden aangepakt, anders dreigen Parijse toestanden waar autoriteiten nauwelijks meer grip hebben op wat er speelt in bepaalde buurten. \n\nDat zegt veiligheidsexpert Leon Meijs, die bezorgd aanziet hoe de ene na de andere vecht-, steek- en schietpartij ons land opschrikt, vaak met zwaargewonden of doden tot gevolg. „Of het nou gaat om het geweld op Mallorca of de steekpartij in Rotterdam waarbij een 15-jarige om het leven kwam; we zien steeds vaker buitensporig geweld bij jongeren.” \n\nMeijs signaleert dat in bepaalde wijken een wapenwedloop is ontstaan waarmee soms complete bende-oorlogen worden uitgevochten. \n\n’Giftige cocktail’\n\nPAGINA T2","intensity":0,"negativity":0,"cluster_id":56,"similar_texts":"text502"},{"id":"25","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/32/1","title":"Alleskunner heeft er weer lol in","text":"### Meerkampster Anouk Vetter op het podium bij de Spelen? Wat in 2019 ondenkbaar leek, is nu werkelijkheid\n\nWanneer Anouk Vetter woensdag na vier onderdelen de tussenstand van de zevenkamp bekijkt, ziet ze haar naam bovenaan staan. ,,Shit!\", denkt de vrouw aan de leiding. ,,Nu komen de verwachtingen.''  \n  \nAls ze donderdag na de afsluitende 800 meter hetzelfde scherm bekijkt, ziet ze de Belgische Nafissatou Thiam bovenaan staan en haar naam pal daaronder, op de tweede plaats. Ze heeft olympisch zilver. Wat ze denkt? Weinig tot niets. Ja, er is een lange knuffel met trainingsmaatje Emma Oosterwegel, die derde is geworden, maar waar bij haar de tranen al in de ogen staan, is Vetter beduusd. Vol ongeloof. Ze lijkt wel in trance, een minuutje of tien, gokt ze, al is tijdsbesef ook niet haar sterkste punt na een zenuwslopende zevenkamp.  \n  \nHet is pas als ze haar vader en coach Ronald in de armen vliegt dat het allemaal een beetje indaalt. Na een Europese titel in 2016 en WK-brons een jaar later staat de 28-jarige atlete nu op het podium van de Spelen, in wat ze met een knipoog haar tweede carrière noemt.\n\nGeknakt\n\nDe 800 meters die ze net heeft gelopen om haar tweede plaats veilig te stellen, vormden nog geen twee jaar terug een veel te hoge drempel. In Doha, op de WK, zag ze als een berg op tegen die twee afsluitende rondes. Er was iets geknakt. Ze trok zich terug. Zonder blessures, zonder fysiek leed, ze wilde gewoon niet meer. Haar toelichting toen: ,,Ik kan het mentaal niet meer opbrengen. Ik ben niet gelukkig.\"  \n  \nNa dat toernooi gaat ze op vakantie naar Sri Lanka, waar ze aan andere reizigers niets over haar bestaan als topsporter vertelt. Dat heeft een duidelijke reden: ze is er goed klaar mee, de manier waarop het al een tijdje gaat. Doorgeschoten kritisch, voor haar gevoel al te lang wonend en trainend op Papendal, tussen dezelfde mensen die ook allemaal het topsportersleven leiden. Er moet meer zijn, denkt ze al een poos, ze wil een breder leven, wonen in een stad als Amsterdam.  \n  \nTwee maanden doet ze niet aan atletiek. Ze zoekt naar oplossingen en verhuist naar de hoofdstad. Ze gooit het roer om, maar pakt óók haar sport weer op. Nog altijd trainend bij vader Ronald. ,,Ik beleef het alleen heel anders nu\", zegt ze, content met de rood-wit-blauwe vlag om haar nek in Tokio. Ze heeft zichzelf opnieuw uitgevonden en daarmee haar carrière verlengd.  \n  \nNiet meer doorslaan dus. De verwachtingen temperen. Dan helpt het niet om aan de leiding te gaan op de Olympische Spelen. Het is misschien wel de reden dat Vetter en haar kamergenoot Oosterwegel vrijwel niet slapen na dag 1 van de zevenkamp. In de ochtend vragen ze aan elkaar hoe het is. Er komt vooral gekreun en gevloek uit hun monden. Stramme spieren, vermoeide hoofden. Het echte 'meerkampgevoel', want de zevenkamp is altijd een tweedaagse slijtageslag. De atleten die het beoefenen, moeten allround zijn en koel blijven: het gaat om stabiel goed presteren.  \n  \nAls aan het begin van dag 2 ook het verspringen naar wens verloopt, weet Vetter dat het moet gebeuren. ,,Shit! Ik móet hier met een medaille weggaan. Ik ben nu zó dichtbij.\" Ze lacht. ,,Ik wilde dit gewoon.\" Speerwerpen, normaal haar beste onderdeel, valt vervolgens flink tegen en vanaf dat moment weet ze dat de Belgische Thiam net als vijf jaar geleden in Rio het goud zal gaan pakken. Daarom noemt Vetter het naderhand ook geen 'droom-meerkamp'. ,,Wél een heel goede. Het zijn twee lange dagen en je ziet dat Emma en ik daar heel goed mee zijn omgegaan.\"  \n  \nVetter heeft genoten. Een meerkamp beleeft ze minder uitbundig dan het leven buiten de atletiekbaan. Maar ze heeft absoluut genoten, wat ze in Doha twee jaar geleden dus totaal niet kon. ,,De eerste tranen kwamen ook toen ik dat besefte. Waar ik vandaan kom en waar ik nu sta. Het waren lange dagen, maar ze vlogen voorbij. Daar ben ik supertrots op. Dit is het happy end.\"  \n  \nHet gevoel van destijds in Doha kan ze niet eens meer oproepen bij zichzelf. ,,Het is heel fijn hoe het brein werkt. Je vergeet het gewoon.\" De kans dat ze deze meerkamp vergeet is klein. Olympisch zilver in een nieuw Nederlands record van 6689 punten. Anouk Vetter is blij dat ze topsporter is.","intensity":0,"negativity":0,"cluster_id":46,"similar_texts":"text339"},{"id":"26","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=2141ae23d0b7958b91af#/pages/20-21","title":"Ambtenaren: startersvrijstelling link","text":"Ambtenaren: startersvrijstelling link\n\nPrijzen woningen stijgen door.\n\nFOTO ANP/HH\n\nVan een onzer verslaggevers\n\nDEN HAAG Ambtenaren van het ministerie van Financiën maakten gehakt van het plan om starters vrij te stellen van overdrachtsbelasting en beleggers extra te belasten. Zij adviseerden minister Wopke Hoekstra van Financiën (CDA) juist met klem de maatregel niet in te voeren, omdat het de huizenprijzen zou opdrijven.\n\nDat meldt Vastgoedmarkt op basis van memo’s die zijn opgevraagd met een beroep op de Wet Openbaarheid Bestuur. Hieruit komt volgens het vakblad naar voren dat ambtenaren de maatregel niet uitvoerbaar, niet doeltreffend en niet doelmatig vonden. \n\nDaardoor was het in strijd met de comptabiliteitswet die erop toeziet dat nieuwe wetten efficiënt en doelmatig behoren te zijn. En dat is deze maatregel niet volgens de ambtenaren, want het „grootste deel van de vrijstelling zal worden gekapitaliseerd in hogere woningprijzen.”\n\nBronnen rondom één van de regeringspartijen laten aan Vastgoedmarkt weten dat er sprake is geweest van ’politiek handjeklap’. De verkiezingen waren in aantocht, en een aantal partijen had er baat bij om te laten zien dat er ’iets’ wordt gedaan tegen de woningnood.\n\nIn een reactie noemt het ministerie van Financiën het ’nog te vroeg om op basis van de huidige cijfers definitieve uitspraken te doen over het prijseffect van de maatregelen’. ,,De wet is immers pas kortgeleden in werking getreden en daarop is door de markt geanticipeerd”, aldus een woordvoerder die meent dat ’de beschikbare cijfers derhalve nog geen goed en volledig beeld geven’. \n\nDe zegsman wijst verder op het tekort aan woningen en de lage rente. ,,Over drie jaar gaan we de maatregel goed evalueren.”\n\n’Vrijstelling naar hogere huisprijzen’","intensity":0,"negativity":1,"cluster_id":62,"similar_texts":"text573"},{"id":"27","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/9/1","title":"Australië betaalt 'gestolen generaties' aboriginal-kinderen 237 miljoen euro","text":"De Australische regering trekt 237 euro miljoen uit voor herstelbetalingen aan aboriginal-kinderen die bij hun familie zijn weggehaald. Het geld maakt deel uit van een groter pakket om de slechte sociaal-economische positie van de oorspronkelijke bevolking te verbeteren.  \n  \nDe Australische premier Scott Morrison kondigde donderdag in het parlement zijn plannen aan: met een pakket van in totaal 680 miljoen euro hoopt hij de schrijnende ongelijkheid in zijn land tussen de inheemse en niet-inheemse Australiërs enigszins terug te dringen. Een belangrijke component daarvan vormen de langverwachte herstelbetalingen aan aboriginal-kinderen van de zogeheten 'gestolen generaties'.  \n  \nTussen 1910 en 1970 zijn zo'n 100 duizend kinderen van aboriginals bij hun families weggehaald. Zij werden onder het gezag van de staat geplaatst en belandden grotendeels in heropvoedingskampen om 'beschaving' bijgebracht te krijgen. Het idee was dat dit de enige manier was om ze te laten assimileren met het witte deel van de Australische samenleving.  \n  \nDe aboriginals leefden vermoedelijk al zo'n 50 duizend jaar in Australië toen de Engelse kolonisten in 1788 voet aan wal zetten. De inheemse bewoners werden verdreven, vermoord of stierven aan westerse ziekten.  \n  \nOok de heropvoedingskampen pakten desastreus uit voor de kinderen. De banden met hun families, cultuur en gemeenschap werden abrupt doorgesneden. Zij mochten hun eigen taal niet meer spreken en kregen een nieuwe naam. Velen maakten de middelbare school niet af.\n\nLage levensverwachting\n\nNog altijd is het slecht gesteld met de sociaal-economische positie van de bijna 800 duizend aboriginals. Zij maken ongeveer 3 procent uit van de Australische bevolking, maar vormen bijna eenderde van de gevangenispopulatie. Hun levensverwachting ligt ongeveer acht jaar lager dan die van de overige Australiërs.  \n  \nIn 2008 sprak de toenmalige Australische premier Kevin Rudd de langverwachte excuses uit namens de staat aan de 'gestolen generaties'. 'Voor het uiteenrijten van families en gemeenschappen zeggen wij sorry', zei Rudd tijdens een emotionele speech. Toch kwam zijn regering nog niet over de brug met herstelbetalingen, al werd daar sinds een rapport van 1997 op aangedrongen. Wel kwamen er hulpprogramma's.  \n  \nVolgens de plannen van de huidige premier Morrison kunnen slachtoffers van de 'gestolen generaties' zo'n 50 duizend euro krijgen. 'We zeggen hiermee formeel dat we niet alleen spijt hebben voor wat er is gebeurd, maar nemen er ook verantwoordelijkheid voor', aldus Morrison. Het geld is alleen beschikbaar voor inheemse Australiërs die zelf als kind bij hun familie zijn weggehaald, niet voor hun nabestaanden.  \n  \nDe rest van het geld uit het pakket gaat vooral naar gezondheidsorganisaties en scholen voor aboriginals in de binnenlanden. De premier waarschuwde wel dat de weg naar gelijke kansen voor de inheemse bevolking niet gemakkelijk zal zijn gezien de diepgewortelde problemen en het racisme in het land.  \n  \nAboriginal-activist Pat Turner, een van de belangrijkste vertegenwoordigers van de inheemse bevolking, reageerde positief op de herstelbetalingen. 'Het maakt het opgroeien zonder familie natuurlijk niet goed', zei ze. 'Maar ik hoop dat dit de kinderen van de verloren generaties toch een beetje soelaas zal geven.'","intensity":0,"negativity":0,"cluster_id":16,"similar_texts":"text376"},{"id":"28","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=bdfc41168e660799ab11#/pages/18-19","title":"Bastiaan Ragas weer terug op het TONEEL","text":"Bastiaan Ragas weer terug op het TONEEL\n\nBastiaan Ragas: „Het heeft even geduurd, maar ik ben zo blij dat ik weer het podium op mag.”\n\nSinds 2005 zijn Bastiaan en Tooske Ragas getrouwd en nog altijd dolgelukkig. Inmiddels hebben ze samen drie dochters.\n\nfoto anp/hh\n\nIn Zodiac, de musical deelt René van Kooten nu zijn hoofdrol.\n\nfoto anp/hh\n\n❮❯\n\nRené van Kooten geeft stokje over\n\nBASTIAAN RAGAS valt terug in de rol die hij in het verleden al zo vaak vervulde: die van musicalkoning. In Aida schitterde hij twintig jaar geleden al, door droeve omstandigheden nam hij afscheid van het podium, maar nu is hij terug. Met dank aan zijn ’leerling’ RENÉ VAN KOOTEN. \n\nVanaf dit weekeinde zal BASTIAAN RAGAS (50), na veertien jaar afwezigheid, weer op een groot musicalpodium schitteren. Dan zal hij van zijn goede vriend en collega, RENÉ VAN KOOTEN (48), de rol van Frederik deels overnemen in ZODIAC de musical. \n\n„Ik ga me voorbereiden op De Titanic”, laat René aan PRIVÉ weten. „Helemaal weg ga ik dus niet. We zullen de rol delen.” \n\nVoor Bastiaan zal het zondag een spannende avond gaan worden, als hij begint aan zijn ’persoonlijke première’ in de Koepelgevangenis van Breda. „Het is geweldig om weer te mogen schitteren voor publiek. In mijn geval helemaal. In 2007 overleed mijn broer ROEF plotseling aan een hartstilstand. Mijn hele wereld stond op zijn kop. Daardoor durfde ik het niet meer aan om op een podium te staan. Het was een angst die ik niet kan beschrijven. Ik heb heel lang aan mezelf gewerkt en ben gekomen waar ik nu ben. Met als resultaat dat ik eindelijk weer in een grote musical durf op te treden.”\n\nJuiste moment\n\nToen DICK VAN DEN HEUVEL mij begin dit jaar vroeg om René’s rol in ’Zodiac’ over te nemen, kwam dat op het juiste moment. Dat klinkt heel raar, maar ik durfde zoals gezegd niet meer. Jarenlang heb ik alle aanvragen en audities voor grote rollen afgehouden. Ik heb me nooit gerealiseerd dat dit kwam door Roefs overlijden. Eigenlijk heb ik dat, achteraf, nooit een plek kunnen geven”, aldus de echtgenoot van Shownieuws-presentatrice TOOSKE RAGAS. \n\nVoor René is het speciaal dat hij zijn rol mag delen met Bastiaan. „Ik vind het bijzonder dat ik achttien jaar geleden aan de zijde van Bastiaan ben begonnen. Hij heeft mij wegwijs gemaakt in deze wereld. Ik zag Bastiaan in de periode bij Aida als een mentor. Door hem ben ik gaan genieten van het podium en alles wat ik erop mag doen.” \n\n„Naast mijn gezin is hij een belangrijk stuk in mijn leven geworden. Gelukkig mogen we weer optreden, want het zijn moeilijke tijden geweest. Niet alleen voor mij, maar ook veel andere collega’s hebben het slecht gehad. Gelukkig had mijn vrouw nog een inkomen. Het komt uiteindelijk wel weer goed, maar al mijn spaargeld is zo goed als op. Ik kon wel aanspraak maken op vergoeding, maar dat was minimaal om het bloeden te stelpen. Je kunt een jaar op een financiële buffer draaien, maar het houdt een keer op. Daarom heb ik geprobeerd het om te draaien in ’het positieve’. Dat ik meer thuis was bij mijn gezin. Ik kon er weinig aan veranderen, daarom heb ik mij gefocust op wat leuk is. Nu kan ik weer volop genieten van mijn werk.”\n\n’Ik heb heel lang aan mezelf gewerkt en ben gekomen waar ik nu ben’","intensity":0,"negativity":2,"cluster_id":21,"similar_texts":"text278"},{"id":"29","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=2c456dc584f7b06cfe8c#/pages/38","title":"BBC 1","text":"BBC 1\n\nBBC 107:00Olympic Breakfast.10:00Olympics 2020 Live.13:00BBC News at One; Weather.13:30Regional News and Weather.13:45Olympics 2020 Live.16:00Olympics 2020.19:00BBC News at Six; Weather.19:30Regional News and Weather.20:00The One Show.20:30Olympics 2020: Today at the Games.22:05EastEnders.22:30King Gary.23:00BBC News at Ten.23:25Regional News and Weather.23:30Weather.23:35Olympics 2020 Live.","intensity":0,"negativity":0,"cluster_id":30,"similar_texts":"text246"},{"id":"30","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/11/2","title":"Beeld van neanderthaler krijgt donkerder huid","text":"Het Duitse Neanderthal Museum in Mettmann geeft het beeld van zijn neanderthaler een donkerder huid. Tot voor kort was het beeld wit, maar neanderthalers waren jagers en verzamelaars en waren bijna altijd in de buitenlucht, waardoor ze veel pigment aanmaakten. Het museum denkt daarom dat de menssoort, die zo'n 40.000 jaar geleden uitstierf, een donkerder huid had en heeft het beeld daarop aangepast.","intensity":0,"negativity":0,"cluster_id":34,"similar_texts":"text268"},{"id":"31","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/hockey-belgie-verovert-olympisch-goud-a4053917#20210806-79737-310","title":"België verovert olympisch goud","text":"De Belgische hockeyers hebben de olympische titel gewonnen. Na een gelijke stand in de finale tegen Australië (1-1) namen de Belgen de shoot-outs beter. Florent van Aubel opende de score voor België. Tom Wickham maakte gelijk 1-1. Blake Govers, Joshua Simmonds en Jacob Whetton slaagden er in de shoot-outs niet in om de Belgische doelman Vincent Vanasch te passeren. Félix Denayer was de enige Belg die miste. België verloor vijf jaar geleden de olympische finale van Argentinië (2-4). (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021","intensity":0,"negativity":0,"cluster_id":27,"similar_texts":"text218"},{"id":"32","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/37/2","title":"België: eerst WK, nu de Spelen","text":"Florent van Aubel opende de score voor België, dat regerend wereldkampioen is. Tom Wickham zorgde voor de 1-1. Blake Govers, Joshua Simmonds en Jacob Whetton slaagden er in de shoot-outs niet in om de Belgische doelman Vincent Vanasch te passeren. Félix Denayer was de enige Belg die miste.  \n  \nBelgië verloor vijf jaar geleden nog de finale in Rio de Janeiro van Argentinië (2-4). Australië, dat in de kwartfinale Nederland uitschakelde, werd in 2004 voor het laatst olympisch kampioen.","intensity":0,"negativity":0,"cluster_id":27,"similar_texts":"text250"},{"id":"33","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/10/1","title":"Boze Limburgers: Dreigen met mogelijk vertrek DSM is chantage","text":"### Twist over subsidie lijkt verhuizing naar Maastricht in de weg te staan\n\nHet gaat volgens DSM zelf om subsidies voor behoud van werkgelegenheid, verduurzaming en herstel van monumenten die nodig zijn om de verhuizing te betalen. Daarvoor hadden de gemeente Maastricht en de provincie Limburg in eerste instantie elk 1,75 miljoen euro toegezegd. De politiek in Maastricht is al akkoord, maar binnen Provinciale Staten is er kritiek ontstaan op die zak met geld. Dit potje zou namelijk bedoeld zijn om een impuls te geven aan de centra van dorpen, kleine kernen, buurten en wijken.  \n  \nDaarop liet Dimitri de Vreeze, mede-topman van DSM, deze week weten: ,,Ja, dan wijzigt de businesscase. Zoals we dat vaak doen in het zakenleven, dan moet je opnieuw kijken waar je staat. Dus het zou kunnen zijn dat we het dan moeten heroverwegen.'' Eerder was Amsterdam in beeld als vestigingsplaats.\n\nBoosheid\n\nDe uitspraken van De Vreeze zorgen voor veel boosheid in de Limburgse politiek, niet in de laatste plaats omdat DSM in het eerste halfjaar een nettowinst wist te behalen van ruim 1 miljard euro, bij een omzetstijging van 10 procent. Kortom, het geld klotst tegen de plinten, zeggen veel Statenleden. Verschillende partijen - waaronder SP, PVV, Partij voor de Dieren en 50Plus - spreken nu van 'chantage'.  \n  \n,,Dit lijkt een multinational die zoveel mogelijk wil profiteren van Limburg. Wij moeten dan maar blij zijn dat ze willen blijven'', zegt SP-Statenlid Marc van Caldenberg. Zijn partij heeft ook landelijk vragen gesteld over het standpunt van de onderneming. ,,Wij laten ons niet zomaar chanteren. Deze subsidie is helemaal niet bedoeld voor een bedrijfsverplaatsing.'' Zijn collega van de PVV, René Claassen, spreekt van 'een vorm van chantage en bluf'. ,,Een verhuizing buiten Limburg kost nog veel meer geld, dus als ze dat willen... Ik begrijp dat zo'n verhuizing ook voor hun politiek is, maar DSM heeft van alles te danken aan Limburg. Misschien moeten ze dat niet vergeten.'' Pascale Plusquin van de Partij voor de Dieren spreekt ook van 'chantage'. ,,De zaak wordt nu wel erg hoog gespeeld voor maar 3,5 miljoen euro. Als DSM echt verhuist naar elders dan laten ze zich wel kennen. Maar de schuld ligt ook bij het gloednieuwe college: dat heeft een subsidie toegekend uit een potje dat daar niet voor was bedoeld. Dat is niet uit te leggen in een tijd dat de mensen lijden onder corona en de watersnood.'' Volgens Anne-Marie Fischer-Otten van 50Plus moet DSM 'zich schamen'. ,,Zulke dreigementen mochten onze kinderen nooit maken. Als zij dat wél doen, dan geven ze Limburg twintig trappen na. Het is toch rücksichtslos om een subsidie te accepteren van een provincie waar zoveel armoede en verdriet heerst?''  \n  \nHet CDA vindt de uitspraak van de DSM-baas 'ongeloofwaardig', zegt Statenlid Mariska Werrij-Wetzels. ,,Wij geloven niet dat ze een verhuizing laten afhangen van een provinciale subsidie. Het is ook onfatsoenlijk om daarmee te dreigen: het bedrijf heeft 120 jaar binding met Zuid-Limburg en heeft afgelopen halfjaar één miljard verdiend.''\n\nVerhuiskosten\n\nDe vraag is nu hoe het College (het bestuur) in Limburg zal reageren op alle kritiek binnen Provinciale Staten. Een woordvoerder van de verantwoordelijke gedeputeerde, Stephan Satijn (VVD), laat weten dat het college nog geen oordeel heeft gevormd, vooruitlopend op een Statenvergadering op 9 september over de kwestie.  \n  \nDSM laat op de website weten dat het besluit om het hoofdkantoor te verplaatsen, vaststaat. 'De locatie Maastricht is de locatie waar wij graag naartoe zouden gaan. Het besluit daartoe is genomen op basis van de kennis die we op dat moment hadden. Daarvan maken ook de subsidiemogelijkheden deel uit.' Volgens het concern is overigens geen sprake van een verhuissubsidie, zoals veel media hebben gemeld. ,,DSM betaalt alle verhuiskosten zelf.''","intensity":0,"negativity":1,"cluster_id":24,"similar_texts":"text648"},{"id":"34","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/2/6","title":"Branson verkoopt ruimtekaartjes","text":"Virgin Galactic, het ruimtevaartbedrijf van miljardair Richard Branson, doet weer kaarten in de verkoop voor een ruimtereis. De prijzen beginnen bij 450.000 dollar, omgerekend ruim 380.000 euro. De nieuwe prijs is twee keer zo hoog als wat de ongeveer zeshonderd mensen die eerder een kaartje kochten betaalden. De volgende testvlucht naar de ruimte staat gepland in september. Daarna volgt nog een testvlucht, voordat de eerste commerciële vluchten de lucht in gaan. Dat zal pas in het derde kwartaal van 2022 gebeuren.","intensity":0,"negativity":0,"cluster_id":66,"similar_texts":"text419"},{"id":"35","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/56/1","title":"Brons is benzine richting slotrace","text":"### Haar kans op drie keer goud is verkeken, maar plek 3 op de 1500 meter stemt Sifan Hassan juist hoopvol voor de 10.000 meter\n\nSifan Hassan pakt het brons dat om haar nek bungelt in haar linkerhand en houdt het eremetaal even omhoog. Nog nooit heeft ze zo tevreden naar een bronzen medaille gekeken. Hassan, zo gebrand op winnen, werd door de jaren heen vaak woedend, verdrietig of totaal onaanspreekbaar na belangrijke wedstrijden die ze had verloren. Dan sloot ze zich soms op op haar hotelkamer en zag haar begeleiding haar dagen niet of nauwelijks meer.  \n  \nHoe anders is het deze vrijdag in Tokio. Nadat ze in het Olympisch Stadion op de 1500 meter als derde over de streep is gekomen, achter winnares Faith Kipyegon uit Kenia en de Britse Laura Muir, stormt het nog even in haar hoofd. Maar na een aantal interviews, een dopingcontrole en de podiumceremonie is haar gemoed al volledig opgeklaard. ,,Ik heb dit nodig voor morgen. Mijn droom is drie afstanden doen. Als ik hier goud had gewonnen, had ik de race morgen misschien niet eens af kunnen maken. Ik ben nu wel blij met brons. Het is goed zo.\"  \n  \nVaak zeggen atleten: winnen geeft vleugels. Hassan denkt, niet alleen vandaag, tegendraads. ,,Weet je, winnen kost meer energie dan verliezen. Ik ken mezelf. Als ik win, kost het mij een week om te herstellen. Na mijn 5000 meter heb ik bijna niet kunnen slapen. Als ik verlies, dan ben ik de volgende dag normaal. Dan heb ik energie. Waar dat vandaan komt, weet ik niet. Maar dit is voor de 10.000 meter beter.\"  \n  \nToch weten de mensen die haar goed kennen hoe graag ze juist deze race had gewonnen. De 1500 meter, haar favoriete afstand. Die is moeilijk te winnen, maar moeilijk is mooi. Tegen regerend olympisch kampioene Faith Kipyegon, die net als Hassan een gigantische eindsprint heeft, weet ze dat ze met een snelle, harde race de meeste kans maakt. De Nederlandse pakt vroeg de kop, maar voelt ook de wind, waardoor ze niet vol doortrekt. In de laatste 300 meter is de aanzet van Kipyegon echter furieus en ook Muir stuift nog voorbij.\n\nTactiek\n\nOp haar gekozen strijdplan valt niet veel aan te merken. Kipyegon, die Hassan laatst ook in Monaco al overtuigend versloeg, blijkt vandaag gewoon een klasse apart. De Keniaanse (35) werd halverwege 2018 moeder van een dochter en kwam daarna weer knap terug op top- niveau. Tijdens de Spelen van Rio was de Nederlander Bram Som nog haar trainer. Ook hij denkt niet dat een andere tactiek de uitkomst had veranderd. Wel dat het, in een duel tussen twee zeer aan elkaar gewaagde vrouwen, deze vrijdag een kwestie is geweest van fris versus vermoeid. Hassan erkent het voordeel van Kipyegon: ,,Natuurlijk, als je maar één afstand doet, ben je fris. Ik voel de kilometers wel in mijn benen.\"  \n  \nHoe ze zich voelt? Moe uiteraard, dat is logisch na vijf olympische races in zeven dagen, maar dat was ingecalculeerd toen ze deze uitdaging - de triple- omarmde. Daarom haalt ze haar schouders op. ,,Het maakt niet uit hoe ik mij voel. Het gaat om wat ik wil. Ik wil goud, en dat heb ik niet gehaald, dus dat komt morgen.\"  \n  \nNa haar 1500 meter-race, die geen blijk geeft van volledig opgeladen benen, zou je zeggen: die 10.000 meter wordt een hels karwei. Tegen met name Letesenbet Gidey, nota bene de wereldrecordhoudster, die zich alleen op deze afstand heeft gericht. Maar Hassan denkt niet dat de dalende lijn is ingezet na het goud van de 5000 meter en nu het brons van de 1500 meter. Ze ziet nog volop mogelijkheden op haar derde en langste afstand. Het is daarom ook dat ze haast probeert te maken na haar derde plaats. Hoe eerder in het hotel en haar bed, hoe beter.  \n  \nHet raceverloop voor vandaag is eenvoudig te voorspellen: deze keer is het niet Hassan, maar Gidey die de race hard en slopend zal willen maken. De Ethiopische heeft er baat bij lang een fors tempo te lopen. Ze is zeker niet traag in de eindsprint, kan misschien wel de laatste ronde met Hassan ingaan, maar dan is het wel zaak dat er bij de Nederlandse tegen die tijd al behoorlijk wat vermoeidheid in is geslopen. Hassan zal dus moeten volgen, normaal gesproken.\n\nInshallah\n\nDe unieke drie gouden medailles zijn uit zicht, maar alsnog kan Hassan vanmiddag vanaf 12.45 uur geschiedenis schrijven met ook een medaille op haar derde afstand. Ze heeft de wereld niet zo weten te verbazen als met haar gouden WK-dubbel in Doha (1500 én 10.000 meter) of zoals tijdens de 5000 meter hier in Tokio, maar toch straalt ze vertrouwen uit.  \n  \nZe moet lachen om de vraag hoe groot de kans is dat ze wint. ,,Bijna negentig procent\", antwoordt ze, daarmee voor enige verbazing zorgend. Typisch Sifan Hassan. ,,Als ik vandaag goud had gewonnen was het misschien 5 procent. Nu is het echt negentig procent kans. Inshallah, we gaan kijken. Ik doe mijn best.\"","intensity":0,"negativity":0,"cluster_id":66,"similar_texts":"text693"},{"id":"36","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=d7ca4adb68438f418a42#/pages/4-5","title":"Bryan Roy vervolgd na bedreiging Rutte","text":"Bryan Roy vervolgd na bedreiging Rutte\n\nIn september voor de rechter \n\nAMSTERDAM Oud-profvoetballer Bryan Roy wordt vervolgd omdat hij via sociale media demissionair premier Mark Rutte zou hebben bedreigd. Zo schreef Roy op Twitter over Rutte: ’Headshot krijgtie straks.’\n\nHet OM zegt dat Roy vanwege die tweet door de politie is verhoord. In september moet hij voor de politierechter verschijnen. \n\nDe 51-jarige Roy begon zijn loopbaan bij Ajax. Daarna kwam hij uit voor Foggia, Nottingham Forest, Hertha BSC, NAC en Workington AFC. Hij speelde 32 interlands (9 goals). Na zijn carrière had hij minder succes als zakenman. Zijn bedrijf in voetbalpoppetjes ging failliet. Tot 2008 was hij getrouwd met actrice/presentatrice Nada van Nie.","intensity":0,"negativity":1,"cluster_id":50,"similar_texts":"text664"},{"id":"37","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/2/4","title":"Buien","text":"Af en toe zon, maar ook enkele buien met kans op onweer. Het wordt hooguit 21 graden bij een toenemende zuidwestenwind. Morgen eerst op veel plaatsen droog en soms zon, later buien. pagina V13","intensity":0,"negativity":0,"cluster_id":3,"similar_texts":"text127"},{"id":"38","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/13/3","title":"Buitenlandse student uit de gratie","text":"Nederlandse universiteiten doen veel minder hun best om studenten uit het buitenland in de collegebanken te krijgen dan eerder. Het totale aantal studenten stijgt jaar op jaar, terwijl de bekostiging door de overheid bepaald geen gelijke tred daarmee houdt. Dat zegt een woordvoerder van de Vereniging Samenwerkende Nederlandse Universiteiten (VSNU) na een bericht in het FD. De kwaliteit van het onderwijs kan door de drukte niet meer worden gegarandeerd, constateren de universiteiten.","intensity":0,"negativity":0,"cluster_id":10,"similar_texts":"text145"},{"id":"39","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=a3455de5004b7d447a0e#/pages/38","title":"BVN","text":"BVN\n\nBVN06:00NOS Journaal.06:15BinnensteBuiten.06:45EenVandaag.07:10First Dates.08:00NOS Journaal.08:30Opstandelingen.09:15De slimste mens.10:00Toren C.10:20Nieuwsuur.11:00Op1.12:00NOS Journaal.12:15Romeinse tragedies.12:45Bak mee met MAX.13:00NOS Journaal.13:20We zijn er Bijna!14:05NOS Journaal.14:20Typisch Helmond.14:45Carnavalshart.15:05NOS Journaal.15:20Vroege Vogels.16:05Met het Mes op Tafel.16:30Willem Wever flits.16:35Het Klokhuis.16:50NOS Jeugdjournaal.17:15De 3 sterren camping.18:05NOS Journaal.18:20BinnensteBuiten.18:45EenVandaag.19:10First Dates.20:00NOS Journaal.20:30Hoe mijn keurige ouders in de bak belandden.21:20De slimste mens.22:00Ik mis je.22:25Nieuwsuur.23:00Op1.00:00NOS Journaal.00:15Romeinse tragedies.00:45Bak mee met MAX.01:00NOS Journaal.01:20We zijn er Bijna!02:05NOS Journaal.","intensity":0,"negativity":0,"cluster_id":6,"similar_texts":"text239"},{"id":"40","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/53/4","title":"Canada pakt voetbaltitel","text":"Stina Blackstenius opende na ruim een half uur de score namens Zweden. In de 66ste minuut maakte Jessie Fleming gelijk uit een strafschop. In de zenuwslopende penaltyserie miste Zweden vier keer. Julia Grosso schoot Canada uiteindelijk naar de olympische titel. Canada, dat in de halve finales wereldkampioen Verenigde Staten had uitgeschakeld, behaalde zowel in 2012 als in 2016 olympisch brons. Zweden moest vijf jaar geleden ook al genoegen nemen met zilver. Duitsland was destijds met 2-1 te sterk in de finale. Het brons in Tokio ging naar de VS.","intensity":0,"negativity":0,"cluster_id":55,"similar_texts":"text469"},{"id":"41","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/19/4","title":"Canadese voetbalsters pakken voor het eerst goud","text":"### Strafschoppen\n\nDe voetbalsters van Canada hebben voor de eerste keer olympisch goud veroverd. Dat ging ten koste van Zweden. De ploeg van de Engelse coach Beverly Priestman zegevierde in Tokio na strafschoppen (3-2). Na de reguliere speeltijd en de verlenging was de stand 1-1. Blackstenius (Zweden) en Fleming (Canada, uit een strafschop) waren de doelpuntenmakers. In de penaltyserie miste Zweden vier keer. Julia Grosso schoot Canada naar de titel. Canada had in de halve finale wereldkampioen de VS uitgeschakeld. De Amerikaanse ploeg versloeg Oranje in de kwartfinale via een penaltyserie.","intensity":0,"negativity":0,"cluster_id":55,"similar_texts":"text592"},{"id":"42","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/7/4","title":"Cel na bedreigen van advocaten","text":"De rechtbank in Alkmaar heeft een 38-jarige man tien maanden cel opgelegd, waarvan vier voorwaardelijk, voor onder meer het bedreigen van twee advocaten. Zij stonden hem bij in procedures over de omgang met zijn dochters. Toen de advocaten hem wezen op een openstaande rekening, dreigde hij hen te vermoorden en hun familie uit te roeien.","intensity":0,"negativity":1,"cluster_id":39,"similar_texts":"text3"},{"id":"43","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/klimaat-china-heropent-kolenmijnen-nu-energievraag-stijgt-a4053869#20210806-79737-304","title":"China heropent kolenmijnen nu energievraag stijgt","text":"China heropent nog vijftien kolenmijnen om aan de stijgende energievraag in het land te voldoen. Daarmee verkiest de regering van president Xi Jinping het economische belang boven klimaatdoelen. Vorige week werd al de heropening van 38 kolenmijnen aangekondigd. Het land probeert zo ook de prijzen van steenkool te drukken, die dit jaar naar een recordhoogte stegen, door de grote vraag. Chinese beleidsmakers adviseerden vorige maand nog om het tempo waarop de uitstoot wordt teruggeschroefd, te verlagen. Anders zou het economische groei in de weg kunnen staan. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":63,"similar_texts":"text653"},{"id":"44","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/15/1","title":"Cliché-jihadiste 'bakte alleen maar cupcakes'","text":"Het verhaal van de teruggekeerde Syriëganger Siobhan W. zou, als de achtergronden niet zo gruwelijk zijn, wat cliché zijn. Maar haar dossier laat ook opnieuw zien hoe nauw uitgereisde Nederlanders in Syrië bij elkaar betrokken bleven. Meer dan driehonderd Nederlanders trokken de afgelopen jaren naar dat strijdgebied. Meer dan honderd kwamen er om. Zeventig volwassenen zijn terug en nog tientallen wachten in Syrië op een kans terug te komen.  \n  \nSiobhan (27) werd in Zoetermeer geboren, maar groeide op in Den Haag. In een gebroken gezin, waar veel verslavingsproblemen speelden. In de zomer van 2014 bekeerde ze zich, onder invloed van een vriendin, tot de islam. Dat deed ze in de bekende As Soennah-moskee in de stad. De bekering leidde thuis tot veel spanningen. Toen ze na de aanslag op de redactie van Charlie Hebdo op 7 januari 2015 thuis zei 'dat ze kan begrijpen dat mensen zoiets doen als het over spotprenten gaat', barstte de bom. Siobhan verliet het huis. Twee weken later vertrok ze naar het strijdgebied in Syrië. Eenmaal aangekomen trouwde ze met een man uit Delft, die zich bij IS had aangesloten als sluipschutter.\n\nLaura H.\n\nHet dossier van Siobhan wemelt van de Nederlandse dwarsverbanden. Zo had ze jaren voor haar vertrek een relatie met Anis Z. uit Den Haag. Hij zou later eveneens naar Syrië gaan en is daar waarschijnlijk omgekomen.  \n  \nOok kwam Siobhan in Mosul, Irak, een oude vriendin uit Zoetermeer tegen: Laura H., inmiddels de bekendste Nederlandse Syriëganger. Laura vertrekt een maand na Siobhan naar Syrië. In het boek dat over het leven van Laura H. is geschreven, staat dat de twee vrouwen samen hebben geprobeerd te ontsnappen uit het kalifaat. Ze kwamen er, naar eigen zeggen, al snel achter dat het leven daar niet was wat ze ervan verwachtten. De ontsnapping mislukte.  \n  \nLaura H. ontkwam niet veel later alsnog, Siobhan zou nog lang in IS-gebied blijven. ,,Weet u hoe bang ik ben geweest toen het boek van Laura verscheen? Daar stond in dat ik had geprobeerd weg te komen. En ik was toen nog in Syrië'', zei ze gisteren tegen de rechtbank.  \n  \nDe Haagse stelt dat ze in Syrië alleen voor haar man zorgde en probeerde een gezin te vormen. In eerdere interviews stelde ze al 'vier jaar lang alleen cupcakes te hebben gebakken'. Het is vrijwel dezelfde verklaring die alle teruggekeerde vrouwelijke Syriëgangers afleggen in de rechtbank. ,,Ik weet dat het klinkt als een cliché.'' Bij de gruwelen van IS was ze niet betrokken, zegt ze. De rechtbank confronteerde haar met appjes en interviews waarin ze wel degelijk sprak over de strijd en stelde de ideologie van IS aan te hangen. ,,Wat moeten we nu geloven, mevrouw?''  \n  \nToen IS steeds meer grondgebied verloor, belandde Siobhan in een Koerdisch detentiekamp. Daaruit ontsnapte ze 25 maanden later met behulp van smokkelaars en geld dat was ingezameld door weer een andere Nederlander: Samir A., nog bekend als lid van de Hofstadgroep. Siobhan kwam eind 2020 via Turkije naar Nederland. Daar werd ze direct aangehouden en vastgezet.  \n  \nHet OM eiste gistermiddag vier jaar cel tegen Siobhan, waarvan een jaar voorwaardelijk. ,,We zullen de gruwelijke daden van IS nooit vergeten. IS zag de bijdrage van de vrouw als wezenlijk, dus wie zijn wij dan om die te bagatelliseren.\" Haar advocaat Mirjam Levy stelt dat de Haagse geen bijdrage heeft geleverd aan IS. ,,Ze heeft ook meerdere keren geprobeerd te ontsnappen, maar het mislukte steeds.''\n\nDochter\n\nSiobhan W. zelf sprak in haar laatste woord aan de rechtbank niet over de Syrische burgeroorlog en de gruwelen aangericht door terreurgroep IS. Wel sprak ze over haar eigen lot. Ze hoopte 'op een tweede kans' en klaagde over het gebrek aan medewerking van de Nederlandse overheid bij haar terugkeer. ,,Ik ben geen terrorist en dat zal ik ook nooit worden. Volgens Mark Rutte hadden we beter in Syrië kunnen omkomen, maar voor mijn vader ben ik nog steeds zijn dochter. Ik zou u willen vragen: wat als ik uw eigen dochter was geweest?''  \n  \nDat laatste woord is typerend voor de meeste teruggekeerde vrouwen: ze betreuren hun gang naar Syrië vooral vanwege de gevolgen voor hunzelf en hun kinderen. Stilstaan bij de duizenden slachtoffers van IS, doen ze niet.  \n  \nIn Syrische detentiekampen zitten nog 25 Nederlandse vrouwen en hun kinderen. Een groot deel wil terug naar Nederland. Twee maanden geleden haalde Nederland voor het eerst een vrouw en haar kinderen uit zo'n kamp op, de verwachting is dat dat vaker gaat gebeuren.  \n  \nDe uitspraak in de zaak tegen Siobhan W. is over twee weken.","intensity":0,"negativity":1,"cluster_id":19,"similar_texts":"text189"},{"id":"45","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/11/4","title":"Colombiaanse variant duikt op in verzorgingshuis","text":"Na een uitbraak van de zeldzame Colombiaanse coronavariant zijn zeven van de 28 volledig ingeënte bewoners van een verzorgingshuis in de Belgische gemeente Zaventem overleden. Twee van hen verkeerden in slechte gezondheid, de anderen waren relatief gezond. Een besmette bezoeker was waarschijnlijk de veroorzaker van de uitbraak. In België zijn tot dusver twintig clusters van de Colombiaanse variant vastgesteld.","intensity":0,"negativity":0,"cluster_id":42,"similar_texts":"text750"},{"id":"46","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/9/2","title":"De GGD doet aangifte tegen Willem Engel","text":"### Bedreiging\n\nDe GGD Hollands Midden heeft gisteren aangifte gedaan tegen Willem Engel wegens bedreiging. De voorman van Viruswaarheid riep woensdag via Twitter zijn volgers op foto's te maken van medewerkers van de GGD op vaccinatielocaties. Het doel zou daarbij niet zijn hen te vervolgen, maar om ervoor te zorgen dat 'als er een misdrijf wordt geconstateerd, de bewijzen voorhanden zijn', aldus Engel in een tweet. De GGD benadrukt dat de problemen alleen spelen bij de prikbus, die sinds kort in het leven is geroepen. Op de hoofdlocaties moeten mensen naar binnen en staat er een beveiliger voor de deur. De GGD Hollands Midden gaat morgen weer op pad met de prikbus. Er zijn nog geen extra maatregelen genomen.","intensity":0,"negativity":0,"cluster_id":64,"similar_texts":"text663"},{"id":"47","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/05/de-tweede-carriere-van-anouk-vetter-begint-met-olympisch-zilver-a4053816#20210806-79737-301","title":"De tweede carrière van Anouk Vetter begint met olympisch zilver ","text":"Atletiek Anouk Vetter (28) veroverde zilver op de zevenkamp, twee jaar nadat atletiek haar even niets meer waard was. Het brons was voor landgenote Emma Oosterwegel. ,Als Anouk Vetter (28) woensdagavond op het grote scherm in het olympisch stadion van Tokio haar naam boven die van alle anderen ziet staan, schrikt ze. Ze kan alleen maar denken: „Oh nee. Fuck. Nu gaan jullie [de media] weer allemaal verwachtingen creëren. En ik moet morgen nog.”Het was haar nog nooit gebeurd dat ze na de eerste dag van een grote zevenkamp aan de leiding stond. Haar tweede dag is de beste, met verspringen en vooral het speerwerpen. Ze gooit vaak ruim over de 50 meter. Als je haar zo ziet, verwacht je geen krachtmens. Er zijn atleten gespierder. Maar ze is beresterk en technisch zeer begaafd. En ze heeft het niet van een vreemde. Haar moeder Gerda Blokziel is tweevoudig Nederlands kampioen speerwerpen. Ronald Vetter, haar coach en vader, was kogelslingeraar. De eerste dag is voor Vetter een kwestie van goed doorkomen. Voor elke meerkamp heeft ze zenuwen en zware benen. De wedstrijdspanning went nooit. Ze moet het meestal niet hebben van de 100 meter horden en het hoogspringen, maar die onderdelen gaan in Tokio juist goed, beter dan ooit tijdens een meerkamp. Na twee van de zeven spreekt ze van „een droomstart”. Om in de zin daarna alweer te nuanceren. „Het ging niet verkeerd. Ik heb gewoon geen verwachtingen. Dat werkt voor mij.” Het waren diezelfde verwachtingen die haar twee jaar geleden tijdens de WK atletiek in Doha hadden doen besluiten om de afsluitende 800 meter niet te lopen en zich terug te trekken van het toernooi. Ze had zichzelf te lang te veel druk opgelegd en nu liep ze tegen haar eigen grenzen op. Een burn-out, kan je zeggen, maar zelf houdt ze niet van dat soort stickers. Als ze het interview dat ze toen gaf terugkijkt, schrikt ze van haar gezichtsuitdrukking. Ze kan zich van het gesprek en van de meerkamp nauwelijks nog iets herinneren.\n\nTwaalf uur na haar val wint ze goud – Sifan Hassan ís zeldzaam\n\nFysiek was ze prima in orde en op routine kwam ze nog een heel eind, maar mentaal was ze uitgeput. Ze voelde het eerder dat jaar al aankomen, maar wilde de WK toch doen. Achteraf had ze misschien beter moeten weten. Vetter zegt over zichzelf dat ze veel geeft aan mensen, energie die ze soms niet heeft. Je hoorde haar niet zo snel nee zeggen. Tot ze niet anders kon. Atletiek was haar even niets meer waard, in oktober 2019. Terwijl plezier maken juist haar geheime wapen was. Ze moest aan zichzelf gaan denken. Ook al betekende stoppen dat ze haar A-status van NOC-NSF misschien zou verliezen, ze kon niet anders dan de stekker er een tijdje uittrekken. En daar heeft ze geen seconde spijt van gekregen.OverbelastingAnouk Vetter gold al vroeg als groot talent, maar raakte vaak geblesseerd. De meerkamp is het meest belastende onderdeel van de atletiek. Vrouwen moeten zeven en mannen tien onderdelen onderhouden, en liever nog verbeteren. Meerkampers zijn ook evenwichtskunstenaars; ze balanceren op het dunne randje tussen topprestaties en overbelasting. Ze brak door op haar 21ste, bij de beroemde meerkamp van Götzis in Oostenrijk. Vanaf dat moment dacht ze misschien met haar sport wel geld te kunnen gaan verdienen.\n\nAnouk Vetter (midden) tijdens de 200 meter.\n\nFoto Phil Noble/Reuters\n\nVetter groeide op in Amsterdam maar woont al bijna tien jaar in Arnhem, voor de atletiek. Na Tokio zal ze terugverhuizen, dichterbij haar familie. Ze wil altijd meer, beter, sneller, is een perfectionist, zei ze vorig jaar in de olympische podcast van de NOS. Dat bracht haar ver in haar carrière, het maakte dat ze in 2016 Europees kampioen meerkamp werd, en een jaar later brons pakte bij de WK in Londen. Het hoort bij wie ze is, zorgde ervoor dat ze altijd oog bleef houden voor de kleinste details. „Maar ik wilde zo veel verbeteren dat ik de goede dingen niet meer zag”, zei ze in de podcast. „Ik legde mezelf zo veel druk op, dat er een grijze wolk om me heen kwam.” Het moest voortaan anders. Vandaar dat verwachtingsmanagement in Tokio.Na het hordenlopen en het hoogspringen had ze bij het kogelstoten en de 200 meter wat meer moeten vechten voor een goed resultaat, zei ze. Je zag het aan de grimas op haar gezicht op het laatste rechte stuk. Maar zodra ze over de finish kwam en haar tijd zag, lachte ze breeduit. Een van de getalenteerdste atletes van Nederland genoot zichtbaar weer van haar sport. Nooit eerder was ze onder de 24 seconden gebleven op het laatste onderdeel van dag één. Ze was aan de meerkamp van haar leven bezig en daarmee lag ze zelfs op koers voor olympisch goud. Maar van dat soort termen wilde ze zelf niets weten. „Het is leuk, ik ga goed. Maar de zevenkamp is twee dagen.” Niet vooruitkijkenAtleten staan in Tokio om negen uur ’s ochtends al aan de start, om pas tegen elf uur ’s avonds het stadion weer te kunnen verlaten – als het meezit. Ze staan de hele dag op hun benen, zijn voortdurend in beweging. Trekken sprintjes, springen, gooien. En dan die zenuwen, die de een beter onder controle heeft dan de ander. Na het ochtendprogramma kunnen ze even naar het hotel om te eten en te rusten, maar echt kalmeren doen ze niet. Vetter liet zich woensdagavond heel even verleiden vooruit te kijken. Eigenlijk niet de bedoeling.Ze dacht aan het verspringen, het eerste onderdeel op dag twee, als de spieren stram voelen bij het ontwaken. „Verspringen is altijd spannend. Als de concurrentie 6.60 meter springt en ik 6.20, dan is het gelijk klaar. Maar tot nu toe gaat elk onderdeel goed. Daar moet ik aan denken.” Verwachtingen probeerde ze helemaal los te laten. „Ik heb ze dus eigenlijk niet. Ja, technische verwachtingen, de manier waarop ik mijn onderdelen moet uitvoeren. Als ik daarbij in de buurt kom, kan ik mezelf niets kwalijk nemen. Daarin ben ik wel veranderd. Ik denk niet meer aan het eindresultaat.” Mensen om haar heen hielpen haar daarbij, vrienden, familie, een sportpsycholoog. Die lieten haar inzien dat ze vooral zichzelf in de weg zat. Het mocht wat milder, het was gewoon een kwestie van haar best doen. „It is as simple as that. We zien wel wat er morgen gebeurt.” En weg liep ze, nee, ze rende ervandoor. Terug naar het olympisch dorp. Op de massagetafel, een ijsbad in. En de dag de dag laten.\n\nEmma Oosterwegel en Anouk Vetter juichen na de finale 800 meter van de zevenkamp.\n\nFoto Olaf Kraak/ANP\n\nNadat ze twee jaar geleden bij de WK was uitgestapt en journalisten liet optekenen dat ze geen plezier meer in haar sport had, voelde ze eerst opluchting, maar eenmaal terug uit Doha stortte ze in. Ze boekte een reis naar Sri Lanka, om in haar eentje te gaan surfen. Het beviel geweldig. Ze maakte vrienden, ontmoette mensen die haar niet als atlete, maar als mens zagen. Ze vond het heerlijk om een wereld buiten de atletiek te ontdekken, na al die jaren van monomaan voor haar sport te hebben geleefd, van training naar wedstrijd en andersom. Al sinds ze klein was, stond ze met haar familie op de baan.Turnen en balletVetter had aan turnen en ballet gedaan, maar rolde toch in de atletiek. Mensen die haar kennen van haar tijd bij AAC in Amsterdam omschrijven haar als vrolijk en gedreven. Zelf zegt ze iemand te zijn die liever niet te veel aan de dag van morgen denkt. Achteraf denkt ze dat het goed is geweest dat ze zichzelf zo tegenkwam. Ze werd er een completer mens van, volwassener ook. Tegenwoordig zegt ze het gewoon als ze moe is en even geen zin heeft. Ze speelt niet langer een toneelstukje.\n\nOp een van de spannendste dagen van haar leven loopt Femke Bol naar brons\n\nDie herboren atlete, bezig aan haar „tweede carrière”, begint donderdagochtend met een ongeldige poging bij het verspringen. Had ze voorheen misschien van in de rats gezeten, maar nu springt ze er gelijk 6,40 meter achteraan, en daarna nog zeven centimeter erbij. Deed ze ook nog nooit in een meerkamp. Op haar beste onderdeel, het speerwerpen, laat ze wat punten liggen, waardoor goud op de afsluitende 800 meter niet meer haalbaar is. Dat gaat naar de Belgische favoriet Nafissatou Thiam. Vetter pakt olympisch zilver, in een nationaal record van 6.689 punten. Dat beseft ze na de 800 meter helemaal niet, terwijl ze zich met haar trainingsmaatje en winnares van het brons Emma Oosterwegel (23) in het rood-wit-blauw wikkelt en laat fotograferen. Een unieke prestatie namens Nederland. Er komt veel los bij Vetter, als ze haar vader op de tribune ziet staan, en denkt aan waar ze vandaan is gekomen. Die Anouk zat er zo doorheen, ze kan zich er nu amper meer een voorstelling van maken. Ze frunnikt aan haar mondkapje, het hoofd gebogen, emotioneel leeg na twee lange dagen. Ze zegt „heel blij en heel trots” te zijn. Dan geeft ze toe dat ze stiekem al op dag één dacht dat ze een medaille kon gaan winnen, maar dat expres niet zei. Zo bleef ze rustig. Ze was er zo dichtbij en wilde het niet meer uit handen geven. Nu keek ze op het grote scherm in het stadion en zag ze achter haar naam een zilveren medaille staan. Het eerste wat ze dacht: „Thank god.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":43,"similar_texts":"text636"},{"id":"48","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=c7b2679078bf112debf3#/pages/6","title":"Dieren spoor bijster","text":"Dieren spoor bijster\n\nLawaaiige treinen kunnen het jonge ooievaarsgeluk van drie ooievaarsfamilies in het Drentse Hoogeveen niet deren. \n\nFoto ANP/HH\n\nVorig jaar 934 beesten (bijna) aangereden \n\ndoor Gijsbert Termaat\n\nUtrecht  Dieren blijven het treinverkeer dwarszitten. In 2020 werden er 934 beesten (bijna) aangereden op het spoor, wat tot grote vertragingen leidde voor reizigers. Vaak moesten kadavers van koeien, honden, schapen, vossen, zwanen of herten worden verwijderd voordat de dienstregeling weer kon worden hervat.\n\nDat blijkt uit cijfers die spoorbeheerder ProRail op verzoek van De Telegraaf verzamelde. „Toch zijn we niet ontevreden over de recente aantallen, omdat het aantal incidenten met dieren in een paar jaar met zo’n tien procent is afgenomen”, zegt woordvoerder Andy Wiemer. „In 2017 ging het bijvoorbeeld nog om 1035 dieren, terwijl dat er de jaren erna respectievelijk 1024 en 982 waren.” \n\n„Het blijft vooral heel sneu voor de dieren. Maar we zijn blij dat de daling nu is ingezet door het nemen van gerichte maatregelen en een intensieve samenwerking met de omgeving, zoals het plaatsen van hekwerken op strategische plekken en het voeren van gesprekken met boeren over hun afrastering rondom de weilanden. Ook bouwen we bijvoorbeeld ecoducten of speciale dierenroutes onder het spoor door”, aldus Wiemer.\n\nBoeren\n\nVooral het aantal aanrijdingen met schapen, geiten en runderen nam fors af ten opzichte van 2018: 171 toen tegen 69 in 2020. Dit komt vooral doordat ProRail goed contact houdt met boeren om ervoor te zorgen dat zij het hekwerk van hun weiland op orde houden. \n\n„Met hekwerk lukt het natuurlijk niet om aanrijdingen met vogels te voorkomen. Dit is nog een flinke uitdaging”, aldus Wiemer.\n\n„Zo hebben we ook te maken met ooievaars die op de bovenleiding van het spoor een nest bouwen. Helaas is de hoogspanning op de bovenleiding gevaarlijk voor hen. En als de bovenleiding beschadigd raakt, kan de trein niet rijden. Redenen om deze broedplaatsen bij het spoor weg te houden. Dat ligt gevoelig, want de nesten hebben net als hun bewoners een beschermde status.”\n\nIn de afgelopen jaren zijn nestpalen in de buurt van spoorportalen geplaatst. Helaas bleken de vogels die hint niet altijd te ’begrijpen’.","intensity":1,"negativity":0,"cluster_id":51,"similar_texts":"text426"},{"id":"49","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/9/1","title":"DSM dreigt met vertrek als er geen verhuissubsidie komt","text":"Commotie rond multinationals is er geregeld, maar rond DSM haast nooit. Nu wel. Reuring is er niet omdat er iets mis is met de ingrediënten voor voedingsmiddelen of de kunststoffen die DSM produceert. Er komt ook geen grote ontslagronde. De commotie gaat over de verhuizing van het bedrijf dat ooit begon als De Staatsmijnen, daarna tot Dutch State Mines werd omgedoopt en nu 'gewoon' DSM heet.  \n  \nReuring was er eerst toen DSM aankondigde dat het Heerlen wil verruilen voor Maastricht. Dat viel niet goed in de voormalige mijnstad, een van de armste steden van Nederland met een hoog werkloosheidspercentage. DSM huist er al sinds 1902 en liet in 1983 aan Het Overloon een hoofdkantoor optrekken dat het in 1985 betrok.  \n  \nVolgens de DSM-leiding is dat kantoor te groot. Het biedt plaats aan duizend werknemers, er werken er nu circa 725 en er is behoefte aan werkruimte voor 350 a 400 mensen - ook bij DSM zal na corona meer worden thuisgewerkt.  \n  \nNaar eigen zeggen verkende de DSM-directie drie verhuisopties: de Amsterdamse Zuidas, het financiële centrum van Nederland, waar in het verleden ook Philips (vanuit Eindhoven), AkzoNobel (vanuit Arnhem) en Arcadis (ook Arnhem) neerstreken. Dan was er Kaiseraugst bij Basel in Zwitserland, het land waar een kleine tien procent van DSM's personeelsbestand huist en waar DSM veel produceert. Van de 9 miljard euro aan omzet die DSM in 2020 haalde, kwam 28 procent van productielocaties in Zwitserland. In Kaiseraugst verrijst ook een nieuw innovatiecentrum van DSM.\n\nHistorische banden\n\nMaar de keuze viel, volgens DSM mede vanwege de historische banden met Limburg, op het centrum van Maastricht, nabij het station, met de auto zo'n 20 minuten rijden van Het Overloon: op een bioscoop en een monumentale school die tot één gebouw worden omgevormd. Een duurzaam gebouw, benadrukt DSM. Kosten? Zo'n zeventig miljoen euro. Waaraan de gemeente Maastricht en Provinciale Staten van Limburg elk 1,75 miljoen subsidie zouden bijdragen.  \n  \nMaar in de Limburgse Staten is verzet gerezen tegen die steun. Waarom 1,75 miljoen oplepelen voor een verhuizing van een bedrijf dat geld genoeg heeft? Topman Dimitri de Vreeze, co-bestuursvoorzitter van DSM, reageerde deze week op die bezwaren. Hij zei dat een verhuizing naar Maastricht voor DSM duurder is dan een verhuizing naar Amsterdam en dat de subsidies een belangrijke rol speelden bij de keuze voor Maastricht. Als de subsidie van de provincie niet komt, zijn Amsterdam en Basel weer in beeld, meldde De Vreeze.  \n  \nDaarmee waren de gemoederen natuurlijk niet gesust. Heeft dat bedrag van 1,75 miljoen (2,5 procent van de verhuiskosten) echt een doorslaggevende rol gespeeld bij het besluit van DSM's? En als dat zo was, zou dat bedrag zo'n rol moéten spelen?  \n  \nDSM mag een beursgenoteerde multinational zijn en geen filantropische instelling, het bedrijf geldt al decennia als sociaal.  \n  \nDe banden met de vakbonden zijn doorgaans goed. DSM geldt als vooruitstrevend en innovatief en heeft duurzaamheid en maatschappelijk verantwoord ondernemen hoog in het vaandel staan. Winstmaximalisatie staat niet voorop, althans niet altijd.\n\nHandje ophouden\n\nGoed winstgevend is DSM wel. Daarbij incasseerde het recent een boekwinst van 567 miljoen op de verkoop van bedrijfsonderdelen en komt er nog eens zo'n 300 miljoen binnen door de verkoop van belangen in een ander bedrijf. Kortom: armoede is geen troef in (nu nog) Heerlen. Handje ophouden bij de provincie lijkt niet nodig. Verhuizing naar Amsterdam of Basel zal voor personeelsleden grote gevolgen hebben. Wil DSM het onderste uit de kan halen? Of speelt er meer?  \n  \nWoordvoerders van het concern waren gisteren niet bereikbaar voor commentaar. Een woordvoerder van de gemeente Maastricht, dat DSM graag ziet komen, liet weten dat de gemeenteraad achter de subsidie van 1,75 miljoen euro staat en dat het wachten nu is op het besluit van Provinciale Staten. Dat staat voor september op de rol.","intensity":0,"negativity":0,"cluster_id":24,"similar_texts":"text207"},{"id":"50","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/18/2","title":"Een springfout meer had Nederland de landenfinale gekost","text":"Net als in de barrage van de individuele finale stapten Maikel van der Vleuten en zijn 11-jarige ruin Beauville Z gisteren in de kwalificatie van de landenwedstrijd als laatste combinatie de ring in. De ruiter uit Someren wist dat hij opnieuw een goede proef moest afleveren. Bij drie springfouten zou de Nederlandse ploeg buiten de toptien vallen en zich niet plaatsen voor de finale van vandaag.  \n  \nVan der Vleuten en Beauville Z, woensdag verrassend winnaar van het brons in de individuele finale, maakten het enorm spannend. Op de derde en negende hindernis liet de combinatie de eerste twee springfouten op dit olympische toernooi noteren. Met nog zes sprongen te gaan, mochten niet nog meer balken worden getoucheerd om uitschakeling te voorkomen. Dat lukte en Nederland ging als negende naar de eindstrijd.\n\nOndermaatse proef\n\nDe druk zat er al direct op voor de Nederlandse ploeg in het Equestrian Park. Willem Greve en Zypria S reden een ondermaatse proef. De combinatie verliet de arena met in totaal dertien strafpunten, met een vijftiende plaats in het tussenklassement tot gevolg. Een tik, omdat er in Tokio voor het eerst geen vier maar drie combinaties aan de start verschijnen en er geen streepresultaat meer is.  \n  \nMarc Houtzager moest daarna de schade zien te beperken. Een mentaal zware opdracht voor de ruiter uit Rouveen, die met zijn merrie Dante in de individuele finale als 21ste eindigde met in totaal dertien strafpunten. Zijn entree in de piste liep woensdag vertraging op nadat hij op het voorterrein van zijn paard was gevallen. Het bleek een voorbode van een teleurstellende rondgang in de finale.  \n  \nHoutzager en Dante, in 2020 winnaar van Jumping Amsterdam, revancheerden zich gisteren voor dat tegenvallende optreden. Tot aan de laatste lijn leek de combinatie foutloos rond te komen op het moeilijke en technische parkoers. Dat lukte niet, maar met vijf strafpunten bracht hij Nederland terug in de race, waarna Van der Vleuten de finale veiligstelde.  \n  \nVoor die finale van vandaag maakt Rob Ehrens gebruik van het recht om een combinatie te mogen wisselen. De bondscoach vervangt Greve voor Harrie Smolders. De Brabander was al verzekerd van een plaats in de olympische ploeg, maar zag zijn paard Dolinn afhaken met een blessure. Smolders, in 2019 verkozen tot ruiter van het jaar, ging met zijn paard Bingo du Parc als reserve wel mee naar Tokio. Vandaag verschijnt hij met de 10-jarige ruin voor het eerst in de ring.  \n  \nHoewel Nederland zich op de valreep bij de beste tien landen schaarde, keek Ehrens met vertrouwen naar de finale. Met Houtzager als eerste ruiter, gevolgd door Smolders en Van der Vleuten opnieuw als slotruiter, verwacht hij dat zijn drietal zich serieus kan mengen in de strijd om de medailles. \"Iedereen begint op nul en we blijven strijden.\"  \n  \nIn de kwalificatiewedstrijd van gisteren toonden de Zweden zich weer superieur. In de barrage van de individuele finale was Zweden met alle drie de combinaties vertegenwoordigd en gisteren volgden opnieuw drie foutloze ronden. Opvallend was de vijfde plaats voor de drie Amerikaanse combinaties, die in de individuele finale nog zwaar teleurstelden.","intensity":0,"negativity":0,"cluster_id":1,"similar_texts":"text106"},{"id":"51","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/41480202-a4053821#20210806-79737-214","title":"ÉÉN18.00Het journaal. 18.10Het weer.","text":"ÉÉN18.00Het journaal. 18.10Het weer. 18.1522 Kids and Counting. 19.00Het journaal. 20.02Het weer. 20.05De stoel. 20.10F.C. De Kampioenen. 20.45Switch. 21.15Van hier tot in Tokio. 22.15Het journaal. 22.32Keno. 22.33Euromillions. 22.35Urbanus: de vuilnisheld. 23.50Sporza: Tokyo 2020.CANVAS09.00Zomerbeelden. 10.00Ketnet Junior. 19.10Great Barrier Reef.20.00Terzake. 20.25Frontlinie. 20.55Fiddler on the Roof. 23.50Alex. 00.40Canvaslus.BBC 116.00Olympics 2020. 19.00BBC News at Six; Weather. 19.30BBC Regional News and Weather. 20.00The One Show. 20.30Olympics 2020: Today at the Games. 22.05EastEnders. 22.30King Gary. 23.00BBC News at Ten. 23.25BBC Regional News and Weather. 23.30Weather. 23.35Olympics 2020 Live. BBC 218.15Pointless. 19.00Richard Osman’s House of Games. 19.30Animal Park. 20.00Cricket: Today at the Test. 21.00Gardeners’ World. 22.05Olympics 2020: Extra. 23.00I’ll Get This. 23.30Newsnight. 00.00Weather. 00.05The Deer Hunter. ARD18.00Gefragt - Gejagt. 18.50Quizduell-Olymp. 19.45Sprüche vor acht. 19.50Wetter vor acht. 19.55Börse vor acht. 20.00Tagesschau. 20.15Freitag im Ersten: Praxis mit Meerblick. 21.45Tagesthemen. 22.25Tatort. 23.55Kommissar Wallander. 01.25Tagesschau.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":30,"similar_texts":"text719"},{"id":"52","publisher":"De Volkskrant","date":"2021-08-07","url":"https://krant.volkskrant.nl/titles/volkskrant/7929/publications/1327/articles/1422556/3/1","title":"Eerst droog","text":"Zaterdag landinwaarts eerst droog met soms zon. Vooral in de middag enkele buien met kans op onweer. Het wordt hooguit 21 graden. Zondag zon, maar ook buien met onweer. Maximaal 20 graden en veel wind. p 29","intensity":0,"negativity":1,"cluster_id":3,"similar_texts":"text108"},{"id":"53","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=656005722e1db146237c#/pages/42-43","title":"Eetbusdrama in West na grote loodsbrand","text":"Eetbusdrama in West na grote loodsbrand\n\nVan de loods aan de Turbinestraat is niet veelmeer over. \n\nfoto\n\nMichel van Bergen\n\nDe foodtruck van Richard.\n\nfoto Facebook\n\n❮❯\n\nVerslagenheid bij gedupeerde horeca-ondernemers\n\ndoor Marouschka \n\nvan de Groep\n\nAmsterdam Verbijstering, verdriet en verslagenheid bij de ondernemers die gedupeerd zijn door de brand in een loods in Amsterdam-West. Het gebouw van zo’n duizend vierkante meter in de Turbinestraat brandde in de nacht van woensdag op donderdag helemaal uit. Er werden voornamelijk foodtrucks opgeslagen.\n\n„Ik kan het nog steeds niet geloven, het is zo onwerkelijk”, zegt een verslagen Jeffrey Fraai terwijl hij naar de uitgebrande loods staart. De eigenaar van de Caribische foodtruck Food Fiësta was gisteravond rond half twaalf nog in de loods om wat voor te bereiden voor komend weekend. „Dan zou ik voor het eerst in anderhalf jaar weer een festival draaien”, sombert hij.\n\nNachtmerrie\n\n„Toen ik het bericht kreeg van de brand dacht ik nog: misschien is het maar aan één kant en is mijn truck gespaard gebleven. Maar het hele gebouw is gewoon honderd procent afgebrand.” De foodtruck-eigenaar baalt dat hij er niet bij was toen iets over twaalf uur de brand uitbrak. \n\n„Rook of geen rook, dan had ik mijn truck naar buiten gereden”, zegt hij stellig.\n\nDe brandweer rukte even na middernacht met meerdere eenheden uit en wist te voorkomen dat het vuur oversloeg naar omliggende panden. De loods brandde echter volledig uit. Volgens verhuurder Thomas Moonen werden daarin vooral foodtrucks opgeslagen, maar diende het ook als opslag voor evenementenmateriaal en was er een geluidsstudio. „Allemaal mensen die het al zwaar genoeg hebben gehad. Echt heel erg treurig.”\n\n„Ik zit helemaal te shaken, het is echt een nachtmerrie”, vertelt Richard Matulessy, eigenaar van Rich Pork. Ook zijn zeven meter lange Mercedes-Benz Vario, omgebouwd tot foodtruck, is verloren gegaan bij de brand. „Ik las vanmorgen al dat er niets meer te redden was, maar ik wilde het toch even met eigen ogen zien”, verzucht hij. „Nu landt het pas.”\n\n„Ik heb mijn hele ziel en zaligheid in dit bedrijf gestopt. Het was al een raar anderhalf jaar, dan gloort er eindelijk een beetje licht aan het einde van de tunnel en gebeurt dít”, zegt hij ontsteld. „Bij brand denk je altijd dat het een ver-van-je bed-show is; zoiets gebeurt mij niet. Het komt echt als een mokerslag aan. Ik heb er gewoon geen woorden voor.”\n\nOok het complete cateringbedrijf van Tymo Dijkstra stond in de loods opgeslagen: drie foodtrucks in totaal, waar ze normaal gesproken alle grote festivals mee afgaan: van Mysteryland tot Lowlands. „We hebben zo’n enorm ellendig jaar gehad met corona en alles wat daaruit voort is gekomen. Het eerste wat ik dacht is: wat gaat er nog meer gebeuren? Kom ik straks onder een bus, of zo?”, zegt de eigenaar van Piepers & Rund met enig sarcasme.\n\nDoorstart\n\nHet is voor de ondernemers nu afwachten wat de verzekering gaat doen. Volgens verhuurder Moonen is brandstichting inmiddels uitgesloten. Dijkstra hoopt een doorstart te kunnen maken. „Maar er moet eerst geld komen. Ons geld is na alles nu gewoon op.”\n\n’Dit is een mokerslag’","intensity":0,"negativity":0,"cluster_id":58,"similar_texts":"text504"},{"id":"54","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=1abc45f771a38c110b14#/pages/1","title":"Eigen BV Van Haga","text":"Eigen BV Van Haga\n\nDen Haag Met de lancering van de nieuwe politieke partij Belang van Nederland (BV NL) wil Wybren van Haga wederom een alternatief bieden voor rechtse kiezers.\n\nVolgens het Kamerlid, dat brak met Forum voor Democratie (FvD) en werd weggestuurd bij de VVD, is er behoefte aan ’een fatsoenlijke, realistische en economisch rechtse partij’. \n\nVan Haga haalt hard uit naar FvD en voorman Baudet. „Ik heb natuurlijk wel vaak moeten slikken als ik ’s avonds laat weer eens een tweetje zag langskomen. Dan denk ik: hou daar gewoon mee op.”\n\n’Forum grootste fout’ Pagina T6","intensity":0,"negativity":0,"cluster_id":59,"similar_texts":"text52"},{"id":"55","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/28/1","title":"Eigen vaccins eerst, hoelang is dat houdbaar?","text":"### Europees dilemma\n\nHet plaatsje Visp, Zwitserland, heeft dringend behoefte aan huizen en scholen. Het slaperige dorpje heeft er namelijk plots een fabriek bij, van Lonza. Dat bedrijf maakt coronavaccins voor Moderna. Alleen al dit jaar kwamen er 1500 banen bij in Visp, volgend jaar komen er nog meer.  \n  \nHetzelfde speelt in Puurs, België. Daar breidt de bestaande Pfizer-fabriek uit. Honderd werknemers komen erbij, op zijn minst. Of neem het Duitse Marburg, waar een fabriek voor Pfizer overging op 24-uursproductie, zeven dagen per week. Overal in Europa zijn in het voorbije halfjaar banen ontstaan in het vaccinwezen.  \n  \nHet is moeilijk je nog voor de geest te halen hoe het was in het begin van het jaar, toen Eurocommissaris Thierry Breton een officiële opdracht kreeg van zijn baas, Ursula von der Leyen. Er moesten meer vaccins komen, en snel een beetje.  \n  \nHet waren de weken waarin de EU om zijn vaccinatie-aanpak werd uitgelachen en uitgescholden. Waarin de Nederlandse minister Hugo de Jonge zei dat hij er spijt van had dat hij de vaccin-inkoop niet in eigen, Nederlandse hand gehouden had. Waarin vaccins die geleverd zouden worden wegbleven en andere landen de vaccinatierace glansrijk leken te gaan winnen, met het Verenigd Koninkrijk voorop.  \n  \nBreton, een Fransman, was in eigen land minister van financiën geweest, directeur van France Telecom en computergigant Asos. Hij had in zijn leven al het een en ander gerestructureerd en vernieuwd. Hij wist dingen: bijvoorbeeld dat een nee later wel eens een ja kan worden. Dat geld en druk kunnen helpen.  \n  \nHij kreeg gelijk. De Europese productie van vaccins tegen corona kón omhoog, en snel ook. Daarmee kon niet alleen zeventig procent van de Europeanen in juli zijn ingeënt tegen Covid-19, Europa werd ook stukken weerbaarder tegen toekomstige pandemieën.  \n  \nIn het begin ging het precies zoals het de Nederlandse evenknie van Breton verging. Want toen de levering van vaccins begin dit jaar achterbleef, benoemde Nederland Hans Schikan, een gezant die moest onderzoeken of niet ergens een kink uit de kabel gehaald kon worden. Eind maart kwam hij met een rapport.  \n  \nSchikan kwam er snel achter dat het zo eenvoudig niet was. Hij beschreef voor Nederland hoe bij het maken van vaccins een wereldwijd netwerk van leveranciers nodig is, die allemaal precies op tijd moeten leveren. Hoe voor de productie van een enkel vaccin soms 280 componenten van 86 locaties uit negentien landen bij elkaar moeten worden gehaald. Dat allerlei bedrijven in dat wereldwijde netwerk op dat moment kampten met een oplopend en uitermate verontrustend tekort aan onderdelen die nodig zijn voor de bereiding van vaccins.  \n  \nSchikan gaf het voorbeeld van de zogenoemde single use reactorzakken, grote zakken van een speciaal soort plastic die worden gebruikt bij het maken van de werkzame stof van vaccins. Daar was zo'n schreeuwend tekort aan dat de levertijd was opgelopen naar meer dan zestig weken. Zonder was het onmogelijk om een vaccin te maken.\n\n100.000 pizzabodems\n\nHet was 'alsof je van het maken van één bolletje zuurdesem in je keuken plotseling moet omschakelen naar het maken van 100.000 pizzabodems van zuurdesem', zo schreef in het Verenigd Koninkrijk Matthew Durchars, directeur van de Britse overheidsinstelling die zich met vaccinproductie bezighield. Niets ging vanzelf. Er waren exportverboden, personeelstekorten.  \n  \nIn dat krachtenveld ging de taskforce van eurocommissaris Thierry Breton aan het werk. Breton bleek zijn taak uiterst serieus te nemen. Dagelijks had hij contact met de directies van de vaccinmakers waarvan Europa het moest hebben. Met Moderna, met Pfizer, Met Janssen en met AstraZeneca. Ze moesten hem vertellen hoe de vlag ervoor stond.  \n  \nTegelijk reisde hij van fabriek naar fabriek, van producent naar producent, om erachter te komen waar precies het probleem lag. En hij bezocht de ene Europese leider na de andere. De Europese Unie, zo hield hij iedereen voor, moest 'vaccinsoevereiniteit' hebben. De EU moest voor deze en alle komende pandemieën zelf vaccins kunnen ontwikkelen én produceren. \"Anders zullen we kwetsbaar blijven\", zei hij tegen ze.  \n  \n\"De massaproductie van de vaccins\", vertelde hij de ongeduldige premiers en presidenten, \"is een geweldige uitdaging. Geen enkel bedrijf dat met de nieuwe mRNA-techniek werkt, heeft ervaring in hoe je ze verder moet ontwikkelen en vermarkten, laat staan dat ze weten hoe dat zou moeten op de snelheid die we nodig hebben.\"  \n  \nOveral waar Breton kwam, bracht hij geld mee uit het Europees noodhulpfonds. Inmiddels heeft de Europese Commissie al bij 55 faciliteiten de productie vooruitgefinancierd. Zo kon Pfizer BioNtech een nieuwe fabriek bouwen in Marburg en in Reinbek. Pfizer in het Belgische Puurs breidde in mei uit. Er kwamen nieuwe partnerschappen die kunnen bijspringen in de vaccinproductie. Delpharm hielp Pfizer, Recipharm Moderna en IDT sprong bij Johnson & Johnson bij.  \n  \nIn het najaar en de winter openen nog meer nieuwe fabrieken, ook voor de productie van vaccins die nog niet zijn goedgekeurd door het EMA, maar waarvan wordt gehoopt dat ze dat tegen die tijd wel zijn. Zo maakte de Europese Commissie woensdag bekend dat het nog dit jaar 100 miljoen doses wil afnemen van het nieuwe vaccin Novavax, dat nog onder beoordeling staat van het Europees medicijnagentschap. Ook dit vaccin zal binnen Europa worden geproduceerd, want dat is steeds weer de eis van Brussel.  \n  \nFabrikanten kunnen nu hun verwachtingen bijstellen. Moderna bijvoorbeeld zette aanvankelijk in op 500 miljoen doses dit jaar, maar heeft zijn doelstelling verhoogd naar één miljard. De totale maandelijkse vaccinproductie in Europa groeide van ongeveer 50 miljoen in februari naar circa 280 miljoen in juni, wat betekent dat in de EU nu jaarlijks drie miljard vaccins kunnen worden geproduceerd.  \n  \nInmiddels is de EU, zo zeggen bronnen in Brussel trots, 's werelds grootste producent van vaccins die worden gemaakt met behulp van de veelbelovende mRNA techniek, die Pfizer en Moderna gebruiken.  \n  \n\"Het is een gevecht\", zei Breton. Maar dat hij in ieder geval één cruciale slag gewonnen had, bleek toen hij in het voorjaar poseerde op een foto met mensen van de Franse fabriek Merck, omdat die voortaan die vermaledijde single use reactorzakken in Europa belooft te gaan produceren.  \n  \nEind april wist hij dat het zou lukken. Toen schreef hij op Twitter: \"Indrukwekkende opschaling van onze 53 vaccinfabrieken! Nu hebben we het aantal doses dat nodig is om ons doel voor half juli te bereiken: dat 70 procent van de volwassen is ingeënt.\"  \n  \nLater zei hij: \"Het is een ongelooflijke prestatie, laten we niet bang zijn om dat toe te geven.\"\n\nEigen gebruik\n\nMaar is alles nu goed? Nee, verre van dat. Want de EU is inmiddels misschien wel iets té gefocust op het veiligstellen van de productie voor eigen gebruik. Het Groningse beleidsinstituut Medicines, Law and Policy, dat zich bezighoudt met medisch beleid, bracht eind juli een rapport uit waarin het de EU-contracten onder de loep hield.  \n  \nDat Europa in eerste instantie de portemonnee trok is goed, staat daarin. Maar inmiddels is het tijd voor een andere strategie, waarbij het doel is alle delen van de wereld vaccinsoevereiniteit te geven. Dat zou bijvoorbeeld kunnen als de vaccinproducenten bereid zijn hun kennis te delen. Dit zou volgens het beleidsinstituut alleen maar terecht zijn. \"De vaccinbedrijven hebben aanzienlijke voordelen gekregen, want de extra productiecapaciteit waarvoor is betaald, blijft eigendom van het bedrijf.\"  \n  \nDe voordelen voor de Pfizers en de Moderna's van deze wereld zijn volgens de Groningers echter te groot. Met publiek geld hebben de bedrijven zich weten te verrijken, zonder dat ze er iets voor hoeven terug te geven.  \n  \n'Beleidsfalen', noemde de aan het instituut verbonden wetenschapper Ellen 't Hoen dat dan ook twee weken geleden, in een toespraak bij de Wereldgezondheidsorganisatie WHO. \"De EU heeft beloofd dat de vaccins openbare goederen zouden zijn\", zei ze. Dat doel is, in alle haast om genoeg vaccins te krijgen, niet gehaald. Nu maken negen bedrijven honderden miljard dollar winst op producten die zijn ontwikkeld met publiek geld.  \n  \n\"De wereld heeft nieuwe regels nodig\", zegt 't Hoen. Niet alleen in Europa, voegt haar collega Christopher Garrison daaraan toe. De aanpak moet op grotere schaal. \"We hebben een wereldwijde taakgroep nodig, niet alleen een Europese.\"","intensity":0,"negativity":1,"cluster_id":12,"similar_texts":"text790"},{"id":"56","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/39/1","title":"Einde van een tijdperk","text":"### Barcelona neemt afscheid van Messi, gedwongen door financiële restricties Prijzen\n\nHet lange huwelijk kende precies een jaar geleden even een crisis. Leo Messi wilde plots weg bij FC Barcelona, voelde zich niet meer geliefd door het toenmalige bestuur. Maar een megacontract van 555 miljoen euro in ruim vier jaar stond hem niet toe zomaar op te stappen. Hij bleef, kreeg onder trainer Ronald Koeman weer plezier in het spel, scoorde er opnieuw op los, en had al besloten zijn carrière te beëindigen bij de club waar hij als 13-jarige al terechtkwam.  \n  \nMaar nadat voorzitter Joan Laporta de laatste weken had verkondigd dat niemand zich zorgen hoefde te maken over een nieuw contract met de beste voetballer van de wereld van de laatste vijftien jaar, viel ineens de bom, met een communiqué van de club dat aankondigde waar zoveel Barça-supporters bevreesd voor waren.  \n  \n,,Hoewel FC Barcelona en Lionel Messi een akkoord hebben bereikt en de duidelijke intentie hadden om een nieuw contract te tekenen, kan dit niet officieel worden bekrachtigd vanwege financiële en structurele belemmeringen van La Liga. Als gevolg van deze situatie blijft Messi niet verbonden aan FC Barcelona. Beide partijen betreuren het ten zeerste dat de wensen van de speler en de club uiteindelijk niet kunnen worden vervuld. FC Barcelona betuigt zijn hartelijke dank aan de speler voor zijn bijdrage aan de historie van deze club en wenst hem het allerbeste voor de toekomst in zijn persoonlijke en professionele leven.\"  \n  \nBarcelona, dat gistermiddag een gesprek had met de vader van Messi en zijn zaakwaarnemers, doelt in het communiqué op het salarisplafond dat La Liga, de organisator van de Primera División, aan de club heeft opgelegd. Barça mag komend seizoen maximaal 347 miljoen euro aan salarissen uitgeven, terwijl dat tot nu toe het dubbele was.  \n  \nDaarom is het communiqué van de club ook al uitgelegd als een ultieme poging om druk op de Liga uit te oefenen. Die heeft juist deze week een akkoord gesloten met een investeringsfonds dat 2,7 miljard euro in de Spaanse competitie wil pompen. Maar zonder Messi zou die Primera División flink aan aantrekkingskracht verliezen. En als Messi naar een club in een andere Europese competitie zou vertrekken, zoals Paris SG, dan zou die juist enorm aan aandacht winnen.  \n  \nBarcelona en Messi hadden werkelijk de bedoeling nog minimaal twee jaar verder te gaan met elkaar, ondanks dat de speler een jaar geleden al weg wilde. Sinds zijn opleving onder Koeman won Barça de beker, en Messi zelf daarna ook nog de Copa América met Argentinië.  \n  \nMochten ze daadwerkelijk uit elkaar gaan, dan zal dat vooral voor de club en zijn supporters een enorme klap zijn. Nieuwkomer Memphis Depay zal zich er ook op verheugd hebben samen te spelen met zo'n grootheid, zoals Frenkie de Jong al twee jaar deed. Messi scoorde liefst 672 keer in 778 duels voor FC Barcelona. De 34-jarige Argentijn won 35 prijzen met de club, een groot deel daarvan met zijn maatjes Xavi en Iniesta. Sinds hun vertrek had Messi het al minder naar zijn zin, maar hij zag zich ook niet nog bij een andere Europese topclub spelen. De overgang van Cristiano Ronaldo van Real Madrid naar Juventus toonde voor hem aan dat zo'n overstap niet eenvoudig is.","intensity":0,"negativity":0,"cluster_id":27,"similar_texts":"text329"},{"id":"57","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=4e0c017670f3d071e8ec#/pages/30","title":"EINDE VAN PERFECT HUWELIJK","text":"EINDE VAN PERFECT HUWELIJK\n\nNa 21 jaar wacht FC Barcelona een toekomst zonder Lionel Messi.\n\nFOTO Getty Images\n\n❮❯\n\nKoeman en FC Barcelona lijken door te moeten zonder Messi \n\ndoor Yorick Hokke\n\nAMSTERDAM Wat eigenlijk nooit voor mogelijk werd gehouden, lijkt nu toch te gebeuren: Lionel Messi (34) vertrekt bij FC Barcelona. Na 21 jaar in Catalonië kan de club het Argentijnse fenomeen om economische redenen niet binnenboord houden. Verbijstering alom in Camp Nou, nu Ronald Koeman verder moet zonder zijn ster.\n\nHet contract van Messi liep een maand geleden af, maar beide partijen gingen in gesprek om toch met elkaar door te gaan. Hoewel die intenties er van zowel club als speler waren, Messi zelfs bereid was om lagere voorwaarden te accepteren en een nieuw contract aanstaande leek, gooien de penibele economische situatie van Barcelona en de regels van competitie-organisator La Liga roet in het eten. Barcelona spreekt in een statement van ’economische belemmeringen’.\n\nHet is algemeen bekend dat de Spaanse topclub met enorme schulden kampt en daardoor amper geld kan uittrekken voor nieuwe spelers. Begin dit jaar bedroeg de schuld nog 1,2 miljard euro. Dat bedrag is onder meer zo hoog door de coronacrisis. Het is niet voor niets dat de Catalanen met Memphis Depay, Sergio Agüero en Eric Garcia drie spelers binnenhaalden die een transfervrije status genoten. Alleen voor Emerson Royal, een speler van Real Betis, werd negen miljoen euro betaald.\n\nDepay hoopte vurig dat hij een aanvalsduo zou kunnen vormen met Messi, maar die droom gaat nu in rook op. Het zal voor iedereen wennen worden, Messi in een ander shirt dan het blauwrood van de Catalanen. Maar vooral ook: een wedstrijd in Camp Nou zonder La Pulga (De Vlo) op de rechterflank. Zeventien jaar lang maakte hij onderdeel uit van de hoofdmacht. \n\nVanaf het moment dat Frank Rijkaard Messi in 2004 zijn opwachting liet maken in het eerste elftal, zag de wereld iets wat het nog nooit had gezien. Nooit eerder was er een Barcelona-speler zo lichtvoetig als de in Rosario geboren Messi. Met onnavolgbare dribbels en onwaarschijnlijke doelpunten bracht hij Barça succes na succes. Tussen 2008 en 2015, toen Messi een cruciale factor was in geweldige teams met Sergio Busquets, Xavi, Andres Iniesta en later ook Luis Suarez en Neymar, stond er geen maat op Barcelona en zijn befaamde ’tiki-taka-voetbal’. \n\nMessi werd in zijn periode in Catalonië zes keer uitgeroepen tot beste voetballer ter wereld, won alle prijzen die er te winnen vielen en maakte in 778 wedstrijden het duizelingwekkende aantal van 672 (!) doelpunten. De enige speler die hem qua doelpuntenaantallen en assists kon bijbenen, was zijn eeuwige rivaal Cristiano Ronaldo in dienst van Real Madrid.\n\nHet was dan ook niet voor niets dat Messi al jaren gold als de bestbetaalde speler van Barcelona. Begin dit jaar lekte uit dat hij in Camp Nou een gemiddeld jaarsalaris van 138 miljoen euro verdiende. De laatste vier jaar zou hij 555 miljoen euro hebben opgestreken bij zijn club. Enorme bedragen, die Messi met zijn prestaties en wereldwijde bekendheid echter terugverdiende voor Barcelona.\n\nDat zijn salaris uitlekte, was overigens het gevolg van een interne strijd die Messi jarenlang voerde met de inmiddels vertrokken preses Josep Maria Bartomeu. Voorafgaand aan het afgelopen seizoen had de Argentijn het slecht naar zijn zin bij de club. Bartomeu verkocht zijn beste vriend Luis Suarez aan concurrent Atletico Madrid, dat daarna pijnlijk genoeg bij de hand werd genomen door de Uruguayaan en kampioen werd. Messi liet het clubbestuur middels een fax weten te willen vertrekken, maar dat stond Bartomeu niet toe. Nadat de preses zelf vertrok, keerde de rust terug en speelde Messi onder Koeman een prima seizoen. \n\nHet lijkt zijn laatste seizoen in Camp Nou te zijn geweest. De vraag is nu wat Messi gaat doen. De Argentijn sprak onlangs uit dat hij ooit de Verenigde Staten wil ontdekken. Ook zijn oude club Newell’s Old Boys in Argentinië ziet hem graag komen. In Europa lijken alleen het kapitaalkrachtige Manchester City en Paris Saint-Germain kanshebbers. \n\nMemphis kan droomduo met ’De Vlo’\n\nvergeten","intensity":1,"negativity":0,"cluster_id":18,"similar_texts":"text219"},{"id":"58","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/17/1","title":"Ferry Weertman verrekent zich in snikheet Tokio","text":"In de vroege Japanse morgen brandt de zon in Tokio al onbarmhartig. Het is half zeven als de openwaterzwemmers van start gaan - de temperatuur tikt dan al de 30 graden aan. Aan de kant van de baan zoeken de weinige bezoekers de relatieve koelte van de schaduw.  \n  \nHet water in de baai van Tokio is 29,3 graden. Warm, heel warm. Olympisch kampioen Ferry Weertman heeft samen met zijn coaches een plan gemaakt om in dat hete badwater toch een kans te maken op de zege. Het belangrijkste onderdeel daarvan: niet te hard vertrekken, want dan zwem je jezelf kapot. Dat was een forse misrekening.  \n  \nDe Duitser Florian Wellbrock zwemt vanaf de start in een moordend tempo. Zijn slagen zijn lang en hij doorklieft het water ogenschijnlijk moeiteloos. Ondanks de hitte. Ondanks de hoge temperatuur van het zwemwater, waardoor de atleten maar moeilijk hun warmte kwijt kunnen. Wellbrock, de wereldkampioen van 2019, besluit het hele veld op een hoop te zwemmen. Aanvallen in plaats van afwachten. En dat had niemand verwacht. En Weertman al helemaal niet. Die ligt na één ronde al op een kansloze achterstand. Mist de aansluiting met de kop van de wedstrijd, waardoor hij ook zilver en brons verspeelt.  \n  \nZijn coach Thijs Hagelstijn vat de race oud-Hollands samen. \"Dit was klote\", zegt hij na afloop. Hij had simpelweg niet voor mogelijk gehouden dat een zwemmer zo goed zou zijn als Wellbrock. \"Kijk, Ferry is een zwemmer die het van zijn eindschot moet hebben. Op de laatste 500 meter kan hij heel hard zwemmen. Dat is zijn kracht. De kracht van een aantal andere zwemmers is heel lang, heel hard zwemmen. En de manier dat vandaag gebeurde, heeft ons verrast. En we waren uiteindelijk te laat om er nog achteraan te gaan.\" In de woorden van Hagelstijn en Weertman ligt na afloop van de race vooral bewondering voor de prestatie van nieuwe olympisch kampioen uit Duitsland.  \n  \nWeertman werd in Rio de Janeiro nog olympisch kampioen, met enig fortuin, dat wel. Toen liet de concurrentie het aankomen op een eindsprint. Daarin viel het zijn kant op. Pas na een kwartier beraad werd hij als winnaar aangewezen omdat hij net iets eerder had aangetikt dan zijn opponent. In Tokio had hij gehoopt op een zelfde scenario. En door het warme weer leek een niet al te snelle race met een eindsprint ook logisch.  \n  \n\"Maar ons raceplan klopte niet\", zei Weertman na afloop. \"Wij dachten: ze gaan echt nooit zó hard weg. Dat is normaal gesproken zelfmoord. Daardoor heb ik de hele dag achter de feiten aangezwommen.\"  \n  \nDe onttroonde olympisch kampioen had zich juist enorm sterk gevoeld, vooraf. Hij liet weten dat hij enorm goed voorbereid was. Hij had overal ter wereld 'warm' water opgezocht. Om te wennen aan de omstandigheden. Door corona zwom hij het laatste jaar vooral op Curaçao.  \n  \nHet bleek niet genoeg. Lange tijd zwom hij moederziel alleen door de wateren van Tokio, zo rond de tiende plaats van het deelnemersveld.  \n  \n\"Dat heeft me het meeste pijn gedaan. Dat ik nooit heb meegedaan om de prijzen. Ja, ik heb even gedacht om uit te stappen. Maar eigenlijk was dat geen optie. Daarom heb er uiteindelijk maar een wedstrijd binnen een wedstrijd van gemaakt. Toen ik in een groepje terechtkwam wilde ik van hen winnen.\"  \n  \nWeertman werd er uiteindelijk zevende mee. \"Dat ik niet heb opgegeven, maakt me nog enigszins trots. En concurrent Florian (Wellbrock red.) was vandaag echt heel goed. Dat ik mijn olympische titel niet heb kunnen prolongeren doet wel pijn. Ik kan dat eigenlijk nog nauwelijks in woorden vatten.\"","intensity":0,"negativity":0,"cluster_id":47,"similar_texts":"text638"},{"id":"59","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/17/2","title":"Feyenoord maakt indruk tegen FC Luzern","text":"### Voetbal\n\nFeyenoord heeft een ticket voor de play-offs in de Conference League voor het grijpen. De Rotterdamse ploeg versloeg FC Luzern in Zwitserland resoluut met 3-0. Volgende week is in De Kuip de return in de derde voorronde van het nieuwe Europese clubtoernooi. Guus Til was opnieuw de gevierde man bij Feyenoord. De huurling van Spartak Moskou bracht voor de rust twee treffers op zijn naam. Een week geleden kwam hij tegen FC Drita zelfs drie keer tot scoren. Luis Sinisterra maakte in Luzern de derde treffer.","intensity":0,"negativity":0,"cluster_id":44,"similar_texts":"text673"},{"id":"60","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/7/3","title":"Finale Oranje-hockeysters","text":"Vandaag (Nederlandse tijden)  \n  \n07.00 Boksen, halve finale middengewicht (v): Price (VK) - Nouchka Fontijn  \n  \nVanaf 08.30 Baanwielrennen: kwalificatie sprint (v) met Shanne Braspennincx, (halve) finales sprint (m) met Jeffrey Hoogland en Harrie Lavreysen, koppelkoers (v) met Amy Pieters en Kirsten Wild*  \n  \n12.00 Hockey, finales (v): Nederland - Argentinië  \n  \nVanaf 13.25 Atletiek: eerste ronde 4 x 400m (m) met Ramsey Angela, Terrence Agard, Liemarvin Bonevacia, Tony van Diepen, Jochem Dobber en/of Noud Wardenburg, finale 1500m (v) met Sifan Hassan, finale 4 x 100m (v) met Marije van Hunenstijn, Lieke Klaver, Naomi Sedney, Dafne Schippers, Nadine Visser en/of Leonie van Vliet*  \n  \nMorgen  \n  \n00.00 Marathon (v): Andrea Deelstra en Jill Holterman  \n  \n00.30 Golf, individueel (v): eerste ronde*  \n  \n04.00 Waterpolo, plaatsingsronde (v): Nederland - Australië  \n  \nVanaf 08.30 Baanwielrennen: sprint (v), keirin (m) met Matthijs Büchli en Harrie Lavreysen, koppelkoers (m) met Yoeri Havik en Jan Willem van Schip  \n  \nVanaf 12.45 Atletiek: finale 10.000m (v) met Sifan Hassan en Susan Krumins, finale 4 x 400m (v) met Femke Bol, Andrea Bouma, Lieke Klaver, Hanneke Oosterwegel, Anne van de Wiel, Laura de Witte en/of Lisanne de Witte*  \n  \n* = precieze tijdstip afhankelijk van lotingen/kwalificatiewedstrijden","intensity":0,"negativity":0,"cluster_id":41,"similar_texts":"text318"},{"id":"61","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/19/2","title":"Fontijn stopt nu echt: 'Laat dat zwarte gat maar komen'","text":"Die urenlange trainingen. De aanwijzingen en opmerkingen, die voelden als steeds terugkerende kritiek. In een topsportloopbaan is geen ruimte voor tevredenheid. Het moet altijd een beetje beter, een beetje harder - en in het geval van boksen een beetje gemener en extremer. Voor Nouchka Fontijn voelde dat steeds meer als een straf. Een kwartier na haar halve finale legde ze in de Kokugikan Arena uit dat dát de reden is waarom in Tokio een einde komt aan haar loopbaan. \"Ik ben er wel klaar mee.\"  \n  \nFontijn (33) had het liefst willen stoppen met een gouden medaille om de nek. Een mondiale hoofdprijs ontbrak nog op haar erelijst. Ze moest vechten tegen de Britse Lauren Price, van wie ze al eens een finale in een wereldkampioenschap verloor. En dat nadat ze aanvankelijk dacht dat duel te hebben gewonnen. Een gehonoreerd protest gooide de boel in 2019 overhoop. Fontijn ging door, besloot dat ze in Japan de ultieme beloning moest bevechten. Dat lukte niet, na ampel beraad besloot de jury Price het voordeel van de twijfel te geven. Fontijn won brons.  \n  \nWellicht komen de emoties over het mislopen van de hoofdprijs nog, maar Fontijn leek vooral opgelucht omdat ze eindelijk aan de volgende episode van haar leven kan beginnen. In tranen: \"Boksen is geen volleybal, hè. Dit is zo'n zware sport. Dag in dag uit bikkelen om sterker en beter te worden. Vóór Rio heb ik al overwogen om te stoppen. Al heb ik daarna nog veel mooie prijzen gepakt. Maar als ik opnieuw een sport zou moeten kiezen, weet ik niet of dat boksen zou zijn.\"  \n  \nZe vervolgt: \"Het bedrijven van topsport is de perfecte manier om altijd maar ontevreden te zijn. Alles kan altijd beter. Nu ik stop heb ik besloten een half jaar lang met alles in mijn leven tevreden te zijn. Als ik het vuilnis heb buitengezet, geef ik mezelf een applausje. Er komen nieuwe uitdagingen. Een grappige is bijvoorbeeld geld verdienen. Maar ik ben totaal niet bang voor een zwart gat. Laat maar komen! Ik heb er eigenlijk wel zin in.\"\n\nVeel alleen geweest\n\nFontijn was jarenlang een eenzame strijder in het nationale vrouwenboksen. Ook dat maakte haar leven niet eenvoudig. \"Ik ben heel veel alleen geweest. In Nederland is het aantal goede boksscholen op één hand te tellen. Ik moest mijn pad alleen doorstaan. Als ik zie hoe leuk de teamsporters het bijvoorbeeld hebben in het olympisch dorp; ik heb dat nooit gehad.\"  \n  \nEn dus stopt ze. Fontijn is opgeleid als fysiotherapeute en persoonlijk trainer. En ze is gevraagd om bij een groot bedrijf in interim-management trainingen te gaan verzorgen. Ze willen daar leren van topsport. Fontijn gaat er met plezier aan de slag, kijken of een leven buiten de ring haar ook kan bekoren.  \n  \nFontijn: \"Het allerleukste gevoel dat er is, is terugkeren van een groot toernooi met een gouden medaille op zak. Dat is een gevoel dat niet te evenaren is, door niets. Daarom ben ik steeds doorgegaan. Acht uur op kantoor zitten is nu eenmaal niets voor mij. De sport heeft me ook mooie dingen gebracht: ik heb veel mensen ontmoet en de halve wereld gezien. Maar hoe ik het gevoel van winnen moet vervangen? Hmm, daar moet ik nog even een oplossing voor vinden.\"","intensity":1,"negativity":2,"cluster_id":33,"similar_texts":"text264"},{"id":"62","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=bfc58a454e974d952ad9#/pages/4-5","title":"Fosfine-schepen worden in andere haven ontgast","text":"Fosfine-schepen worden in andere haven ontgast\n\nOvereenstemming aanpak gif\n\nEDE Er is een oplossing in zicht voor de drie binnenvaartschepen die sinds vorige week dinsdag aan de ketting liggen omdat er te veel van het giftige gas fosfine (tegen ongedierte) in het laadruim is gemeten. De schepen brachten tarwe uit Polen naar diervoederbedrijf De Heus Voeders. Ze liggen nu in havens in Utrecht, Veghel en Zwolle.\n\nDe schepen zullen in afstemming met Rijkswaterstaat naar een haven varen waar de lading ontgast kan worden. Dat kan in Amsterdam en Rotterdam. Tijdens het varen is een zogenoemde gassingsleider aan boord van elk schip, die continu metingen verricht. Het plan van aanpak is samen met alle betrokken hulpdiensten en instanties gemaakt, aldus De Heus Voeders.\n\nDe Inspectie SZW is akkoord met het plan, maar wil eerst nog meetrapportages zien.","intensity":0,"negativity":0,"cluster_id":57,"similar_texts":"text72"},{"id":"63","publisher":"De Volkskrant","date":"2021-08-07","url":"https://krant.volkskrant.nl/titles/volkskrant/7929/publications/1327/articles/1422556/24/1","title":"Geen energie meer voor vertrouwde eindspurt","text":"### Analyse - 1.500 m (v)\n\nNa haar gouden medaille op de 5.000 meter heeft Sifan Hassan op de Olympische Spelen in Tokio brons gehaald op de 1.500 meter. De Keniaanse topfavoriet Faith Kipyegon won goud. De Britse Laura Muir zilver. Hassan komt zaterdag nog in actie op de 10.000 meter, waar ze haar tweede gouden plak probeert te halen.  \n  \nSifan Hassan koos voor een ongewone tactiek voor de finale van de 1.500 meter. Vaak blijft ze achter in de groep hangen, om met haar beruchte eindsprint de concurrentie te verpulveren. Dit keer pakte de 28-jarige atlete in de eerste bocht meteen de leiding, maar met de vele snelle kilometers van Tokio al in de benen beschikte ze niet over genoeg energie voor een winnende eindsprint.  \n  \nAl voor de laatste bocht moest ze de leiding afstaan aan de Keniaanse topfavoriet. Kipyegon, die in 3.53,11 naar de winst liep, wist dat Hassan na haar gouden medaille op de 5.000 meter een keer moe zou moeten worden. Ook de Britse Laura Muir, die 3.54,50 liep, kwam er in de laatste bocht nog overheen. Zij pakte zilver. Hassan kwam ruim een seconde later over de streep: 3.55,86.  \n  \nKipyegon prolongeerde met het goud haar olympische titel van Rio uit 2016. Ze werd daarna voor het eerst moeder en kwam knap terug naar de wereldtop. Kipyegon werd voorheen gecoacht door de Nederlander Bram Som. Hij roemt haar verwoestende versnelling en uitstekende tactiek. 'Faith heeft die enorme snelheid aan het einde. Tactisch is ze ook sterk. Sifan maakt nog weleens tactische fouten. Dat zie je bij Faith nooit. Zij heeft geen plan, ze loopt de 1.500 op gevoel en ze kiest altijd de juiste positie.'  \n  \nHassan liep haar wedstrijd nu zoals ze in 2019 naar de wereldtitel in Doha liep. Ze was toen woedend geweest. Na het goud op de 10.000 meter werd haar coach Alberto Salazar geschorst omdat hij zich bezig had gehouden met doping. Hassan had zoveel boosheid in zich dat ze meteen op kop ging en de race won. Ze versloeg Kipyegon met ruim 2 seconden.  \n  \nOndanks alle adviezen kon Hassan haar favoriete nummer niet laten schieten op de Spelen. Haar management had de ongewone combinatie van de 1.500, 5.000 en de 10.000 meter afgeraden. Een combi van de 5.000 en 10.000 zou logischer zijn geweest. Maar de liefde was groter dan het verstand.  \n  \nDe coach die haar naar de wereldtop begeleidde, Honoré Hoedt, zegt dat ze de 1.500 meter, waarbij snelheid en duurvermogen samenkomt, altijd al prachtig heeft gevonden. 'Als je de snelheid van Sifan hebt, is de 1.500 meter geweldig om te lopen. De 5.000 vond ze in het begin vreselijk. Moest ze rondjes gaan tellen. De 10.000 al helemaal. 25 rondjes. Dan moet je 8 kilometer wachten tot het een beetje leuk begint te worden.'  \n  \nIn 2015 was Hassan al wereldtop op het nummer. Maar ze worstelde veel met de juiste tactiek, iets wat op de 5.000 en 10.000 volgens Hoedt minder belangrijk is. 'Als je op die afstanden goed bent, dan heb je meer zekerheid dat het ook goed gaat in de wedstrijd. Bij de 1.500 meter moet je blijven opletten.'  \n  \nSoms lag Hassan 'te slapen'. 'Ze bleef dan te lang achteraan hangen, had een meter of vijftien achterstand en beet zich in de laatste ronde stuk op de rest. Ik denk dat de reden is waarom ze het nu toch wilde doen. Ze dacht: 'Potverdorie. Ik heb het toen laten liggen.'  \n  \nVerloren wedstrijden zijn een enorme drijfveer voor Hassan, zegt ook Jos Hermens, eigenaar van het sportmanagementbureau Global Sports Communication. 'Veel nederlagen heeft ze niet geleden. Maar de weinige nederlagen die ze wel heeft gehad, motiveren haar enorm. Ze wilde revanche op de 1.500 meter. Dat zit al in haar hoofd sinds Rio.'  \n  \nIn 2016 was Hassan extreem teleurgesteld toen ze bij haar olympisch debuut buiten de medailles viel. Ze kwam op de 800 meter niet verder dan de series en eindigde op de 1.500 , waarop ze de regerend wereld indoorkampioen was, op de vijfde plaats. Hassan raakte vier maanden voor de Spelen geblesseerd bij een wandeling in de Grand Canyon, waardoor ze niet goed had kunnen trainen. Ze kwam met slechts vier weken training aan in Brazilië en miste inhoud en snelheid.  \n  \nRio werd een litteken op haar ziel. Hassan háát verliezen. In de aanloop naar Tokio deed ze steeds geheimzinnig over welke afstanden ze zou lopen. De wereldkampioene van 2019 op de 1.500 en 10.000 besloot alle drie de afstanden te lopen en wel zien waar het schip zou stranden. Dat is een risico. Haar belangrijkste concurrente Kipyegon lag al op bed toen Hassan tot na middernacht interviews gaf in het olympisch stadion in Tokio. Dat geldt ook voor haar voornaamste concurrente op de 10.000 meter: Letesenbet Gidey uit Ethiopië.  \n  \nOp sociale media werd de draak gestoken met het overvolle programma van Hassan. Voor de grap werd haar foto ook bij andere olympische disciplines gefotoshopt. Wat Sifan Hassan op haar vrije dag deed? Ze was te zien op een paard, in de turnhal, ze dook van een duikplank en zat in een zeilboot. En tussendoor had ze, getuige de bewerkte foto's, ook nog tijd voor een potje twister, uitgebreid koken, een rondje met de hond en een middag op het strand.  \n  \nIn werkelijkheid spendeerde Hassan vele uren in het olympisch stadion. Maar na vier zwaar bevochten races, weinig slaap en veel emoties, is de vraag wel: zit er zaterdag nog kracht in de benen?","intensity":0,"negativity":0,"cluster_id":9,"similar_texts":"text760"},{"id":"64","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/42/1","title":"Geen gezeur","text":"### Wat zijn dit voor vragen? De keuzen van Aldith Hunkar\n\nJeugdjournaal of Firma Erfgoed?\n\n'Toch het Jeugdjournaal, dat was het begin van alles. Zonder Jeugdjournaal geen Firma Erfgoed. Het was een goed team, ik wist wat ze van me wilden, we wonnen prijzen - ik heb er heerlijk gewerkt. Iedere journalist zou er verplicht een halfjaar stage moeten lopen. Je leert hoe hoofdzaken worden gescheiden van bijzaken en hoe je het nieuws goed kunt uitleggen aan de kijker.  \n  \n'In die tijd was het NOS Journaal nog een stichtelijk programma. Ik wil niet zeggen dat het elitair was, maar van de kijker werd een hoog niveau verondersteld. Ik kreeg veel brieven van ouderen, 80-plussers, die het Jeugdjournaal keken als voorbereiding op het grote journaal, daar ging het te snel voor ze. Dat veranderde toen de commerciële zenders kwamen, met RTL Nieuws. Die maakten het nieuws beter behapbaar voor de kijker. De NOS is daarin meegegaan, voor de kijkcijfers.'\n\nNederland of Suriname?\n\n'Nederland. Ik ben geboren als Nederlander in Suriname, die landen hoorden nog bij elkaar. Ik denk als een Nederlander, hier ben ik gevormd. En ik zeur over dit land, net zoals alle Nederlanders doen.  \n  \n'Toen ik 7 was, begon het grote reizen. Mijn vader was een avonturier. Als landbouwkundig ingenieur had hij projecten in Maleisië, Brazilië en Tunesië, in die landen groeide ik op. Dat beschouw ik als mijn grootste rijkdom, ik heb er een brede blik van gekregen.  \n  \n'In Nederland zijn we navelstaarderig. We zijn een belangrijk land en we hebben een grote mond, maar Nederland is niet het centrum van de wereld. Alleen kijken we er vaak wel zo naar.'\n\nJeugdjournaal of Firma Erfgoed? ( 2 )\n\n'In Firma Erfgoed ga ik op een soort roadmovie langs ons erfgoed in de Lage Landen: gebouwen, kunstwerken en andere plekken.  \n  \n'Tijdens die tocht ontstond een beeld dat voor mij nieuw was, al kan dat ook komen doordat ik ben opgegroeid in het buitenland. Wat me vooral duidelijk werd, is hoe diep de verzuiling in Nederland zit. Vroeger was het de katholieke kerk tegen de protestantse, met daarbinnen nog allemaal onderverdelingen. Dat zie je nu terug in de Tweede Kamer, waarin wel achttien partijen zitten. Al die subgroepen, dat is opmerkelijk voor zo'n klein landje. Wij willen alles onderverdelen, de bekende hokjesgeest.  \n  \n'En wat ik wel wist, omdat ik van de andere kant kom, zeg maar: hoe de kerk en het slavernijverleden met elkaar verstrengeld zijn. Als kind kreeg ik in Suriname les van Nederlandse nonnen, wat deden die daar? Later verhuisden we naar Maleisië, waar ik les kreeg van Ierse nonnen, wat deden die daar?  \n  \nIn Vlissingen maakten we opnamen in de Sint Jacobskerk, waar nu nog de praalgraven en rouwborden te zien zijn van de familie Lampsins, rijke slavenhandelaren. In die kerk werd de buit uit het Caribisch gebied opgeslagen, de balen suiker.'\n\nGestraight haar of dreadlocks?\n\n'Dreadlocks. Voor de rest van mijn leven zal ik mijn haar óf kort dragen, óf in dreadlocks. Met naturel is niets mis. Ik denk dat ik de eerste journaallezer ter wereld ben geweest met dreadlocks, ook in de Cariben ging het nog volgens de oude normen, dat zoiets niet fatsoenlijk is voor op de televisie.  \n  \n'Eerst had ik gewoon krullen, zoals je die tegenwoordig ziet bij zwarte vrouwen in ongeveer iedere Nederlandse reclame. Bij evaluaties was mijn haar een onderwerp, al voordat ik dreadlocks had. En altijd was het een man die er iets van zei. Het was steeds: je haar, daar is iets mee. Ik vroeg dan wat hij zou willen. Daarna kwam hij met: doe iets aan dat haar, ik weet niet precies wat, je begrijpt toch wel wat ik bedoel - kun je hier iets mee? Na een van die keren ging ik op vakantie en kwam ik terug met dreadlocks.'\n\nZeeland of Groningen?\n\n'Ze komen allebei voor in Firma Erfgoed. Ik kies voor Groningen, in die provincie voel ik me meer thuis. De aflevering in Groningen gaat over de wortels van het Nederlandse protestantisme. In Zeeland zag ik overal de verheerlijking van de slavernijtijd, daar had ik niet zoveel zin in. Tot de poffertjeskraam aan toe, die heette Michiel de Ruyter. En ze konden daar nog niet het gesprek hierover aangaan, merkte ik.  \n  \n'Voor de opnamen in een museum liep een meneer mee die daar werkte. Bij een schilderij hing een heel verhaal over Michiel de Ruyter. Ik vroeg die meneer waarom er niets werd vermeld over het Afrikaanse jongetje dat op het schilderij achter hem stond. Hij reageerde met: tegenwoordig zeuren mensen zo hierover.'\n\nJeugdjournaal of NOS Journaal?\n\n'Het Jeugdjournaal, mijn beste werkgever ooit, uit de tijd dat ik in vaste dienst werkte. Daar had ik de vrijheid om een woordje te veranderen als dat nodig was. Het gaat om niet meer dan die kleine nuances. In bepaalde gevallen voelde ik die beter aan dan een witte redactie. Bij het grote journaal kwam daar elke keer gedonder van. Ik was zo ongeveer de enige zwarte presentator, met Noraly Beyer. En Iwris Kelly zat er even, maar die was snel weer weg. Verder liep er alleen bij de techniek weleens een niet-wit mens rond. Ik kwam bekend te staan als die lastige.  \n  \n'Bij een andere omroep zei een producer ooit tegen me, ik kan het me nog letterlijk herinneren: 'Denk maar niet dat we geïnteresseerd zijn in wat jij ervan vindt, jij bent voor ons een potje subsidie.' Ik had een formulier ingevuld met waar ik was geboren en waar mijn ouders. Later ontdekte ik pas dat alleen ik dat papiertje had gekregen, ik dacht dat het voor iedereen verplicht was.  \n  \n'In 2007 zijn de NOS en ik uit elkaar gegaan. Ik denk dat het nu anders zou verlopen. In die veertien jaar is veel veranderd, vooral tijdens het laatste jaar. Nu kan niemand meer tegenover een zwarte collega beweren: ik wist niet dat dit speelde. Wat voor mij echt grote winst was: dat het NOS Journaal aankondigde voortaan de termen 'zwart' en 'wit' te gebruiken. Dat riep ik al in 1994. Toen werd nog tegen me gezegd dat ik niet zo moeilijk moest doen.'\n\nNoraly Beyer of Aldith Hunkar?\n\n'Dan kies ik voor mezelf. Zij zat al bij het NOS Journaal. We hadden weinig contact, geen aansluiting. Het lag niet aan het generatieverschil, denk ik. Met Joop van Zijl en Henny Stoel ging het prima. Toen ik ooit in gezelschap mijn bezwaren over de redactie deelde, dat er te weinig ruimte was voor een andere blik op de wereld, was zij het daar hartgrondig mee oneens. Maar zij heeft wél tijdens de coup in Suriname, waar ze toen woonde, met een gun op haar hoofd het journaal gepresenteerd. En belangrijke papieren naar Nederland gekregen. Dat zijn heldendaden.'\n\nWakker of woke?\n\n'Wakker was mijn eerste eigen popprogramma als dj, op Radio 3 van 6 tot 8 uur 's ochtends. Dat was belangrijk voor me. Maar laat ik eens een daad stellen: ik kies voor woke. Ik weet dat het woord een vieze bijsmaak heeft gekregen, maar waarom is dat? Van oorsprong is het een goed woord, het betekent: laten we eens met andere ogen naar de realiteit kijken. Wie zijn daar tegen? De mensen die de status quo koesteren. En dat zijn er meer dan je denkt.'\n\nVrijgezel of geen kinderen?\n\n'Voor mij is dat hetzelfde. Ik wist dat ik geen kinderen wilde, dus ik hoefde ook niet op zoek naar een man. Die noodzaak was er niet. Ik val niet onder te verdelen in hokjes, in wat van ons wordt verwacht. Voor de buitenwereld is dat lastig, voor mij plezierig.'\n\nJeugdjournaal of NOS Journaal? ( 2 )\n\n'Na mijn vertrek in 2007 duurde het veertien jaar voor ik weer op tv kwam. Tot nu. Daar heb ik geen verklaring voor, het heeft me verbaasd. Het is geen geheim dat ik met een conflict vertrok bij de NOS, maar ik dacht dat na twee jaar wel iemand zou bellen: we zijn je niet vergeten hoor, Aldith, we hebben weer een programma dat bij jou past. Want ik durf te zeggen dat ik mijn werk goed deed en dat collega's dat ook vonden.  \n  \n'In de jaren erna had ik nog wel ideeën, die ik voorstelde aan producenten. Dat waren goede ideeën, die programma's zijn ze ook gaan maken - maar dan wel zonder mij. Ik was niet happy met de situatie, het heeft even geduurd voor ik er rustig over kon praten. Kennelijk kwam ik bekend te staan als iemand die moeilijk doet, die altijd een mening klaar heeft.  \n  \n'Ik moest helemaal opnieuw beginnen. Zie maar eens werk te vinden als vrouw van 45. De competenties die ik had, zette ik in voor wat ik nu nog steeds doe: debatten leiden, dagvoorzitter zijn bij conferenties, in Nederland en ook in het buitenland. Zorg, onderwijs, cultuur, mensenrechten, klimaat: dat soort onderwerpen. Het hoogtepunt was zonder twijfel een grote vierdaagse conferentie in Taiwan. En het laatste jaar: ineens de ceo van Dow Jones die in mijn Zoom-wall verschijnt. Daar geniet ik van.'\n\nFirma Erfgoed wordt vanaf 7/8 vier zaterdagen achter elkaar uitgezonden om 19.15 uur op NPO 2.\n\nALDITH HUNKAR\n\n1962\n\nGeboren in Paramaribo\n\n1980\n\nVerhuizing naar Nederland, studie economie, niet afgerond\n\n1988\n\nRadio 10\n\n1994\n\nOverstap naar televisie, Jeugdjournaal\n\n2000\n\nHallo 2000!, presentatie live-uitzending van de millenniumwisseling, met Mart Smeets, Philip Freriks en Maartje van Weegen\n\n2000\n\nOverstap van Jeugdjournaal naar NOS Journaal, als camjo\n\n2004\n\nPresentatie NOS Journaal, NOS Actueel\n\n2007\n\nVertrek bij NOS\n\n2007\n\nPresentator en dagvoorzitter\n\n2021\n\nPresentator Firma Erfgoed","intensity":0,"negativity":1,"cluster_id":18,"similar_texts":"text294"},{"id":"65","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/2/4","title":"Geen ontslagvergoeding voor Veuger","text":"### personalia\n\nDe vorig jaar ontslagen financieel directeur van de Volksbank, Pieter Veuger, heeft geen recht op een miljoenencompensatie van het financiële concern achter merken als SNS en RegioBank. Hij had een ontslagvergoeding geëist van 2,8 miljoen euro, omdat hij ten onrechte zou zijn ontslagen. Maar de rechter gaat niet mee in zijn betoog en heeft de eis afgewezen. Dat Veuger bot vangt, komt onder meer omdat de rechter vindt dat het allemaal wel meevalt met de herhaalde pesterijen waarvan hij naar eigen zeggen slachtoffer was.","intensity":0,"negativity":0,"cluster_id":32,"similar_texts":"text258"},{"id":"66","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/25/1","title":"Geheim van Paolo Conte blijft geheim","text":",,Ik zie het schrijven van een lied als het schilderen van een landschap'', gromt Paolo Conte (84) aan het begin van Via Con Me (It's Wonderful). Om er aan toe te voegen: 'Van het autobiografische ben ik altijd weggebleven.'  \n  \nWaarom? Regisseur Giorgio Verdelli vraagt er niet naar, maar begrijpt het vermoedelijk wel. Want ook in de documentaire speelt het persoonlijke leven van de Italiaanse evenknie van Leonard Cohen geen enkele rol. Het is alsof Conte met het einde van zijn loopbaan in zicht heeft verordonneerd dat de film er alleen mocht komen als die zijn persoonlijke mysterie niet al te veel zou ontrafelen.  \n  \nAan die opdracht heeft Verdelli keurig voldaan. In Via Con Me wordt honderd minuten lang alleen in superlatieven gesproken over de maestro van de mompeljazz. En er wordt vooral heel veel muziek getoond, onder meer met livebeelden uit theater Carré in 1988.\n\nKlarinetmelodie\n\nOok daar is Conte de gentleman die in maatkostuum achter zijn vleugel zijn poëzie van een dikke laag vocaal gruis voorziet. De muzikant vergaarde in Nederland bekendheid met de aanstekelijke titelsong van deze documentaire (It's wonderful! It's wonderful! Good luck, my baby!) en met Max met zijn majestueus slepende klarinetmelodie. Die song is vreemd genoeg een van de weinige die niet uitvoerig wordt besproken. Conte's andere composities worden tot in detail ontleed door een legertje kenners en bewonderaars, onder wie zangeres Jane Birkin en acteur Roberto Begnini.  \n  \nDe laatste is een schot in de roos als ronkende commentator van Contes loopbaan. In prachtig vlammend Italiaans struikelen de metaforen over elkaar heen in zijn karakterisering van Conte als edelman, graaf, zelfs als prins van de Italiaanse muziek.  \n  \nDie status kreeg Conte overigens pas op latere leeftijd. Tot zijn 40ste werkte de troubadour namelijk nog als advocaat. Liedjes schrijven deed hij wel, maar altijd met de bedoeling dat anderen ze zouden zingen. In 1968 bleek hij met Azurro een hymne van Italiaanse nationale trots te hebben geschreven, toen Adriano Celentano er een hit mee scoorde.  \n  \nPas in 1974 liet Conte zich overhalen om voor het eerst zelf een album op te nemen. ,,Ik ben nooit op persoonlijk succes uit geweest'', zegt hij in Via Con Me. ,,Ik begon te zingen om mijn liedjes te verdedigen. Ik ben als het ware hun advocaat geworden.''  \n  \nDat beroep oefent hij nog steeds uit vanuit zijn geboorteplaats Asti in de regio Piemonte. Daar, tussen de cipressen en de olijfbomen, moet zich ergens het geheim van de diepe melancholie in de stem van de troubadour bevinden. Maar waar? Het doet Conte ongetwijfeld deugd dat ook na deze documentaire nog steeds bijna niemand het precies weet.  \n  \nPaolo Conte - Via Con Me (It's Wonderful)is alleen aanstaande zondag en dinsdag te zien in vijftig bioscopen in Nederland.","intensity":0,"negativity":2,"cluster_id":61,"similar_texts":"text553"},{"id":"67","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/8/2","title":"Gelauwerd auteur Astrid Roemer prijst Bouterse: Merci man","text":"De Surinaamse auteur Astrid Roemer maakt geen geheim van haar waardering voor oud-president en ex-legerleider Desi Bouterse. Vorige week schreef ze op haar facebookpagina: \"Onze gemeenschap heeft Bouterse hard nodig gehad om zelfbewuster te worden. Merci Man\". De opmerking is pikant omdat Roemer in oktober de prestigieuze Prijs der Nederlandse Letteren in ontvangst neemt uit handen van de Belgische koning.  \n  \nDesgevraagd herhaalde de schrijfster gisteren in een brief aan de Volkskrant nogmaals haar lof voor Bouterse en voegde er aan toe dat ze weigert hem een moordenaar te noemen, ondanks dat hij veroordeeld is voor de Decembermoorden van 1982.  \n  \nDe Taalunie, Literatuur Vlaanderen en het Nederlands Letterenfonds, de organisaties achter de oeuvreprijs, verbinden geen consequenties aan de uitingen. \"Astrid Roemer bekleedt met haar romans, toneelteksten en gedichten een belangwekkende en unieke positie in het Nederlandstalige literatuurlandschap. De kwaliteit en het belang van dit literaire werk is onomstreden\", lieten ze gisteren schriftelijk weten.\n\n'Nieuwe koers'\n\nRoemers mening is niet nieuw. Toen ze in de jaren negentig raadslid was in Den Haag werden er al opmerkingen gemaakt over haar pro-Bouterse opstelling. Vorig jaar schreef ze op haar facebookpagina: \"Bouterse heeft onze geschiedenis in een nieuwe koers gedwongen en een nieuwe toekomst geforceerd voor Surinamers. Onvergetelijk moedig.\" Ze kreeg bijval en kritiek, net als op de opmerkingen van vorige week.  \n  \nIn Suriname is Bouterse in 2019 tot twintig jaar cel veroordeeld wegens betrokkenheid bij de Decembermoorden - vijftien tegenstanders van zijn militaire bewind werden gemarteld en vermoord. Eind deze maand wordt uitspraak gedaan in de verzetszaak die Bouterse tegen zijn veroordeling heeft aangespannen.  \n  \nRoemer schrijft dat ze meeleeft met de nabestaanden van de slachtoffers, maar stelt dat Bouterse de moorden zelf ontkent en dat er geen bewijs is dat hij er fysiek bij betrokken was. De rechter kwam tot een andere conclusie. Volgens Roemer zal Bouterse ooit een standbeeld krijgen, voor zijn verdiensten bij het opbouwen van Suriname.  \n  \nVoormalig nieuwslezer Noraly Beyer, die de uitreiking van de Prijs der Nederlandse Letteren zou presenteren, heeft zich teruggetrokken. De prijs wordt eens in de drie jaar uitgereikt, er is een geldbedrag van 40.000 euro aan verbonden. Hij werd eerder gewonnen door Cees Nooteboom, Gerard Reve en Hella S. Haasse. De jury koos voor Roemer omdat ze erin slaagt 'grote thema's als corruptie, schuld, kolonisatie en dekolonisatie te verbinden met het verhaal op mensenmaat'.","intensity":0,"negativity":0,"cluster_id":5,"similar_texts":"text111"},{"id":"68","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/goud-voor-lavreysen-in-nederlandse-sprintfinale-a4053923#20210806-79737-101","title":"Goud voor Lavreysen in Nederlandse sprintfinale ","text":"Olympische Spelen In een Nederlandse finale bij het baanwielrennen won  Harrie Lavreysen goud op het onderdeel sprint. Zilver ging naar Jeffrey Hoogland. ,In de olympische finale kon er uiteindelijk maar één winnen, en dat was Harrie Lavreysen. Hij versloeg in drie ritten zijn vriend en trainingsmaat Jeffrey Hoogland, die genoegen moest nemen met zilver.Lavreysen (24) was voor de coronacrisis wereldkampioen sprint in 2019 en 2020. Beiden keren versloeg hij Hoogland (28) in de finale. In Tokio wonnen de twee snelste sprinters ter wereld al de teamsprint, samen met Roy van den Berg en Matthijs Büchli. De twee Nederlanders domineerden het olympisch sprinttoernooi volledig. In de kwalificatie waren ze de snelsten in exact dezelfde tijd van 9.215. Op weg naar de finale verloor het tweetal geen enkel duel. In de halve finale rekenden ze feilloos af met hun tegenstanders; Hoogland versloeg de Rus Denis Dmitriev, Lavreysen won van de Brit Jack Carlin.In de olympische finale won Hoogland met een slim bekeken aanval de eerste rit, met éénhonderdste van een seconde verschil. In de tweede rit leek Hoogland met eenzelfde aanval op weg naar goud, maar kwam Lavreysen op de laatste meters nog net langszij, waardoor een laatste beslissende rit noodzakelijk was. Die won Lavreysen afgetekend.Twee keer eerder was er goud voor Nederland op het onderdeel sprint. In 1920 werd Maurice Peeters olympisch kampioen in Antwerpen, in 1932 won Jacques van Egmond in Los Angeles. De laatste Nederlandse medaillewinnaar was Theo Bos, die in 2004 in Athene zilver pakte.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021","intensity":0,"negativity":0,"cluster_id":46,"similar_texts":"text800"},{"id":"69","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/3/3","title":"Hassan op 10.000 meter","text":"### Het programma van de Nederlandse sporters\n\nVandaag:  \n  \n04.00 Waterpolo, finale voor plek vijf (v): Nederland - Australië  \n  \nVanaf 08.30 Baanwielrennen: sprint (v) met Shanne Braspennincx, keirin (m) met Matthijs Büchli en Harrie Lavreysen, koppelkoers (m) met Yoeri Havik en Jan Willem van Schip*  \n  \nVanaf 12.45 Atletiek: finale 10.000m (v) met Sifan Hassan en Susan Krumins, finale 4 x 400m (v) met Femke Bol, Andrea Bouma, Lieke Klaver, Hanneke Oosterwegel, Anne van de Wiel, Laura de Witte en/of Lisanne de Witte, finale 4 x 400m (m) met Ramsey Angela, Terrence Agard, Liemarvin Bonevacia, Tony van Diepen, Jochem Dobber en/of Noud Wardenburg*  \n  \nMorgen:  \n  \n00.00 Marathon (m): Khalid Choukoud, Abdi Nageeye en Bart van Nunen  \n  \nVanaf 03.00 Baanwielrennen: omnium (v) met Kirsten Wild, sprint (v), keirin (m) met Harrie Lavreysen en Matthijs Büchli*  \n  \n13.00: sluitingsceremonie  \n  \n* = precieze tijdstip afhankelijk van lotingen/kwalificatiewedstrijden","intensity":0,"negativity":0,"cluster_id":41,"similar_texts":"text646"},{"id":"70","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/11/2","title":"Herdenking in beperkte kring","text":"De Nationale Herdenking 15 augustus 1945 vindt wegens de coronamaatregelen opnieuw in beperkte kring plaats. Bij het Indisch Monument in Den Haag is plaats voor maximaal duizend genodigden, onder wie minister-president Mark Rutte en de ambassadeur van Indonesië. Op 15 augustus wordt het einde van de Tweede Wereldoorlog voor het hele Koninkrijk der Nederlanden herdacht. Het is tevens de herdenking van alle slachtoffers van de oorlog tegen Japan en de bezetting van Nederlands-Indië.","intensity":0,"negativity":1,"cluster_id":35,"similar_texts":"text321"},{"id":"71","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/8/3","title":"Herdinking 15 augustus 1945 weer in kleine kring","text":"### Kransen\n\nDe Nationale Herdenking 15 augustus 1945 vindt wegens de coronamaatregelen voor de tweede keer in beperkte kring plaats. Bij het Indisch Monument in Den Haag is plaats voor maximaal duizend genodigden, onder wie premier Rutte, staatssecretaris Blokhuis en de ambassadeur Mayerfas van Indonesië. Zij leggen kransen. Op 15 augustus wordt het einde van de Tweede Wereldoorlog voor het hele Koninkrijk der Nederlanden herdacht. Het is tevens de herdenking van alle slachtoffers van de oorlog tegen Japan en de Japanse bezetting van Nederlands-Indië. In Nederland wonen ongeveer twee miljoen mensen die de oorlog daar hebben meegemaakt of wier familie de oorlog meemaakte.","intensity":0,"negativity":1,"cluster_id":35,"similar_texts":"text269"},{"id":"72","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=f68315bda52d89d56e66#/pages/36-37","title":"Het leven is wonderful","text":"Het leven is wonderful\n\nDe Italiaan was tot ver na zijn dertigste advocaat.\n\n„Ik wilde mijn liedjes alleen maar opnemen als een soort visitekaartje”, vertelt Paolo Conte.\n\n❮❯\n\nNieuwe documentaire ’Via con me’ belicht Paolo Conte\n\nIn Italië heerst geen twijfel: Paolo Conte behoort tot de aller-, allergrootsten. De zanger, pianist en componist is inmiddels 84 en in de documentaire Via con me (It’s wonderful), op 8 en 10 augustus te zien in de bioscoop, wordt hij bedolven onder de mooiste loftuitingen. Zelf blikt hij ondertussen terug op een halve eeuw liedjes, concerten en gedachten.\n\nTerwijl een glanzend rode Fiat Topolino door de zonnige, rustieke Italiaanse heuvels tuft, komt de oude meester tot de kern van zijn succes. Waaróm zovelen al zijn carrière lang aan zijn lippen hangen, totaal in de ban, wegdromend. „Ik ben als een landschapsschrijver. Het lied is als een film, heeft aspecten nodig om die film te tonen. De plaats van handelen speelt een extreem belangrijke rol in de constructie van de plot.”\n\nJazz\n\nConte werd geboren in Asti en groeide naar eigen zeggen op met jazz. Hoewel hij rechten studeerde en jarenlang advocaat was, trok ook de muziek zijn blijvende aandacht. Het was uiteindelijk kiezen tussen die liefdes, horen we een jonge Conte vertellen op archiefbeelden. Nog steeds hebben beide zijn interesse, meldt de oude.\n\nWaar Paolo Conte zichzelf op jonge leeftijd trombone leerde spelen en een dixielandband begon met zijn broertje Giorgio, zou het tot ver voorbij zijn dertigste duren voor de Italiaan muzikaal écht naam maakte. Ook omdat hij daarvoor vooral muziek voor anderen schreef. Met zijn geruststellende basstem, zijn ironische teksten en speelse, prettig in het gehoor liggende jazz veroverde hij razendsnel eerst de Italiaanse harten en daarna die in andere landen. Zijn grootste hit, Max uit 1988, haalde ook hier de top 10.\n\nHij erkent dat hij een groot publiek heeft. Nu nóg, getuige bijna een miljoen maandelijkse luisteraars op alleen al Spotify. Alleen, zo nuanceert Conte, bestaat dat grote publiek uit heel veel kleine, her en der. Terugkijkend zit daarin voor hem een groot deel van de charme van het hele artiest zijn: „Door die optelsom van kleine publieken heb ik me altijd persoonlijk uitverkoren gevoeld.” Tot zijn grootste, of in elk geval zijn meest enthousiaste bewonderaars behoort in elk geval La vita è bella-acteur/regisseur Roberto Benigni. Al in 1986 troffen de twee elkaar in de hogere jazzkringen, waar Benigni op geheel eigen, kenmerkende wijze shows presenteerde. \n\nDe documentaire toont een lied van de acteur, waarin hij zijn liefde voor Contes vrouw bezingt. De ware reden voor zijn aanwezigheid bij concerten van de – volgens hem – prins van de Italiaanse muziek. Conte sloeg op karakteristieke wijze terug met een nummer over Benigni’s tante.\n\nVisitekaartje\n\nDe grootste grap van al is uiteindelijk dat het nooit Contes bedoeling was om beroemd, laat staan verafgood te worden als artiest. In de documentaire is hij daarover, onder regie van Giorgio Verdelli, ronduit eerlijk: „Ik wilde mijn liedjes alleen maar opnemen als een soort visitekaartje voor andere artiesten, die mijn werk moesten afnemen.” Het zijn diezelfde collega’s die hem al een halve eeuw een levend monument noemen voor de Italiaanse muziek. Het leven is voor deze 84-jarige werkelijk wonderful.\n\n’Persoonlijk uitverkoren gevoeld’","intensity":0,"negativity":0,"cluster_id":61,"similar_texts":"text669"},{"id":"73","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/05/het-vertrouwen-in-hart-en-lijf-is-helemaal-terug-olympisch-kampioen-braspennincx-a4053803#20210806-79737-110","title":"Het vertrouwen in hart en lijf is helemaal terug bij olympisch kampioen Braspennincx ","text":"Tokio 2020 Baanwielrenster Shanne Braspennincx veroverde verrassend goud op de keirin. Haar vriend Jeffrey Hoogland ging haar in Tokio al voor met een olympische titel. ,Het volgende ‘project’ waarop Shanne Braspennincx zich na de Olympische Spelen gaat storten is al bekend. Dan gaat ze verhuizen, van Apeldoorn naar Haarle, met haar vriend Jeffrey Hoogland. Het nieuwe huis heeft een grote tuin, perfect om een krachthonk in neer te zetten zodat de twee baanwielrenners thuis kunnen trainen als ze niet in het Omnisportcentrum in Apeldoorn aan het fietsen zijn. Inmiddels moet het duo ook gaan nadenken hoe ze het eremetaal dat ze mee terugnemen uit Tokio een plekje gaan geven. Hoogland won al goud op het onderdeel teamsprint en staat in de halve finale van de individuele sprint. Van hem wordt verwacht dat hij minstens nog een medaille haalt.Maar de grote verrassing is dat Braspennincx donderdag ook goud won, op de keirin, het onderdeel waarop ze Elis Ligtlee opvolgt als olympisch kampioen. „Hij blijft lekker in Nederland, deze titel”, zei Braspennincx met een grote grijns na afloop tegen de NOS.Hoe ze het had gedaan, ze kon het zelf niet navertellen. Braspennincx is vergeten dat ze een herkansing nodig had om zich te plaatsen voor de kwartfinale. Daarin gaat in de heat voor haar teamgenoot Laurine van Riessen zo hard onderuit dat ze een paar minuten bewusteloos raakt en met een brancard en een pijnlijke linkerschouder naar het ziekenhuis moet worden gebracht. Braspennincx laat zich niet afleiden en wint. Even later is ze ook de snelste in haar halve finale, het verschil met de rest is bijna een fietslengte. Haar voorsprong is zo groot dat ze achteraf bang is daar te veel kracht te hebben verspild. Omdat de races in het baanwielrennen elkaar zo snel opvolgen, vaak met niet meer dan een half uur ertussen, is energiebehoud net zo belangrijk als het zo hard mogelijk op de trappers rammen. OngeloofIn de finale blijkt dat Braspennincx nog genoeg over heeft. Ze manoeuvreert zich vanaf de start naar de tactisch handige vierde plaats en vanaf dat moment is de belangrijkste opdracht niet ingesloten te raken. Met nog twee rondes te gaan zet ze even aan, pakt het wiel van de Canadese Kelsey Mitchell en zit zo in een ideale positie; op plek twee, een beetje van buiten. Voor insluiting hoeft ze niet meer bang te zijn. Als ze in de laatste ronde demarreert kan niemand haar volgen. Na de finish slaat ze een hand op haar helm. Ongeloof: ze is olympisch kampioen. Al in 2015 was ze tweede van de wereld op de keirin en daarmee bestempelde ze zich als een van de favorieten in aanloop naar de Spelen van Rio de Janeiro in 2016. Maar op een zomers trainingskamp in Colorado voelt ze zich ineens benauwd, haar linkerarm lijkt te slapen. In het ziekenhuis wordt een hartinfarct geconstateerd. Braspennincx wordt ter plekke gedotterd en krijgt een stent. De artsen vertellen haar dat ze na een revalidatieperiode weer zal kunnen terugkeren op haar oude niveau. Een paar maanden later voelt Braspennincx zich nog altijd beroerd. Nieuwe scans laten zien dat de Amerikaanse doktoren een fout hebben gemaakt. De geplaatste stent is niet bestemd voor de grotere aderen die topsporters ontwikkelen – het ding is te smal en zit helemaal verstopt.\n\nShanne Braspennincx na haar gouden race in Tokio.\n\nFoto Koen van Weel/ANP\n\nDat is een klap voor de dan 24-jarige Braspennincx. Ze heeft in haar jeugd wel hartritmestoornissen gehad, maar daar was ze overheen gegroeid. Als jongste, ze heeft twee oudere broers, kan ze wel tegen een stootje. In de nationale selectie staat ze bekend om haar grote trainingsethos. Geregeld zijn er dagen dat ze harder traint dan haar vriend Hoogland, met wie ze een passie voor adrenalinestoten deelt. Mountainbiken, snowboarden, motorcrossen; ze doet het allemaal graag.Door het probleem met de stent moet ze ineens rusten en, nog veel belangrijker, haar lichaam opnieuw leren vertrouwen. Pijntjes zijn opeens verdacht. Braspennincx is zich ineens bewust van haar hart, ze vraagt sindsdien op haar socialemedia-accounts aandacht voor de Hartstichting, waar ze ambassadeur van wordt. Ze helpt de organisatie geld op te halen met fietsevenementen. Reserve in RioNadat de verstopping in haar stent is verholpen, keert langzaam maar zeker het geloof in eigen lijf terug en ook het benodigde fysieke niveau. Als beloning mag ze in 2016 als reserve mee naar de Spelen van Rio – meedoen komt te vroeg. Ze ziet er Elis Ligtlee kampioen worden op de keirin, het onderdeel waar Braspennincx haar een jaar eerder nog op versloeg. Er volgen tweede en derde plaatsen op de WK in 2018 en de EK in 2017 en 2019. Ruim een jaar voor de Spelen in Tokio krijgt ze al te horen dat ze tot de olympische selectie zal behoren. Stilaan begint Braspennincx weer te dromen van haar twee grote doelen: olympisch goud en de regenboogtrui. Hoogland, die haar donderdag in extase naar het goud schreeuwde op het middenterrein, heeft bij hun thuis al vier van die wereldkampioentricots in de kast liggen. Ze vindt het maar niks dat ze die zo nu en dan aan de waslijn moet hangen. Nu, op haar dertigste, heeft ze zelf een gouden medaille die een ereplek aan de muur verdient, na een perfecte finale. „Wat heb ik gedaan? Ik ben gewoon olympisch kampioen”, stamelde ze na de huldigingsceremonie. Dit had ze, ondanks haar goede vorm, zelf ook niet verwacht. „Het is een bijzonder lange weg geweest, maar het is het allemaal dubbel en dwars waard geweest.”Haar gouden plak kan straks mooi naast het exemplaar van Hoogland, die er vrijdag nog een medaille aan kan toevoegen op de sprint. Zaterdag zou Braspennincx weer aan de beurt kunnen zijn, als ze ver komt op de sprint. Het zou zomaar een volle muur kunnen worden in het nieuwe huis in Haarle.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":1,"cluster_id":14,"similar_texts":"text369"},{"id":"74","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/15/2","title":"Holland Casino gokt op betaald voetbal","text":"Holland Casino stapt in de onlinesportweddenschappen. Vanaf 1 oktober, als onlinegokken in Nederland legaal wordt, kunnen mensen bij het staatsgokbedrijf online weddenschappen afsluiten voor het betaalde voetbal van de Eredivisie en de Keuken Kampioen Divisie. Daarvoor heeft Holland Casino een deal gesloten met de voetbalcompetities. Hoeveel geld er met de deal is gemoeid, wordt door de partijen niet naar buiten gebracht.","intensity":0,"negativity":0,"cluster_id":66,"similar_texts":"text260"},{"id":"75","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/60/3","title":"Holland Casino wordt sponsor","text":"Holland Casino heeft een deal gesloten met de eredivisie, Keuken Kampioen Divisie en ESPN. Het staatsgokbedrijf investeert de komende vier jaar in het Nederlandse voetbal en wil de samenwerking gebruiken om zich vanaf 1 oktober te presenteren als online kansspelaanbieder. Op deze datum opent de overheid de online kansspelmarkt. Het bedrag dat met de deal gemoeid is, is niet bekendgemaakt.","intensity":0,"negativity":0,"cluster_id":2,"similar_texts":"text799"},{"id":"76","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/65/1","title":"Ik ben verliefd op mijn sportleraar, moet ik dit mijn man zeggen?","text":"Beste Beatrijs,\n\nIk ben al anderhalf jaar verliefd op mijn sportdocent. Tegelijk ben ik redelijk gelukkig met mijn partner en vormen we een gelukkig gezin met ons kind. Ik probeer de docent uit mijn hoofd te zetten door afleiding te zoeken en met mijn verstand te praten, maar de chemische fabriek in mijn lichaam overheerst. Ik had gehoopt dat de verliefdheid nu wel een keer zou overgaan. Mijn partner weet hier niets van, maar hij heeft eerder wel eens gezegd open te staan voor een open relatie. Nu twijfel ik om mijn verliefdheid op te biechten aan beiden. Enerzijds hoop ik een afwijzing te krijgen, zodat ik het kan afsluiten. Mijn hormonen hopen anderzijds op een beantwoording. Ik heb het gevoel dat de aantrekkingskracht wederzijds is, doordat hij mij veel aandacht geeft in de les en zijn ogen niet van me kan afhouden. Ik kan niet meer helder denken en mijn werk lijdt eronder.  \n  \nInnerlijk verscheurd  \n  \nBeste Innerlijk verscheurd,  \n  \nHet scenario voor deze situatie is voorspelbaar: u biecht uw verliefdheid op, zowel aan uw man als aan de sportleraar. Uw man wil niet kleingeestig zijn en geeft u de vrije hand. De sportleraar reageert gevleid en een mooie affaire bloeit op. Uw man grijpt uw uithuizigheid aan om zelf ook eens om zich heen te kijken met een verwijzing naar het principe 'voor wat hoort wat'. Na een tijdje raakt de sportleraar op u uitgekeken (er dienen zich andere willige leerlingen aan), terwijl uw man zich zodanig verslingerd heeft aan een nieuwe vlam dat hij besluit om nu maar exclusief met haar verder te gaan. Een half jaar later staat u in het peperdure, armzalige huurflatje dat u hebt moeten betrekken de knuffels van uw kind in zijn rugzakje te proppen voor de half-wekelijkse verhuizing naar uw ex, met wie een 50-50 co-ouderschapsregeling is afgesproken. Diezelfde avond zult u een blik witte bonen in tomatensaus opwarmen voor uw avondmaaltijd.  \n  \nToegegeven: er zijn ook andere en zonniger scenario's denkbaar, maar spijtig genoeg is de kans op een afloop waarbij niemand gewond raakt betrekkelijk gering. De beste manier om uw probleem de nek om te draaien is om vanaf nu een andere sportschool te frequenteren.\n\nBeste Beatrijs,\n\nMijn schoonmoeder heeft een zeer goed inkomen, meer dan mijn vrouw en ik samen, maar is enorm gierig. Nooit eens iets extra's voor onze kinderen of een etentje. Ze vraagt mij wel om diensten als belastingaangifte, caravan plaatsen, tent opzetten, technische hulp in huis, maar ze doet nooit iets terug. Als we bij haar langsgaan bij de caravan en daarna uit eten zal zij nooit eens betalen. Mijn vrouw vindt ook dat ze meer zou moeten geven, maar zegt het niet tegen haar moeder om de lieve vrede te bewaren. De zussen van mijn vrouw idem dito. De houding van mijn schoonmoeder ergert me enorm en ik krijg er regelmatig ruzie met mijn vrouw over.  \n  \nKnieperigheid regeert  \n  \nBeste Knieperigheid regeert,  \n  \nHeel vervelend dat uw schoonmoeder zo bovenop haar geld zit, maar er is niets wat u of andere familieleden daaraan kunnen verhelpen. Je kunt mensen nu eenmaal niet aansporen tot vrijgevigheid. Iets betalen voor een ander, een cadeau geven bij wijze van dank, trakteren op etentjes gebeurt vrijwillig. Als mensen dit nalaten, terwijl een zekere gulheid wel in de lijn zou liggen, kunnen ze daar niet op worden aangesproken.  \n  \nJammer, maar niets aan te doen. Zet het uit uw hoofd. Wees erop voorbereid dat u in het bijzijn van uw schoonmoeder altijd zelf de rekening zult moeten betalen en ga er al helemaal geen ruzie over maken met uw vrouw, die niet verantwoordelijk is voor de feilen van haar moeder!  \n  \nHet enige wat u kunt doen is minder hard lopen wanneer uw schoonmoeder ergens hulp bij nodig heeft.  \n  \nAls u haar belastingaangifte moet doen, kunt u daar bijvoorbeeld best een bedrag voor in rekening brengen. Stel een schappelijk uurtarief vast en deel haar dit mee. '  \n  \nAls zij op de penning is, kunt u dat ook zijn. Met andere (technische) hulp, waar ze om vraagt, bent u haar vanzelfsprekend ter wille, maar wel op een moment dat het u goed uitkomt. U hoeft niet meteen toe te snellen als ze ergens om vraagt.  \n  \nBlijf hulpvaardig, maar wring u niet in bochten.  \n  \nEens of oneens met deze adviezen? Reageer via tijdgeestreacties@trouw.nl. Stuur uw vragen over buren, collega's, familie en vrienden naar  \n  \nbeste@beatrijs.com  \n  \nLees ook de vraag die Beatrijs Ritsema gisteren beantwoordde op trouw.nl/modernemanieren: Ik draag nog steeds een mondkapje voor mijn moeder, maar het voelt zo oenig","intensity":0,"negativity":0,"cluster_id":25,"similar_texts":"text21"},{"id":"77","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=2165a191f5e7f29f2ce8#/pages/20-21","title":"India neemt zelf heft in handen bij hoogovens","text":"India neemt zelf heft in handen bij hoogovens\n\nTata Steel\n\nDe Indische staalbaas Thachat Narendran is door de Tata Steel Group naar voren geschoven om de voorzittershamer bij Tata Steel in IJmuiden op te pakken. Eerder blokkeerde India nog een tweede termijn van de onafhankelijke Nederlandse voorzitter Peter Blauwhoff. Narendran is ceo en Managing Director van Tata Steel Ltd (TSL), moederbedrijf en aandeelhouder van Tata Steel Nederland. Tata Steel wil zijn Nederlandse en Britse bezit splitsen, om onderdelen direct te kunnen aansturen en verkopen.","intensity":0,"negativity":0,"cluster_id":17,"similar_texts":"text175"},{"id":"78","publisher":"De Volkskrant","date":"2021-08-07","url":"https://krant.volkskrant.nl/titles/volkskrant/7929/publications/1327/articles/1422556/18/1","title":"ING kan aandeelhouders weer miljarden geven","text":"ING heeft zijn winst afgelopen kwartaal bijna vervijfvoudigd ten opzichte van dezelfde periode van het vorig jaar. Daarmee presteerde het financiële concern veel sterker dan de meeste analisten hadden verwacht. Ook heeft de bank aangekondigd na september miljarden te gaan uitkeren aan zijn aandeelhouders, zowel via dividend als via de inkoop van aandelen.  \n  \nOnder de streep bleef dit jaar bijna 1,5 miljard euro winst over, waar een jaar terug nog 299 miljoen euro winst in de boeken ging. De winstsprong heeft alles te maken met de coronacrisis. Daardoor moest ING in de vergelijkbare periode vorig jaar bijvoorbeeld nog meer dan 1,3 miljard euro opzijzetten voor leningen die mogelijk nooit meer zouden worden terugbetaald. Volgens nieuwe inschattingen is een deel van de genomen coronavoorzieningen niet meer nodig. Die kwamen dus vrij en dreven het resultaat extra op.  \n  \nNet als in het eerste kwartaal merkte de bank ook een duidelijke toename van de vraag naar beleggingsproducten. Die zijn interessant nu de spaarrentes heel erg laag zijn en geld op de spaarrekening dus vrijwel niets meer oplevert. Topman Steven van Rijswijk vermoedt dat de lage rentes in Europa nog wel een tijdje zullen aanhouden, gezien de huidige koers van de Europese Centrale Bank (ECB).  \n  \nVan Rijswijk is tevreden over de resultaten van de bank, maar hij benadrukt dat de pandemie nog niet voorbij is.  \n  \nING laat straks in totaal 3,6 miljard euro terugvloeien naar de aandeelhouders. Dat kan, omdat banken in de eurozone vanaf oktober eindelijk weer hun aandeelhouders mogen belonen. De ECB maakte vorige maand bekend dat de coronamaatregel die het uitkeren van dividend en het inkopen van eigen aandelen tijdelijk verbood, niet zal worden verlengd.  \n  \nING is de laatste tijd ook veel bezig met reorganiseren. In maart werd bekend dat meer dan de helft van de Nederlandse bankkantoren wordt gesloten. Daardoor gaan er 440 banen verloren.","intensity":0,"negativity":0,"cluster_id":8,"similar_texts":"text249"},{"id":"79","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/15/4","title":"Kind overleden na explosie","text":"Een van de kinderen die bij een explosie woensdag op een plezierjacht in de haven in Kropswolde gewond raak-te, is overleden. Dat bevestigde de gemeente Midden-Groningen gisteren. De precieze oorzaak van de explosie is nog niet bekend. Behalve de 5-jarige raakten nog vijf mensen gewond, van wie drie ernstig. De slachtoffers zijn een 28-jarige vrouw, twee mannen van 29 en 64 jaar en twee minderjarigen, allen afkomstig uit de gemeente Midden-Groningen.","intensity":0,"negativity":1,"cluster_id":65,"similar_texts":"text651"},{"id":"80","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=932278339527a91c48d5#/pages/32","title":"Kleine trendsetter: Volkswagen Taigo","text":"Kleine trendsetter: Volkswagen Taigo\n\nDe Taigo komt in Europa ook als deze sportief ogende R-Line, met o.a. zwarte accenten en grote lichtmetalen wielen. \n\n❮❯\n\nSportiever alternatief voor de T-Cross\n\ndoor Sjors ten Tije\n\nVolkswagen presenteert een sportief broertje van de reeds bekende T-Cross. Hij heet Taigo, heeft een wat aflopende daklijn en is dus een zogenaamde coupé-SUV.\n\nDat is vandaag de dag een zeer populair segment. Mensen rijden immers graag in een SUV, maar een coupé-achtige daklijn geeft een dergelijk grote auto een wat dynamischer uiterlijk. Wat dat betreft is deze Taigo niet uniek, want tal van fabrikanten voeren hetzelfde trucje uit. Wel is de nieuwkomer de eerste coupé-achtige in het B-segment, waar auto’s als de Peugeot 2008, Hyundai Bayon en Skoda Kamiq in vallen. \n\nDesondanks is de Taigo geen nieuwe auto, want Volkswagen biedt hem al enige tijd in Zuid-Amerika aan onder de naam Nivus. Deze Europese versie is in grote lijnen identiek aan dat model, maar past zich met andere uitrustingsniveaus en uitgebreide veiligheidssystemen aan op het Europese klimaat. \n\nBroertje\n\nDoor de MQB-A0-architectuur is-ie bovendien het directe broertje van de Volkswagen T-Cross en Polo. Wel is de Taigo met een lengte van 4,26 meter en een hoogte van 1,49 meter exact 16 centimeter langer en 9 centimeter langer dan de T-Cross. Door de aflopende daklijn moet-ie wel wat bagagevolume inleveren, al is het compartiment achter de tweede zitrij met een volume van 438 liter slechts 17 liter kleiner ten opzichte van de bekende SUV. \n\nDe Duitsers geven ’m standaard led-verlichting, elektrisch verstelbare en verwarmbare spiegels, elektrische ramen voor- en achter en een volledig digitaal instrumentarium mee. In het midden van het dashboard prijkt altijd een 6,5-inch infotainmentscherm, dat in duurdere uitvoeringen tot 9,2-inch groeit. Wat veiligheid betreft heeft elke Taigo een centrale airbag die voorkomt dat de hoofden van de voorste inzittenden tegen elkaar komen, alsmede een pakket aan veiligheidssystemen. Een rijstrookassistent, noodstopsysteem en vermoeidheidsherkenning zijn standaard, daarnaast kan de Taigo optioneel worden voorzien van een semi-autonome rijassistent. \n\nDeze Taigo moet door z’n coupé-achtige vorm een sportiever alternatief zijn voor de T-Cross, maar dat komt eigenlijk alleen tot uiting in die carrosserievorm. Volkswagen kiest namelijk voor bekende motoren. Aan de basis staat een 1,0-liter driecilinder, die desgewenst 95 of 110 pk levert. Daarboven staat een 1,5-liter viercilinder die 150 pk levert. De instapmotor is er enkel met een handgeschakelde vijfbak, de andere twee krachtbronnen komen met een handgeschakelde zesbak of zeventraps automaat. Die twee mogen maximaal 1200 kilo trekken. \n\nElektrisch\n\nEen elektrische versie verschijnt niet, maar Volkswagen denkt wel na over een hybridevariant. Het platform is er klaar voor, maar het is de vraag of de consument daarop zit te wachten. Een dergelijke aandrijflijn zal de prijs immers wat laten stijgen, terwijl de Taigo in Duitsland vanaf minder dan 20.000 euro te bestellen is. Exacte en Nederlandse prijzen deelt Volkswagen mee in aanloop naar de marktintroductie later dit jaar. Deze Taigo komt dus naast de reeds bekende T-Cross in de showroom te staan, want Volkswagen ziet dat er genoeg vraag is naar dit type auto, zowel mét als zonder aflopende daklijn. \n\nEen hybride\n\nkomt mogelijk later\n\nDe Taigo kennen we stiekem al","intensity":0,"negativity":0,"cluster_id":28,"similar_texts":"text366"},{"id":"81","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=39ee7254acace08f7125#/pages/28","title":"Laatste olympische optreden Martina anticlimax","text":"Laatste olympische optreden Martina anticlimax\n\nChurandy Martina \n\nTOKIO De olympische loopbaan van Churandy Martina is op een wat knullige wijze ten einde gekomen. De 37-jarige sprinter kreeg bij zijn enige estafette-optreden tijdens zijn vijfde Spelen het estafettestokje niet eens in handen. Omdat hij als slotloper net iets te vroeg vertrok, kon hij het stokje niet overnemen van de derde loper Chris Garia. Daarmee was de rol van het Oranje-kwartet in Tokio uitgespeeld.\n\nStartloper Joris van Gool nam Martina niks kwalijk. „We weten dat we niet de snelsten zijn en dat we de winst uit de wissels moeten halen. Dat brengt een beetje risico met zich mee.” De Brabantse sprinter toonde diep respect voor Martina. „Ik was 6 jaar oud toen hij voor het eerst op de Spelen stond (Athene/2004, red.) en nu staan we samen hier, dat zegt genoeg over hoe bijzonder het is dat hij hier is. Het is jammer dat we hem niet het laatste, mooie toetje hebben kunnen geven.” Martina, vlaggendrager voor Nederland tijdens de openingsceremonie, deed zelf niet dramatisch over de mislukte estafette. „Het is jammer dat het zo afloopt, maar ik vond het toch een mooie ervaring. Ik ben blij voor de sporters dat de Spelen zijn doorgegaan.”\n\nZijn olympische loopbaan is voorbij, maar Martina lijkt nog wel van plan door te gaan met atletiek. „Als ik nog één of twee sponsors weet te vinden, ga ik door. Dit is een teleurstellende manier om afscheid te nemen. Ik wil het graag nog een keer beter doen.”","intensity":0,"negativity":1,"cluster_id":26,"similar_texts":"text215"},{"id":"82","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/2/6","title":"Man bedreigt gezin uit Melissant","text":"### ETTEN-LEUR\n\nDe politie heeft een 59-jarige man uit Etten-Leur aangehouden voor het bedreigen van een gezin uit Melissant. Het gaat om familie van de vrachtwagenchauffeur die ervan wordt verdacht een motoragent in Rotterdam te hebben doodgereden.","intensity":0,"negativity":0,"cluster_id":29,"similar_texts":"text243"},{"id":"83","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/7/1","title":"Marengo-advocaten: onderzoek naar beveiliging De Vries niet onafhankelijk","text":"### Marengoproces\n\nAdvocaten Peter Schouten en Onno de Jong, die samenwerkten met de vorige maand vermoorde Peter R. de Vries, stellen dat de overheid niet in staat is om de veiligheid van kroongetuigen en andere betrokkenen te beschermen. De Vries was volgens de advocaten ten onrechte verzekerd door de politie dat hij zich geen grote zorgen hoefde te maken over zijn veiligheid.  \n  \nDat zeiden de advocaten van kroongetuige Nabil B. in het Marengoproces donderdag op een persconferentie na afloop van een bezoek aan het ministerie van Justitie, waar zij een onafhankelijk onderzoek eisten naar alle moorden rondom het Marengoproces.  \n  \nOp 1 maart 2021 ontving Peter R. de Vries volgens Schouten een appje van een veiligheidsadviseur van de politie Midden-Nederland die was aangewezen om zorg te dragen voor zijn veiligheid. 'Wij konden uit dat bericht eigenlijk niets anders opmaken dan dat we ons geen grote zorgen hoefden te maken over een ophanden zijnde aanslag. Vier maanden later wordt Peter doodgeschoten in hartje Amsterdam!'\n\nDodenlijst\n\nDe advocaten vonden dat bericht, dat zij niet wilden delen met de pers, toen al zeer vreemd. 'De NCTV (Nationaal Coördinator Terrorismebestrijding en Veiligheid, red.) had ons immers op 30 september 2020 laten weten dat we alle drie op een dodenlijst stonden.'  \n  \nSchouten vermoedt dat de dreigingsinschatting niet juist is geweest, dat concrete informatie onvoldoende is beoordeeld en dat overheidsinstellingen door een gebrek aan onderlinge communicatie niet met hetzelfde plaatje werkten. 'Dat moet wat ons betreft een onafhankelijke commissie gaan uitzoeken.' De advocaten spraken donderdag op Justitie over de samenstelling en opdracht van zo'n onderzoekscommissie. Eerder wezen zij een voorstel van minister Ferd Grapperhaus over dit onderwerp af. Die gaat nu nadenken over hun tegenvoorstel. Volgens Schouten is de NCTV nog altijd laks bij de beveiliging van veel betrokkenen bij het strafproces.  \n  \n'Als de minister echt tot de bodem wil uitzoeken hoe dit kon gebeuren, installeer dan geen commissie met leden die banden hebben, of hebben gehad, met de staat', zegt advocaat De Jong. Hij doelt daarmee op de beoogde voorzitter Tjibbe Joustra, een voormalig topambtenaar die onder meer Nationaal Coördinator Terrorismebestrijding was, de voorloper van de NCTV. Ook een oud-procureur-generaal en een hoogleraar die voor de Wetenschappelijke Raad voor het Regeringsbeleid werkten, vinden zij onacceptabel. Dan is de kans groot, stellen zij, dat fouten worden toegedekt. 'Onze vriend Peter verdient beter. Nederland verdient beter.'  \n  \nDe advocaten geven de voorkeur aan een voorzitter uit een ander EU-land. Zij hebben een hoogleraar strafrecht naar voren geschoven die van Grapperhaus best vicevoorzitter mag worden, zo bleek tijdens het overleg. De advocaten willen tevens dat de commissie de beveiliging van de vermoorde broer van de kroongetuige en van advocaat Derk Wiersum gaat onderzoeken. Die moorden hangen volgens hen samen. Justitie stelt dat zo'n breder onderzoek langer gaat duren en vindt dat niet gewenst.\n\nOnderzoeksmateriaal\n\nDe advocaten wachten de reactie van Grapperhaus af, voordat zij besluiten of ze wel of niet gaan meewerken met het onderzoek. Zij zeggen te beschikken over veel berichten en feiten die belangrijk kunnen zijn voor de onderzoekers. Zo merkten zij dat de overheid soms wel actief was rond het kantoor van Peter R. de Vries met heimelijke beveiligers, ook al had hij daar zelf voor bedankt. Op andere momenten stuurde de politie toch een wagen langs de studio. Schouten: 'Peter heeft zeker gesprekken gevoerd over zijn beveiliging met de politie. Dat soort dingen moet worden onderzocht.'  \n  \nHet ministerie van Justitie laat weten het onderzoek naar de beveiliging van De Vries ook van groot maatschappelijk belang te achten. Het departement wil dat onderzoek 'binnen afzienbare tijd' afronden en heeft alle vertrouwen in de deskundigheid en onafhankelijkheid van Tjibbe Joustra. Justitie hoopt dat beide advocaten toch willen samenwerken met de commissie.","intensity":0,"negativity":1,"cluster_id":15,"similar_texts":"text357"},{"id":"84","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/53/7","title":"Marijne: einde aan India-klus","text":"### Hockey\n\nSjoerd Marijne (47) stopt als bondscoach van de Indiase vrouwen. Hij wordt waarschijnlijk opgevolgd door zijn assistent Janneke Schopman. India verloor de strijd om het brons van Groot-Brittannië.","intensity":0,"negativity":0,"cluster_id":54,"similar_texts":"text624"},{"id":"85","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/32/3","title":"Martina wil zo niet eindigen","text":"Churandy Martina plakt nog een jaar aan zijn lange atletiekcarrière. De 37-jarige sprinter van Curaçao zei dat na de series van de 4x100 meter estafette, waarin de Nederlandse ploeg door zijn toedoen strandde. Slotloper Martina vertrok te vroeg, waardoor Chris Garia het stokje niet kon doorgeven.","intensity":0,"negativity":0,"cluster_id":26,"similar_texts":"text708"},{"id":"86","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/9/4","title":"Meisje (5) overleden na explosie plezierjacht","text":"Een meisje van vijf jaar dat bij een explosie woensdag op een plezierjacht in de haven Meerwijck in Kropswolde gewond raakte, is overleden. De explosie vond plaats bij een camping aan het Zuidlaardermeer. De precieze oorzaak van de explosie is nog niet bekend. Op de boot wordt forensisch onderzoek verricht. Behalve het 5-jarige meisje raakten nog vijf mensen gewond, onder wie drie ernstig. De slachtoffers zijn een 28-jarige vrouw, twee mannen van 29 en 64 jaar en nog twee minderjarigen, allen afkomstig uit de gemeente Midden-Groningen. In een radioprogramma van RTV Noord werd gisteren gemeld dat de slachtoffers tot dezelfde familie behoren. De gemeente kan dit nog niet bevestigen.","intensity":0,"negativity":1,"cluster_id":65,"similar_texts":"text80"},{"id":"87","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/messi-in-camp-nou-zien-dat-was-een-uitje-a4053879#20210806-79737-104","title":"Messi in Camp Nou zien, dat was een uitje","text":"Voetbal FC Barcelona meldde donderdag dat Lionel Messi de club zal verlaten. Hij maakte 683 goals in het blauw-granaatappelrood. ,Honderdduizenden liefhebbers, zo niet een paar miljoen, moet hij de afgelopen twee decennia naar stadion Camp Nou hebben gelokt. Van Chinezen tot Arabieren, van Amerikanen tot vaders en zonen uit de Hollandse polders. Messi zien – het werd een uitje op zichzelf. In die zin had het iets onwerkelijks, het bericht van donderdagavond waarin FC Barcelona meldde dat de 34-jarige Argentijn Lionel Messi bij de club vertrekt. Onwerkelijk, omdat het na 21 jaar amper is voor te stellen dat de meest bewonderde voetballer van deze eeuw straks in andere kleuren speelt dan blauw en granaatappelrood. Hij scoorde er 683 keer in zeventien seizoenen in het eerste elftal, werd clubtopscorer, won tien keer de landstitel en vier keer de Champions League, terwijl hij zes keer werd uitgeroepen tot beste speler van de wereld. „FC Barcelona wil volmondig zijn dank uitdrukken aan de speler voor zijn bijdrage aan de club en wenst hem het allerbeste voor zijn persoonlijke en professionele toekomst”, stond in het persbericht. Messi’s salaris vormt een te groot obstakel voor een nieuwe verbintenis, hoewel de club in hetzelfde statement meldde dat de club een akkoord met Messi had bereikt. De afgelopen vier jaar streek Messi meer dan een half miljard euro op bij FC Barcelona; 555.237.619 euro om precies te zijn, zo bleek uit uitgelekte documenten. Nee, het zijn strengere financiële spelregels die een langer verblijf in de weg zitten. Dat stelt althans FC Barcelona. De Spaanse competitie bepaalde eind vorig jaar dat clubs honderden miljoenen moeten bezuinigen op spelerssalarissen, naar rato van hun verliezen. Bij FC Barcelona komt dit neer op een forse verlaging van het eens zo bombastische salarishuis. Van de 350 miljoen van afgelopen seizoen bleef zo circa 160 miljoen over. De nieuwe spelregels, opgesteld om te voorkomen dat clubs te veel geld uitgeven in onzekere tijden, zitten FC Barcelona al langer dwars. De club nam afscheid van acht spelers. Hoe meer vertrekkers, hoe meer er overblijft voor de spelers die het wil houden of kopen, zoals Nederlander Memphis Depay. Niettemin moeten de resterende marges te laag zijn geweest om het nieuwe loon van Messi in te persen. Ook al zou Messi de helft van zijn basissalaris (72 miljoen euro) hebben willen inleveren. List of drukmiddel van de club?Zou het soms een list kunnen zijn? Hoewel de gekozen formuleringen in de verklaring duiden op een afscheid („Beide partijen betreuren het ten zeerste dat de wensen van de spelers en de club uiteindelijk niet zullen worden vervuld”), zou FC Barcelona het vertrek van Messi als drukmiddel kunnen gebruiken, in de hoop dat de competitiebazen alsnog de financiële spelregels afzwakken. Messi genereert immers ook waarde voor de competitie. Wedstrijden uit Spanje bereiken jaarlijks circa 3 miljard mensen, bleek uit onderzoek van adviesbureau Nielsen, van wie velen inschakelen voor Messi. In zekere zin heeft Messi symbool gestaan voor voetbalromantiek. Als kind in Rosario ontdekt, toen naar Spanje geëmigreerd, waar hij groeihormonen kreeg en zijn dromen waarmaakte. En terwijl hij de wereld betoverde, bleef hij de club ook nog eens trouw. Tegelijkertijd weet Messi als geen ander dat hij waarde vertegenwoordigt – net als Johan Cruijff dat ooit uitdroeg toen hij voor FC Barcelona ging spelen. Dat hij zo loyaal bleef, kwam vooral omdat FC Barcelona hem telkens meer betaalde. Toen anderen op de rem trapten, bleek clubliefde alleen niet genoeg.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":27,"similar_texts":"text219"},{"id":"88","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/1/2","title":"Mexico daagt wapenfabrikanten","text":"De Mexicaanse overheid heeft in de Verenigde Staten een rechtszaak aangespannen tegen een aantal van Amerika's grootste wapenfabrikanten. De bedrijven zijn medeverantwoordelijk voor het grote bloedvergieten in Mexico, stelt de aanklacht. Mexico eist een financiële compensatie en strengere controle op wapens. Al decennia gaan drugs vanuit Mexico naar het noorden en leggen wapens uit de VS de omgekeerde route af. In tien jaar tijd werden naar schatting 2,5 miljoen wapens Mexico in gesmokkeld.\n\npagina 8","intensity":0,"negativity":0,"cluster_id":4,"similar_texts":"text110"},{"id":"89","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/05/mexico-is-amerikaanse-wapens-beu-a4053883#20210806-79737-102","title":"Mexico is Amerikaanse wapens beu","text":"Wapenhandel Via de rechter probeert Mexico de vloed wapens uit de VS te stoppen. Amerikaanse fabrikanten zouden medeschuldig zijn aan het geweld daar omdat ze actief meewerken aan smokkel van wapens. ,Elk weekend reed de Mexicaan in negenenhalf uur van Ciudad Juarez naar Mesquite, vlak bij Dallas, Texas. Mesquite is beroemd om zijn wapenmarkten. Elk weekend kocht hij er twaalf tot vijftien AR-15 semi-automatische geweren. Dan reed hij negenenhalf uur terug en verkocht in Mexico de wapens aan het drugskartel dat ze had besteld. „Niemand in Mesquite die hem om een vergunning vroeg”, zegt Ioan Grillo, een journalist die de Mexicaan in de gevangenis interviewde voor zijn in februari verschenen boek Blood Gun Money. „Niemand die hem aan de grens controleerde.”De toestroom van illegaal uit de Verenigde Staten geïmporteerde vuurwapens is Mexico allang een doorn in het oog. Schattingen over het aantal wapens dat vanuit het noorden Mexico wordt binnen gebracht, lopen op tot 500.000 per jaar. Woensdag stelde de Mexicaanse regering een daad en spande een rechtszaak aan tegen tien Amerikaanse wapenfabrikanten, waaronder Colt, Glock en Barrett. Volgens de aanklacht helpen deze bedrijven actief mee aan de smokkel van wapens naar Mexico. „Tientallen jaren zijn de Mexicaanse overheid en burgers het slachtoffer geworden van een dodelijke vloed aan (militaire) vuurwapens afkomstig uit de VS”, aldus de aanklacht. Van alle wapens die tussen 2014 en 2018 in Mexico zijn opgespoord door de Amerikaanse dienst Alcohol, Tabak en Vuurwapens, bleek zo’n 70 procent afkomstig van Amerikaanse fabrikanten en handelaren. „AK-47’s ofwel Kalasjnikovs komen via de VS vanuit Roemenië in Mexico terecht”, zegt Grillo door de telefoon vanuit Mexico-Stad. Koffietafelpistool Colt produceert een .38 pistool met op de loop de naam en het gezicht van Emiliano Zapata, de Mexicaanse revolutionair uit het begin van de twintigste eeuw. Het vindt vooral gretig aftrek in Mexico, als een soort koffietafelpistool voor drugsbazen. Het voorbeeld wordt in de aanklacht aangehaald als bewijs dat Amerikaanse wapenfabrikanten zich welbewust op de Mexicaanse markt richten, en dat het hun niet uitmaakt of hun producten in handen van moordenaars vallen.De grote bulk van de smokkelwaar betreft veel zwaardere wapens, zoals het .50 scherpschuttersgeweer van Barrett. De kogels uit dit wapen, gebruikt door Amerikaanse militairen in Afghanistan en Irak, zijn zo groot als een sigaar en kunnen tot op zo’n twee kilometer afstand door de deur van een gepantserd voertuig dringen. Met een Barrett .50 haalde een drugsbende in 2016 een politiehelikopter neer in West-Mexico. In 2019 beschoten leden van het Sinaloa drugskartel met hetzelfde geweer de politieagenten die hun leider gevangen hadden genomen. De straten in Culiacán lagen bezaaid met doden en gewonden en de politie moest de bendeleider vrijlaten.In Mexico worden zo’n 30.000 moorden per jaar gepleegd, naar rato van de bevolking zo’n drieënhalf keer zoveel als in de VS. Een niet bij naam genoemde Mexicaanse regeringsfunctionaris vertelde persbureau Reuters dat 17.000 van die moorden zijn gepleegd met wapens die uit de VS zijn binnengesmokkeld.Grillo zag tijdens zijn onderzoek voor Blood Gun Money hoe eenvoudig het is om in de VS legaal aan vuurwapens te komen, in tegenstelling tot het veel strengere Mexico. Een man die 85 geweren tegelijk koopt – de verkoper geeft ze gewoon mee. „De Amerikaanse regering kan het de smokkelaars heus wel lastiger maken”, zegt Grillo. „Om te beginnen door screening van de kopers serieus aan te pakken.”Schietpartij in El PasoIn Amerikaanse media kwamen onmiddellijk juristen aan het woord over de kansen van de Mexicanen, die vrijwel allemaal menen dat de wapenlobby de Amerikaanse wetgeving behoorlijk heeft dichtgetimmerd. In 2005 werd een wet aangenomen die wapenfabrikanten vrijwaart van vervolging als met ‘hun’ wapens een misdrijf wordt gepleegd. Niet voor niets luidt het motto van wapenlobby: ‘Vuurwapens doden geen mensen, mensen doden mensen’. De timing van de Mexicaanse aanklacht lijkt niet toevallig. Het was dinsdag een jaar geleden dat een schutter in El Paso, Texas, aan de zuidgrens, twintig mensen doodschoot in een supermarkt. Acht van de slachtoffers hadden de Mexicaanse nationaliteit.In 2019 besloot het Supreme Court dat ouders van kinderen die slachtoffer werden van een schietpartij op de Sandy Hook basisschool (twintig kleuters en zes volwassenen gedood met een AR-15 semi-automatisch geweer in 2012) het recht hebben hun zaak voor de rechter te brengen. Wapenfabrikant Remington probeert de zaak te schikken met een afkoopsom van 33 miljoen dollar (28 miljoen euro).De Mexicaanse regering zegt deze en soortgelijke zaken goed in de gaten te houden en ziet hierin aanleiding om een jarenlang misnoegen om te zetten in juridische actie. Minister van Buitenlandse Zaken Marcelo Ebrard zei tijdens een persconferentie dat „ons belangrijkste doel is om deze bedrijven te stoppen”. „Ik zou niet meteen zeggen dat ze kansloos zijn”, zegt Grillo. „Kijk naar de tabaksfabrikanten en de farmaceutische industrie. De grote veranderingen in die branches zijn allemaal afgedwongen voor de rechter.”\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":20,"similar_texts":"text192"},{"id":"90","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/9/2","title":"Mexico klaagt Amerikaanse wapenfabrikanten aan: bloedvergieten ook hun verantwoordelijkheid","text":"De Mexicaanse overheid heeft woensdag in de Verenigde Staten een rechtszaak aangespannen tegen een aantal van Amerika's grootste wapenfabrikanten. De bedrijven zijn mede verantwoordelijk voor het grote bloedvergieten in Mexico, stelt de aanklacht. Mexico eist een financiële compensatie en strengere controle op wapens.  \n  \nAl decennia gaan drugs vanuit Mexico naar het noorden en leggen wapens uit de VS de omgekeerde route af. Terwijl Amerikanen hun pistool in de Walmart-super kunnen kopen, bestaat in heel Mexico slechts één wapenwinkel en zijn klanten er gebonden aan strenge regels. Daartegenover staat de realiteit op straat: in de afgelopen tien jaar tijd werden 2,5 miljoen wapens Mexico in gesmokkeld. Kartels beschikken inmiddels over (Amerikaans) geschut waarmee ze helikopters uit de lucht kunnen schieten. Criminele organisaties zoals het Jalisco-kartel pronken in online verspreide video's met pantservoertuigen en automatische geweren.  \n  \nHet geweld kost jaarlijks duizenden mensenlevens, in de afgelopen jaren liep het dodental op tot records van tussen de 30- en 35 duizend moorden per jaar. Een substantieel deel daarvan komt voor rekening van de kartels, die onderlinge oorlogen uitvechten en hun veroverde territoria met grof geweld handhaven. De Mexicaanse president Andrés Manuel López Obrador beloofde een nieuw beleid van 'knuffels, geen kogels', maar sinds zijn aantreden in 2019 is het geweld alleen maar toegenomen. In een opmerkelijke zet kiest zijn regering nu voor een niet eerder bewandelde route: ze richt haar pijlen op de fabrikanten.\n\nBoston, thuishaven van Colt\n\nMexico stapte met een civiele aanklacht naar de federale rechter in Boston, hoofdstad van de staat Massachusetts, waar verscheidene wapenfabrikanten zijn gevestigd. De aanklacht viel zodoende woensdag op de mat bij beroemde wapenmerken als Smith & Wesson, Colt, Beretta en Glock. Zij produceren jaarlijks 340 duizend wapens die illegaal worden verhandeld aan Mexico, stelt de Mexicaanse staat. Het maakt ze medeverantwoordelijk, meent Mexico, omdat de bedrijven niets doen om de wapensmokkel tegen te gaan.  \n  \n'De gedaagden faciliteren en steunen de illegale wapenhandel', stelt de aanklacht. De staat eist een schadevergoeding, een nog vast te stellen bedrag dat kan oplopen tot 10 miljard dollar (8,5 miljard euro). Daarnaast wil Mexico dat de bedrijven hun klanten strenger gaan 'controleren en disciplineren' en dat de wapens zelf worden voorzien van controlemechanismen. De verantwoordelijkheid van de fabrikanten houdt niet op bij de poort van de fabriek, zei de Mexicaanse minister van Buitenlandse Zaken Marcelo Ebrard woensdag.  \n  \nSterker nog, de fabrikanten spelen in op de wensen van de kartels, beweerde hij. 'Ze produceren specifieke wapens met speciale ontwerpen voor de narcos (Mexicaanse drughandelaren, red.).' In de aanklacht wordt het voorbeeld aangehaald van een Colt (.38-munitie) met een gegraveerde afbeelding van Emiliano Zapata, held van de Mexicaanse revolutie. In 2017 werd een journalist uit de noordelijke deelstaat Chihuaha met zo'n wapen doodgeschoten. De zes aangeklaagde fabrikanten hebben nog niet gereageerd op de aantijgingen.\n\nTwee jaar voorbereiding\n\nMexico heeft de aanklacht twee jaar voorbereid en beschikt over de beste advocaten, stelde de minister. Toch verwachten veiligheidsexperts dat de overheid bot zal vangen bij de Amerikaanse rechter. Sinds 2005 behoedt een Amerikaanse wet de wapenfabrikanten voor aansprakelijkheid in de meeste civiele zaken.  \n  \nHet tweede amendement van de Amerikaanse grondwet, dat van wapenbezit een recht maakt, is heilig in de VS, ondanks pogingen van Democratische politici om wapenbezit aan banden te leggen. De wet volgt vooralsnog de overtuiging van menig Amerikaan: wapens doden geen mensen, mensen doden mensen.  \n  \nDergelijke logica gaat niet op in Mexico, lijkt de Mexicaanse overheid met de aanklacht te willen zeggen. Mensen doden wellicht mensen, maar zonder wapens zouden onze mensen een stuk minder doden, is de impliciete boodschap. Die boodschap is eveneens gericht aan de Amerikaanse president Biden, politiek erfgenaam van Obama, de president die tranen liet na binnenlandse schietpartijen en beloofde de wapenwetgeving in eigen land te hervormen. De rechtszaak legt de vinger op een van Amerika's zere plekken. Al zal Biden, wanneer het thema in toekomstige ontmoetingen met zijn collega López Obrador ter sprake komt, de bal gemakkelijk kunnen terugkaatsen.  \n  \nWant wapens verergeren het probleem, maar de wortels van het drugsgeweld liggen in Mexico zelf. De zwakke, veelal corrupte Mexicaanse staat slaagt er op geen enkele manier in het kartelgeweld in te tomen.  \n  \nPogingen om vuur met vuur te bestrijden hebben de laatste vijftien jaar alleen maar tot meer bloedvergieten geleid. Een zachtere aanpak van lokale ontwikkeling heeft evenmin zoden aan de dijk gezet. De overheid is vaak geen partij tegenover de machtige kartels, die qua slagkracht met het leger kunnen wedijveren. Toen Mexico in 2019 de zoon van drugsbaas Joaquín 'El Chapo' Guzmán oppakte, dreigde het Sinaloa-kartel een oorlog te ontketenen. Ovidio Guzmán werd snel weer vrijgelaten.","intensity":0,"negativity":1,"cluster_id":4,"similar_texts":"text630"},{"id":"91","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/2/4","title":"Minder incidenten met dieren","text":"### UTRECHT\n\nHet aantal incidenten met dieren op het spoor is in een paar jaar met zo'n 10 procent gedaald, zegt een woordvoerder van spoorbeheerder ProRail. In 2017 waren er 1035 incidenten. In 2020 werden nog 934 beesten aangereden of bijna aangereden. De aanrijdingen leiden tot vertragingen.","intensity":0,"negativity":1,"cluster_id":51,"similar_texts":"text7"},{"id":"92","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=797b0ec7eaf5ae635864#/pages/10-11","title":"Mokerslag voor foodtruck-eigenaren","text":"Mokerslag voor foodtruck-eigenaren\n\nDe loods op het bedrijventerrein brandde volledig uit. \n\nFoto Michel van Bergen\n\ndoor Marouscha van de Groep\n\nAmsterdam Er heerst verbijstering, verdriet en verslagenheid bij de ondernemers die gedupeerd zijn door de brand in een loods in Amsterdam-West. Het gebouw van zo’n duizend vierkante meter in de Turbinestraat brandde in de nacht van woensdag op donderdag helemaal uit. Er werden voornamelijk foodtrucks in opgeslagen.\n\n„Ik kan het nog steeds niet geloven, het is zo onwerkelijk”, zegt een verslagen Jeffrey Fraai terwijl hij naar de uitgebrande loods staart. De eigenaar van de Caribische foodtruck Food Fiësta was die avond rond half twaalf nog in de loods om wat voor te bereiden voor komend weekend. \n\n„Dan zou ik voor het eerst in anderhalf jaar weer een festival draaien”, vertelt hij bedroefd. \n\n„Toen ik het bericht kreeg van de brand dacht ik nog: misschien is het maar aan één kant en is mijn truck gespaard gebleven. Maar het hele gebouw is gewoon honderd procent afgebrand.” Fraai baalt dat hij er niet bij was toen de brand uitbrak. „Rook of geen rook, dan had ik mijn truck naar buiten gereden.”\n\nGeluidsstudio\n\nDe brandweer rukte met meerdere eenheden uit en wist te voorkomen dat het vuur oversloeg naar omliggende panden. De loods brandde echter volledig uit. Volgens verhuurder Thomas Moonen werden daarin vooral foodtrucks opgeslagen, maar diende het ook als opslag voor evenementenmateriaal en was er een geluidsstudio. \n\n„Allemaal mensen die het al zwaar genoeg hebben gehad. Echt heel erg treurig.”\n\nNachtmerrie\n\n„Ik zit helemaal te shaken, het is echt een nachtmerrie”, vertelt Richard Matulessy, eigenaar van Rich Pork. Ook zijn zeven meter lange Mercedes-Benz Vario, omgebouwd tot foodtruck, is verloren gegaan bij de brand. „Ik las vanmorgen al dat er niets meer te redden was, maar ik wilde het toch even met eigen ogen zien”, verzucht hij. „Nu landt het pas.”\n\n„Ik heb mijn hele ziel en zaligheid in dit bedrijf gestopt. Het was al een rare periode, dan gloort er eindelijk een beetje licht aan het einde van de tunnel en gebeurt dít”, zegt hij ontsteld. „Bij brand denk je altijd dat het een ver-van-je-bed-show is. Het komt echt als een mokerslag aan. Ik heb er gewoon geen woorden voor.”\n\nOok het complete cateringbedrijf van Tymo Dijkstra stond in de loods opgeslagen: drie foodtrucks in totaal, waar ze normaal gesproken alle grote festivals mee afgaan: van Mysteryland tot Lowlands. „We hebben zo’n enorm ellendig jaar gehad met corona en alles wat daaruit voort is gekomen. Het eerste wat ik dacht is: wat gaat er nog meer gebeuren? Kom ik straks onder een bus, of zo?”, zegt de zwaar gedupeerde eigenaar met enig sarcasme.","intensity":0,"negativity":0,"cluster_id":58,"similar_texts":"text558"},{"id":"93","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/4/6","title":"Moord op baas communicatie","text":"Het hoofd communicatie van de regering in Afghanistan is gedood door de taliban. Dawa Khan Menapal werd in hoofdstad Kaboel vermoord. De taliban zijn bezig met een snelle opmars.","intensity":0,"negativity":2,"cluster_id":52,"similar_texts":"text797"},{"id":"94","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/1/1","title":"Na moeizame start is Nederland opeens een grote speler op de vaccinmarkt","text":"Terwijl Nederland nog nadenkt over een eventuele derde vaccinatie tegen corona, lopen aan het eind van dit jaar al miljoenen van die booster-vaccins in Geleen van de lopende band. Daar, op het terrein van Chemelot, heeft fabrikant Lonza eerder dit jaar toestemming gekregen om een compleet nieuwe fabriek te bouwen voor Moderna, speciaal om die zogenaamde 'booster'-vaccins te maken. Volgens opgave van Moderna zullen er aan het eind van dit jaar 300 miljoen boosters uit Geleen komen.  \n  \nNederland, zo blijkt uit een inventarisatie van Trouw, heeft relatief veel van de Europese vaccinproductie naar zich toe weten te halen in het afgelopen half jaar. Behalve de nieuwe fabriek in Geleen schaalde ook de productie van Janssen en AstraZeneca, beide gemaakt in Leiden, op.  \n  \nDat Nederland een vooraanstaande rol kan spelen in de Europese vaccinproductie is een verrassing, want in maart nog concludeerde een speciale gezant die Nederland had aangesteld om te onderzoeken of in Nederland mogelijkheden waren om meer vaccins te maken, dat het opschalen van de bestaande productie of het bijbouwen van nieuwe capaciteit een zaak van lange adem zou zijn.  \n  \nJohnson en Johnson, van het Janssenvaccin, ontwikkelde in Leiden een nieuwe fabriek. De fabrikant kreeg in mei toestemming van de EMA om er het actieve ingrediënt van het Janssenvaccin te maken voor de 200 miljoen doses die de EU dit jaar bestelde.  \n  \nDe twee nieuwe fabrieken kwamen bovenop de al eind maart door het Europees Medicijnagentschap goedgekeurde fabriek van Halix in Leiden, die het vaccin van AstraZeneca maakt. Nu er 500 miljoen vaccindoses in Nederland worden gemaakt, is het land een relatief grote speler in de EU, waar op dit moment door verschillende fabrikanten 3 miljard doses per jaar worden gemaakt.  \n  \nDe productie van vaccins tegen Covid-19 binnen Europa maakte in het afgelopen half jaar een spectaculaire groei door. De Europese Commissie bepaalde begin 2021 dat het belangrijk was dat Europa zogenaamde 'vaccinsoevereiniteit' zou verkrijgen.  \n  \nVan een situatie waarin het continent aan alle kanten afhankelijk was van spelers van buiten, is het nu mogelijk om de Europese behoefte aan vaccins binnenshuis te houden. Om dat mogelijk te maken spendeerde de EU een nog onbekend bedrag aan advanced purchase agreements met 55 producenten.  \n  \nDie 55 fabrieken maken niet allemaal vaccins, maar ook de daarvoor benodigde materialen. Toen de vaccins eenmaal waren ontwikkeld, bleek de infrastructuur in Europa bepaald niet toereikend om zijn bevolking snel van vaccinaties te voorzien. Daardoor leverde de productie en leverantie van alle vaccins aan het begin van het jaar problemen op.  \n  \nHet doel is inmiddels bereikt. In totaal nam de productiecapaciteit per maand van vaccins in Europa in een half jaar tijd toe van ongeveer 50 miljoen in februari tot ongeveer 280 miljoen in juni en het einde is nog niet in zicht. Volgens bronnen in Brussel is de EU momenteel de grootste producent van het mRNA vaccin, dat door Pfizer en Moderna wordt gemaakt.  \n  \nMaar tegelijkertijd groeit de kritiek: de EU zou, nu er wereldwijd voldoende vaccins zijn gemaakt om 70 procent van de hele wereldbevolking van boven de 18 jaar in te enten, de focus moeten verleggen. Niet het uitbreiden van de productiecapaciteit, maar het helpen vaccineren van de rest van de wereld zou nu prioriteit moeten worden, zeggen critici. Zij pleiten ervoor dat producenten hun kennis gaan delen.  \n  \nvandaag 4|5  \n  \nHet weren van niet-geprikten de Verdieping 4|5  \n  \nHet Europese dilemma\n\nIn het kort\n\nIn Geleen zullen eind dit jaar 300 miljoen 'booster'-vaccins worden geleverd  \n  \nNederland is nu een relatief grote speler op de vaccinmarkt  \n  \nCritici vinden dat de EU de blik moet richten op het vaccineren van de rest van de wereld","intensity":0,"negativity":0,"cluster_id":12,"similar_texts":"text153"},{"id":"95","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/20/3","title":"Narendran nieuwe voorzitter RvC Tata Steel","text":"T.V. Narendran wordt de nieuwe voorzitter van de Raad van Commissarissen van Tata Steel Nederland. Narendran is sinds vier jaar ceo van Tata Steel, sinds 2013 stond hij aan het hoofd van Tata Steel India en Zuidoost Azië. Met deze stap vergroten de Indiase eigenaren hun greep op de Nederlandse dochter. Zijn voorganger, Peter Blauwhoff, moest in juli onverwacht opstappen nadat de eigenaren van het bedrijf het vertrouwen in hem opzegden en hem niet herbenoemden.","intensity":0,"negativity":0,"cluster_id":17,"similar_texts":"text509"},{"id":"96","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/4/5","title":"Neanderthaler was niet wit","text":"Een beeld van een neanderthaler in het Duitse Neanderthalermuseum in Mettmann, nabij Düsseldorf, krijgt een donkerder huid. Tot voor kort was het beeld wit. ,,De neanderthaler kan nooit zo bleek zijn geweest als ons beeld'', zegt directeur Bärbel Aufferman. Mensen hadden 7000 jaar geleden allemaal een donkere huid, en de neanderthaler stierf al 40.000 jaar geleden uit.","intensity":0,"negativity":0,"cluster_id":34,"similar_texts":"text795"},{"id":"97","publisher":"De Volkskrant","date":"2021-08-07","url":"https://krant.volkskrant.nl/titles/volkskrant/7929/publications/1327/articles/1422556/24/4","title":"Nederlandse sporters krijgen dinsdag besloten huldiging op strand van Den Haag","text":"ThuiskomstDe huldiging van de Nederlandse olympische ploeg zal dinsdag in Den Haag zonder publiek plaatsvinden. 'Vanwege de coronamaatregelen heeft de huldiging een besloten karakter', laat sportkoepel NOCNSF weten. Plaats van handeling is het terrein van het TeamNL Olympic Festival op het strand van Den Haag. Het voorprogramma begint om 18.00 uur waarna om 18.30 uur de eerste atleten uit Tokio per tak van sport het podium opkomen. Zij beantwoorden eerst wat vragen waarna ze een ereronde door het stadion lopen en plaatsnemen op de tribune. Het programma in Den Haag zal ongeveer 2 uur duren. De NOS zal de festiviteiten rond TeamNL live uitzenden tussen 19.00 en 19.45 uur.","intensity":0,"negativity":0,"cluster_id":37,"similar_texts":"text287"},{"id":"98","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/13/4","title":"Nog vijftien kolenmijnen heropend in China","text":"China heropent nog vijftien kolenmijnen om aan de stijgende energievraag in het land te voldoen, in de regio's Xinjiang en Shanxi. Voor de noordelijke regio Binnen-Mongolië werd vorige week al de heropening van 38 kolenmijnen aangekondigd. China probeert zo ook de prijzen van steenkool te drukken. Die stegen dit jaar tot nu toe met een derde naar een recordhoogte door de enorme vraag. Het wordt zo wel lastig om de klimaatdoelen te halen. De Chinese president Xi Jinping beloofde eerder om China tegen 2060 CO2-neutraal te maken. Dat betekent onder meer dat 's werelds grootste vervuiler snel zal moeten omschakelen van fossiele brandstoffen naar schone energie.","intensity":0,"negativity":0,"cluster_id":63,"similar_texts":"text575"},{"id":"99","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=57085a9ea4a0229fe38c#/pages/38","title":"NPO 2","text":"NPO 2\n\nNPO06:10MAX Geheugentrainer.06:30NOS Journaal.07:30NOS Journaal met gebarentolk.08:00NOS Journaal.08:30NOS Journaal met gebarentolk.08:40NOS Journaal.09:10Nederland in Beweging.09:30NOS Journaal met gebarentolk.09:40MAX Geheugentrainer.10:00NOS Journaal.10:25Nieuwsuur.11:00NOS Journaal.11:15Noord-Zuid-Oost-West.11:45Bak mee met MAX.12:00NOS Journaal.13:10NOS Sportjournaal.13:20BinnensteBuiten.14:00NOS Journaal.14:20Ondersteboven van Afrika.15:05VPRO Tegenlicht.16:00NOS Journaal.16:10Zeg 'ns Aaa.16:30Typisch Renesse.17:00NOS Journaal.17:10De slimste mens.18:00NOS Journaal.\n\n18:15NOS Journaal Regio.\n\n18:20Noord-Zuid-Oost-West.\n\n18:50BinnensteBuiten.\n\n19:20Op weg: Hunebed Highway.\n\n19:55Nederland op film.\n\n20:40De slimste mens.\n\n21:30Nieuwsuur.\n\n22:10De eeuw van mijn moeder.\n\n23:25The Hunting.\n\n00:30Una mujer fantástica.Marina Vidal, een transseksueel meisje, wordt geconfronteerd met discriminatie en argwaan in het moderne en meedogenloze Santiago. Dat zorgt ervoor dat ze kwetsbaarder wordt dan tevoren.\n\nMet: Francisco Reyes, Luis Gnecco, Daniela Vega.\n\n(CL, 2017)\n\n02:05De Nachtzoen.\n\n02:15Nieuwsuur.\n\n02:50EenVandaag.\n\n03:20NOS Journaal.\n\n03:55Nieuwsuur.","intensity":0,"negativity":0,"cluster_id":6,"similar_texts":"text120"},{"id":"100","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/22/1","title":"Nu haar hoofd vrij is van al te grote ambities vindt Vetter de kracht om te schitteren","text":"### Atletiek - Zevenkamp\n\nWist vader en atletiekcoach Ronald Vetter al begin mei op de Ter Specke Bokaal in Lisse hoe het zat met zijn dochter, zevenkamper Anouk? Op de vraag hoe ze ervoor stond, antwoordde hij, staande in de stromende regen, met een kort knikje. 'Goed. Goed.' Vooral de blik was veelbetekenend. Reken maar op iets moois, later in het seizoen. Enkele weken later stelde ze deelname aan de Spelen veilig.  \n  \nMaar of vader Vetter dit had voorzien, na een lange periode waarin de 28-jarige Amsterdamse alle plezier in de sport was kwijtgeraakt? Donderdagavond loopt ze in het olympisch stadion van Tokio met de Nederlandse vlag om de schouders om te vieren dat ze zojuist de zilveren medaille heeft veiliggesteld. Pas in de laatste fase moet ze buigen voor de Belgische titelverdediger Nafissatou Thiam.  \n  \nEn had coach Vetter ook hierop durven hopen? Naast haar, ook gehuld in het rood-wit-blauw, loopt Emma Oosterwegel uit Diepenveen, 23 jaar, debutant, trainingsmaatje van Vetter en meteen winnaar van de bronzen medaille. Op de afsluitende 800 meter stuift ze naar de tweede plaats om over de Amerikaanse Kendell Williams te wippen, dan derde in de totaalrangschikking.  \n  \nAchter haar komt Vetter over de finish, als een na laatste, molenwiekend om haar evenwicht te bewaren. De twee volle ronden zijn haar een gruwel, maar nu, met een medaille in zicht, is het voorbij voordat ze er erg in heeft. Ze komt uit op een Nederlands record van 6.689 punten. Het duurt even voordat ze het zilver beseft. Samen met Oosterwegel zit ze op de baan. Ze zegt alleen: 'Wat is er gebeurd? Wat is er gebeurd? Dit is bizar.' Nooit eerder stonden Nederlandse meerkampers op een olympisch podium. Nu twee.  \n  \nPas als Vetter haar vader op de tribune ziet, komen de tranen. Die zijn er niet zomaar. De Europees kampioen van 2016 en de bronzen medaillewinnaar op de WK in Londen (2017) kampte met mentale problemen. Het leidde twee jaar geleden op de WK in Doha tot een dramatische opgave, met alleen nog de 800 meter te gaan. Ze kon naar eigen zeggen niets meer. Verlamd, onzeker, alles beu. Het was de neutrale opstelling van haar vader die haar de durf gaf verstek te laten gaan. Hij zei: wat je ook gaat doen, ik ben je vader en ben supertrots op je.  \n  \nZe ging, vertelde ze later, gebukt onder haar eigen ambities. Het was nooit goed genoeg. Ze was te kritisch op zichzelf geweest. Het verblijf op Papendal, waar ze al vanaf haar 17de woont, vond ze benauwend. Ze ging eerst in haar eentje op vakantie, surfen in Sri Lanka, waar niemand haar kende, zocht daarna contact met een sportpsycholoog en besloot vervolgens terug te gaan naar Amsterdam.\n\nTweede carrière\n\nWat haar weer op de weg terug bracht, was de ontdekking dat welbevinden, familie en vrienden het allerbelangrijkst zijn. Pas als dat op orde is, kun je optimaal presteren. Ze sloot weer aan bij de trainingsgroep op Papendal. Ze richt zich in haar sport nu vooral op de technische uitvoering. Dat is gezonder dan alleen maar de allerbeste te willen zijn. Voorheen was ze tijdens de wedstrijd vooral bezig met het eindresultaat. Dan graaf je je eigen valkuil. Nu, zegt ze in de kelder van het stadion, met de vlag nog om, dat ze de sport weer beleeft. 'Ik grap wel eens: dit wordt mijn tweede carrière.'  \n  \nVetter liet al op de eerste dag in Tokio zien dat de vorm er was. Na vier onderdelen stond ze op de eerste plaats. Ze liep op de 100 meter horden 13,09, een persoonlijk record. Het hoogspringen sloot ze af op 1,80 meter, één centimeter onder haar beste prestatie. De kogel stootte ze naar 15,29 meter, de 200 meter raffelde ze af in 23,81.  \n  \nBijkomend voordeel was dat Thiam wat aan het worstelen was. Die verprutste haar 200 meter en presteerde op kogelstoten ondermaats. Ze zag een belangrijke concurrent zelfs helemaal wegvallen. De Britse Katarina Johnson-Thompson, regerend wereldkampioen, blesseerde zich op de 200 meter aan de kuit en strompelde de baan af.  \n  \nDeze donderdag verspeelt Vetter dan toch de leiding aan Thiam, vooral door matig speerwerpen, toch een van haar sterkste troeven; ze is de dochter van tweevoudig nationaal kampioen Gerda Blokziel. Ze komt tot 51,20 meter, ver onder haar pr. Uit frustratie slaat ze de armen in het luchtledige. Dit was waardeloos. De Belgische gooit 54,68. Die heeft dan een veilige marge van 4,5 seconden op de 800 meter. Ze komt nog voor Vetter over de streep.\n\nAan goud nooit gedacht\n\nDe winnaar van het zilver: 'Ik heb het met het speerwerpen wel laten liggen, ja. Maar het was op dat moment wel wat erin zat. Het was geen perfecte wedstrijd, maar, hé, dit is een meerkamp. Daar gaat altijd ergens wel eens iets mis.'  \n  \nNee, aan goud heeft ze niet gedacht. 'Ik onderschat mezelf niet, maar mijn concurrenten ook niet. Ik ben wel tegen Nafissatou aan het strijden.' Er was wel stress geweest, een medaille was na dag één zo dichtbij. 'Ik dacht: hou het koppie erbij. Let op je techniek. Dat zie ik op de beelden als ik terugkijk. Ik zit zo in mijn eigen bubbel. Ik wilde gewoon die fucking olympische medaille. Als je een boek wilt schrijven, is dit het happy end.'  \n  \nOosterwegel, zevende op de WK in Doha, had geen rekening met een medaille gehouden. 'Ik wist dat ik fit was. Dat het er op elk onderdeel uitkomt, is bijzonder.' Het begon te kriebelen na de eerste dag. Ze stond toen 11de, terwijl een 20ste plek voor haar gebruikelijk is. 'Toen dacht ik: er kan iets moois gebeuren. Dat is gelukt.'  \n  \nWat vader en dochter Vetter tegen elkaar zeiden, tijdens die omhelzing op de tribune? 'Niet veel. Ik geloof dat hij zei: o meid, ben je zo blij?' Alsof hij uitgerekend dit toch niet had zien aankomen.","intensity":2,"negativity":0,"cluster_id":43,"similar_texts":"text339"},{"id":"101","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/7/2","title":"Nu twee verdachten opgepakt wegens doodschoppen Carlo","text":"Hij en de al eerder opgepakte Sanil B. (19) worden onder meer verdacht van doodslag op Carlo Heuvelman uit Waddinxveen.  \n  \nDe verdenking tegen Sanil B. is daarmee uitgebreid. Volgens het Openbaar Ministerie is dat gebeurd op basis van verklaringen van getuigen in combinatie met de beelden die al beschikbaar waren. Sanil B. werd al verdacht van tweemaal poging doodslag op andere slachtoffers en dus nu ook van doodslag op Carlo.  \n  \nVader Younnes van Sanil B. is met stomheid geslagen. ,,We zijn helemaal in de war. Van het OM hebben we nog niets gehoord'', meldt Younnes. ,,We zijn erg geschrokken van deze nieuwe verdenking. We geloven nog steeds niet dat hij het heeft gedaan. Sanil heeft dat ons gezworen. We zullen het onderzoek nu moeten afwachten.''  \n  \nDe tweede verdachte, volgens bronnen de 18-jarige Hein B. uit Hilversum, wordt er ook van verdacht betrokken te zijn bij het dodelijke geweld tegen Carlo Heuvelman, alsook van poging doodslag op een ander slachtoffer op de boulevard van El Arenal.  \n  \nVorige week ontkende hij nog: ,,Het was wel mijn vriendengroep, maar ik was niet bij de vechtpartij. Verder geen commentaar'', zei hij toen zelf via de telefoon.  \n  \nDe twee verdachten waren met een vriendengroep op vakantie op het Spaanse eiland, waar ruzie werd gezocht met andere vakantiegangers. De 27-jarige Carlo Heuvelman uit Waddinxveen werd daarbij dusdanig mishandeld dat hij later aan zijn verwondingen overleed. Dit gebeurde tijdens de tweede vechtpartij, op de boulevard. Eerder was er ook al ruzie in een horecagelegenheid.  \n  \nHet Spaanse onderzoek is recent overgedragen aan justitie in Nederland en zij pakten woensdag de eerste verdachte op. Inmiddels zitten er dus twee mannen vast. Justitie denkt dat meer aanhoudingen zullen volgen.","intensity":0,"negativity":0,"cluster_id":31,"similar_texts":"text253"},{"id":"102","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/16/1","title":"Ongenaakbare Lavreysen blijft op koers voor unieke trilogie","text":"De een blies drie keer flink uit, de ander pompte zich nog extra op. Harrie Lavreysen en Jeffrey Hoogland stonden op een meter van elkaar op de startlijn, voor een historische sprintfinale. Het was vrijdagmiddag, en in de best of three in de finale stond het 1-1. Nog een keer naast elkaar. Drie ronden te gaan. Wie eerste zou worden, zou goud winnen.  \n  \nHet was op het velodrome van Izu een finale tussen de vedette tegen de uitdager. Maar ook was het een finale tussen twee vrienden, ploeggenoten en in Japan ook kamergenoten. Lavreysen (24), uit Luyksgestel, de wereldkampioen en al jaren de sprintkoning op de baan. Bij hem waren de verwachtingen het hoogst. Hoogland (28), uit Nijverdal, was in al die jaren zijn grootste tegenstander. Hoogland zag donderdag nog zijn vriendin Shanne Braspennincx op de keirin goud winnen.  \n  \nLavreysen tegen Hoogland werd de beste olympische finale die in het sprinttoernooi mogelijk was. Een finale waar beide Nederlanders zoals verwacht in terecht waren gekomen, na een toernooi waarin beiden geen fout hadden gemaakt en even sterk oogden; in de kwalificaties reden ze tot op de duizendste van een seconde dezelfde tijd.  \n  \nDe laatste jaren was Lavreysen ongenaakbaar. Vooral op pure snelheid. Maar de kwalificatie gaf aan dat Hoogland het verschil in snelheid had overbrugd, ook omdat hij in het coronajaar een kleine blessure aan zijn rug had laten herstellen. Andere concurrenten kwamen op snelheid eveneens dichterbij.\n\nJacques van Egmond\n\nToch was het dus Nederland tegen Nederland in de finale. Voor de vijfde keer in de geschiedenis werd het een olympische één-twee, de tweede na de Tweede Wereldoorlog (in 2000 veroverden ook de springruiters goud en zilver). Het werd sowieso de eerste gouden medaille voor Nederland op het koningsnummer van het baanwielrennen sinds 1932, toen Haarlemmer Jacques van Egmond in Los Angeles de beste was.  \n  \nOp het middenterrein fietsten ze in, met de ruggen naar elkaar toe. In hun blikveld zagen ze elkaar niet. Twee uur, één finale lang, werd er geen woord gewisseld. De relaxte momenten in het vakantiehuisje waar ze samen verblijven waren voor even vergeten. Alle energie moest er in de olympische finale uit, in die laatste races over drie ronden. Wat zij hun sport noemen, is allang niet meer fietsen. Het is stoempen, beuken op trappers. Vraag ze of ze mee kunnen doen aan een massasprint na honderd kilometer op de weg, en ze lachen het weg. Ze halen die sprint niet eens, zijn ver vooraf al gelost. Maar waarom vergelijken als de baansprint zo'n unieke sport is?  \n  \nZe kenden elkaars tactieken, wisten ook wat de tactiek is op de baan in Tokio: wie onderin de laatste bocht in zou gaan, zou in negen van de tien gevallen de winnaar zijn. Voordeel voor Hoogland, nadeel voor Lavreysen, die het liefst van achteruit naar voren stoomt.\n\nEen half voorwiel\n\nHet werd een wedstrijd op het hoogste niveau. De eerste lange sprint ging na een tactische fout van Lavreysen naar Hoogland, met een half voorwiel voorsprong. Het verschil was één honderdste van een seconde. De gemiddelde snelheid was 74 kilometer per uur, ruim sneller dan alle tegenstanders die ze het hele toernooi hadden getroffen.  \n  \nIn de tweede race gebeurde bijna precies hetzelfde. Een steekspel op snelheid, met weer Hoogland die Lavreysen leek te verrassen. Maar dit keer deed Lavreysen wat in het toernooi amper was gelukt: in de laatste bocht haalde hij buitenom in.  \n  \nHet ging om een beslissende derde race, de mooiste manier om de broederstrijd te beslissen. Tien minuten zat er tussen wedstrijd twee en drie. Het ging niet meer om klasse, maar om herstelvermogen. Wie kon zich het beste nog één keer opladen? Het was Lavreysen, die in de laatste rechte lijn doorreed terwijl Hoogland het hoofd al boog. Na afloop restte slechts uitrijden. Beiden waren zo kapot dat zelfs juichen niet mogelijk was.  \n  \nDe dominantie van de afgelopen jaren werd nogmaals bevestigd. De rangorde onderling bleef hetzelfde. Op het podium stonden twee uitgeputte atleten. Maar er kon er maar één zijn vuisten ballen. Lavreysen, baansprintkampioen van Tokio en misschien wel op weg naar een historische prestatie. Als de 24-jarige Brabander zondag ook het keirin-onderdeel wint, is hij de eerste Nederlandse man die op één Zomerspelen drie keer goud wint. Vier vrouwen lukte dat al wel eerder: Rie Mastenbroek, Fanny Blankers-Koen, Inge de Bruijn en Leontien van Moorsel. Op de Winterspelen boekten Ard Schenk en Yvonne van Gennip ooit zo'n trilogie.  \n  \nHarries hattrick, is de werktitel in Tokio. Iets waar hij vooraf luchtig over deed, maar waar hij nu ook niet meer omheen kan. Hij gaat het natuurlijk proberen, vertelde hij. Het is de vraag of hij nog ergens energie over heeft, na een wedstrijd waarin pijn 'een nieuwe dimensie kreeg'.","intensity":0,"negativity":0,"cluster_id":66,"similar_texts":"text452"},{"id":"103","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/53/5","title":"Ook huldiging zonder publiek","text":"De huldiging van de Nederlandse olympische ploeg zal dinsdag in Den Haag zonder publiek plaatsvinden. ,,Vanwege de coronamaatregelen heeft de huldiging een besloten karakter'', laat sportkoepel NOC*NSF weten. De NOS zal het onthaal van TeamNL dinsdagavond tussen 19.00 en 19.45 uur live uitzenden.","intensity":0,"negativity":1,"cluster_id":37,"similar_texts":"text610"},{"id":"104","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/inflatie-opnieuw-schrapt-venezuela-nullen-van-bolivar-a4053874#20210806-79737-304","title":"Opnieuw schrapt Venezuela nullen van bolivar","text":"Venezuela gaat zes nullen schrappen van zijn bolivar om de munt gebruiksvriendelijker te maken. De nationale munt is door jarenlange hyperinflatie enorm gehavend. Venezuela maakt zijn achtste jaar van economische recessie door. Door de politieke en economische crisis zijn er in het olierijke Venezuela grote tekorten aan van alles, waaronder medicijnen, voedsel en zelfs benzine. Sinds 2008 waren er al acht nullen geschrapt van de bolivar. Van januari tot en met mei zijn de prijzen met 265 procent gestegen. In het dagelijks leven wordt vaak gebruik gemaakt van Amerikaanse dollars. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":45,"similar_texts":"text343"},{"id":"105","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/11/4","title":"Ouderen dood door variant","text":"Na een uitbraak van de zeldzame Colombiaanse variant van het coronavirus zijn recent zeven van de 28 volledig ingeënte bewoners van een afdeling van een verzorgingshuis in de Belgische gemeente Zaventem overleden, meldt televisiezender VRT. Volgens viroloog Marc Van Ranst wordt de nieuwe variant sinds eind juni gevonden in België, maar in heel kleine percentages. Een besmette bezoeker van het woonzorgcentrum veroorzaakte begin juli waarschijnlijk de uitbraak.","intensity":0,"negativity":1,"cluster_id":42,"similar_texts":"text322"},{"id":"106","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=5ab81f77560446653071#/pages/4-5","title":"Plaatje van drama steeds completer","text":"Plaatje van drama steeds completer\n\nJongeren op Mallorca legden bloemen op de plek waar de fatale mishandeling plaatsvond.\n\nFoto’s District8/Owen O'Brien\n\nHet ongekende geweld op Mallorca heeft veel mensen geschokt.\n\n❮❯\n\nOnderzoek andere betrokkenen Mallorca\n\ndoor Koen Nederhof en Marcel Vink\n\nHILVERSUM Het Openbaar Ministerie krijgt een steeds beter beeld van wat er in de fatale nacht halverwege juli op Mallorca is gebeurd. Donderdagavond werd er een tweede verdachte opgepakt wegens de dood van de 27-jarige Carlo Heuvelman, zo werd vrijdagochtend bekend.\n\nDeze Hein B. wordt verdacht van het geweld dat heeft geleid tot het overlijden van de Zuid-Hollander op het Spaanse vakantie-eiland, maar ook van poging doodslag op een ander slachtoffer op de boulevard van El Arenal. De naam van Hein B. deed vanaf het bericht over het drama al de ronde. Ook De Telegraaf kreeg meerdere signalen dat hij een van de hoofdverdachten zou zijn. Opvallend genoeg werd hij juist omschreven als een sociale en ietwat bedeesde jongen, net zoals enkele andere betrokkenen in de zaak. Hij wordt maandag voorgeleid, waarna duidelijk wordt of hij langer vast blijft zitten.\n\nHet OM breidde de verdenking tegen de 19-jarige Sanil B. vrijdag uit. Hij werd al verdacht van een dubbele poging doodslag, maar nu ook van ’voltooide doodslag’ op de Waddinxvener, die overleed na dagen met hersenletsel in het ziekenhuis te hebben gelegen.\n\nSanil B. blijft nog twee weken langer vastzitten en zit inmiddels in volledige beperkingen, wat inhoudt dat hij alleen contact mag hebben met zijn advocaat Peter Plasman. Dat betekent tegelijk dat ook het OM niet veel details over de zaak kwijt kan. Op basis van verklaringen van getuigen in combinatie met beeldmateriaal is de verdenking tegen hem verzwaard.\n\nBewijs\n\nPolitie en OM benadrukken de juiste personen voor de rechter te willen brengen. „Het OM komt er bij de rechter niet mee weg om zomaar de hele groep vast te zetten en daarna te onderzoeken wie wat heeft gedaan”, zegt een woordvoerster. „Zo werkt het rechtssysteem niet. Het OM zal met goed onderbouwd bewijs moeten komen. Aan dat zorgvuldige onderzoek wordt hard gewerkt en dat heeft tot nu toe geresulteerd in twee aanhoudingen.”\n\nEerder gaf het OM Midden-Nederland al aan dat Sanil B. de jongen is in de online circulerende video die trappende bewegingen maakt naar een slachtoffer op de grond. Deze vriend van Carlo raakte bewusteloos, maar kwam later weer bij. Wel was hij flink toegetakeld, drie andere vrienden hadden vooral enkele rake klappen gekregen. \n\nVolgens de huidige lezing van het OM heeft Sanil B. – met Hein B. – kort daarvoor Carlo aangevallen. Dat is niet op de huidige online beelden te zien. Deze krant meldde al eerder dat er nieuwe beelden zijn opgedoken die het OM als ’hoopvol’ bestempelt.\n\n„De politie is bezig om ook op basis van de aanvullende beelden de rol van de andere betrokkenen in kaart te brengen en de identiteit van de personen op de beelden te achterhalen”, gaf justitie aan. Bronnen met kennis van de zaak vermoeden dat er meer betrokkenen aangehouden zullen worden in de komende dagen. \n\nGevlucht\n\nDe twee verdachten waren met een vriendengroep op vakantie op het Spaanse eiland Mallorca waar de groep, zo lijkt het in ieder geval, een spoor van geweld trok. Na de incidenten vluchtten de ruziezoekende jongeren op één persoon na spoorslags naar Nederland.\n\nVeel jongens die deel uitmaken van de groep van dertien Gooise jongens hebben zich al kort na hun terugkeer in Nederland gemeld bij de politie. Sommigen kwamen daar samen met hun ouders aan, nadat ze hadden opgebiecht dat ze niet vanwege een negatief reisadvies, maar vanwege een steeds meer in het nieuws rakende knokpartij eerder naar huis waren gekomen. \n\nVoor hen is het nu vooral afwachten wanneer de politie ook bij hen op de stoep staat, vertellen betrokkenen.\n\nB. omschreven als ietwat bedeesd","intensity":0,"negativity":1,"cluster_id":31,"similar_texts":"text579"},{"id":"107","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/05/politie-zag-geen-acute-dreiging-tegen-peter-r-de-vries-a4053855#20210806-79737-101","title":"Politie appte Peter R. de Vries in maart dat er geen reden was om hem te beveiligen","text":"Beveiliging Vier maanden voor de aanslag op zijn leven kreeg Peter R. de Vries een bericht van de politie dat er geen reden was hem beter te beveiligen. ,Peter R. de Vries heeft op 1 maart van dit jaar een WhatsApp-bericht gekregen van een veiligheidsdeskundige van de politie waarin werd gesteld dat er geen directe aanleiding was om zijn beveiliging op te schalen. Dat hebben advocaten Onno de Jong en Peter Schouten donderdag bekend gemaakt op een persconferentie. Peter R. de Vries werkte samen met de twee advocaten van Nabil B., de kroongetuige in de strafzaak tegen Ridouan Taghi.In de periode voor dit bericht hebben de drie mannen informatie gegeven aan justitie en politie waaruit zou blijken dat er sprake was van een bedreiging aan het adres van de twee advocaten en De Vries. De misdaadverslaggever werd op dat moment in zijn geheel niet beveiligd. Volgens Schouten werd in het bericht van 1 maart gesteld „dat de aangeleverde informatie niet tot een ander dreigingsbeeld heeft geleid”, aldus Schouten. „Vier maanden later is hij doodgeschoten.” De Vries werd op 6 juli neergeschoten in het centrum van Amsterdam en overleed negen dagen later. Volgens Schouten klopt het dat Peter R. De Vries geen permanente persoonsbeveiliging wilde. „Maar hij is wel in gesprek gegaan over andere, minder intensieve vormen van beveiliging. Die gesprekken hebben echter nergens toe geleid.”Aanbod ministerie van JustitieDe Jong en Schouten belegden de persconferentie na een gesprek met de directeur-generaal van het ministerie van Justitie en Veiligheid over de inrichting van het onderzoek naar de toedracht van de moord op Peter R. de Vries en de vraag of hij had moeten worden beveiligd. De Jong en Schouten vinden dat de beoogd voorzitter van de onderzoekscommissie, ex-topambtenaar Tjibbe Joustra, niet onafhankelijk is.Joustra is betrokken geweest bij de inrichting van het stelsel bewaken en beveiligen en de oprichting van de voorganger van de Nationaal Coördinator Terrorismebestrijding (NCTV). Die dienst is sinds de moord op advocaat Derk Wiersum verantwoordelijk voor de dreigingsanalyses die ten grondslag liggen aan de inzet van persoonsbeveiliging voor burgers die mogelijk gevaar lopen.Het ministerie heeft aangeboden om een door de advocaten voorgestelde hoogleraar toe te voegen aan de driekoppige onderzoekscommissie. Dat aanbod hebben de advocaten afgewezen.\n\nLees hier de de necrologie van Peter R. de Vries: Zijn gedrevenheid was van een uitzonderlijk niveau\n\nDe Jong en Schouten willen dat er een volledig onafhankelijk onderzoek wordt gedaan naar de moorden op de broer van kroongetuige Nabil B., de advocaat Wiersum en vertrouwenspersoon Peter R. de Vries. Een dergelijk onderzoek vinden ze nodig om de veiligheid van kroongetuigen, hun familie en raadslieden in de toekomst te kunnen waarborgen. „De beveiliging van de kroongetuige, zijn familie en zijn adviseurs heeft niet gefunctioneerd”, aldus De Jong. „Daar moet van worden geleerd om te komen tot de inrichting van een integraal veiligheidsplan voor toekomstige kroongetuigen. Dat kan echter alleen op basis van een volledig onafhankelijk onderzoek.”Volgens de advocaten moet bij dat onderzoek ook het reeds lopende onderzoek worden betrokken dat zich richt op de vraag wat de moorden op de broer van de kroongetuige en advocaat Derk Wiersum betekenen voor het stelsel bewaken en beveiligen. Na de moord op Derk Wiersum heeft een groot aantal betrokkenen bij het Marengoproces, waarin kroongetuige Nabil B. een hoofdrol speelt, persoonsbeveiliging gekregen. ‘Overheid is nog altijd naïef’Volgens De Jong en Schouten heeft de overheid weinig geleerd van de moord op Wiersum. Ze stellen dat de moord op Peter R. de Vries laat zien dat „de overheid nog altijd naïef is bij de bestrijding van de georganiseerde misdaad in Nederland.” De advocaten wachten de reactie van minister Ferd Grapperhaus (Justitie en Veiligheid, CDA) op hun wensen en verzoeken af, voor ze besluiten of ze meewerken aan het onderzoek.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":1,"negativity":1,"cluster_id":13,"similar_texts":"text492"},{"id":"108","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/22/6","title":"Ragas deelt rol in Zodiac","text":"### Theater\n\nBastiaan Ragas krijgt na twaalf jaar weer een rol in een grote musical. Vanaf morgen deelt hij met René van Kooten de rol van Frederik in de productie Zodiac de Musical. In 2002 nam Van Kooten juist de rol van Ragas over in Aida. Ragas ging naar de musical 3 Musketiers.","intensity":0,"negativity":0,"cluster_id":21,"similar_texts":"text195"},{"id":"109","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/steunpakketten-rechtspraak-ziet-nog-verdere-daling-faillissementen-a4053858#20210806-79737-302","title":"Rechtspraak ziet nog verdere daling faillissementen","text":"Het aantal faillissementen in Nederland is afgelopen maand verder gedaald. Volgens de Raad voor Rechtspraak, de koepelorganisatie van de rechterlijke macht, is inmiddels sprake van „een ongekend laag niveau”. 115 bedrijven of organisaties en 35 individuen gingen vorige maand bankroet, een totaal van 150. Dat waren er in juni nog 203 en in de maand juli vorig jaar 279. De scherpe afname is volgens de Raad voor de Rechtspraak sinds vorig jaar mei aan de gang, vlak na de uitbraak van het coronavirus. Dat komt doordat veel bedrijven de crisis doorgeholpen worden door de steunmaatregelen vanuit de overheid. Ook laten rechters in de kern gezonde bedrijven vanwege de coronacrisis minder snel failliet gaan. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":0,"negativity":0,"cluster_id":40,"similar_texts":"text30"},{"id":"110","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/10/2","title":"Roemer betuigt steun aan Bouterse: 'geen moordenaar'","text":"Eerder al noemde Roemer hem 'onvergetelijk moedig'. Ze ontvangt in oktober dit jaar de Prijs der Nederlandse Letteren. Zij is de eerste Surinaamse winnaar van deze prestigieuze prijs van 40 duizend euro, in Brussel uit te reiken door de Belgische koning Filip.  \n  \nHaar lof voor Bouterse, tegen wie twintig jaar cel is geëist wegens zijn betrokkenheid bij de Decembermoorden van 1982, valt niet bij iedereen goed. Donderdag schreef Roemer zelf dat de bekende Surinaams-Nederlandse oud-Journaal-presentator Noraly Beyer vanwege 'mijn zogenoemde visie op de politiek in Suriname' heeft afgezegd voor de prijsuitreiking.  \n  \nBij de Decembermoorden zijn vijftien vooraanstaande burgers, tegenstanders van Bouterses toenmalige militaire bewind, gemarteld en vermoord. Bij Bouterses veroordeling in eerste aanleg, in 2019, heeft de Krijgsraad hem als hoofdverdachte aangewezen. Eind deze maand komt de uitspraak in de zogeheten verzetszaak die Bouterse tegen zijn veroordeling bij verstek heeft aangespannen.\n\nStandbeeld\n\nIn een toelichting aan de Volkskrant schrijft Roemer hoe zij denkt over de historische betekenis voor Suriname van Desi Bouterse, die zij persoonlijk niet kent. Volgens haar zal hij ooit 'een standbeeld' krijgen.  \n  \nRoemer zegt het verdriet en de woede van de nabestaanden te begrijpen. 'Ik weiger echter Desi Delano Bouterse moordenaar te noemen.' Dat heeft volgens de auteur te maken met het feit dat Bouterse zelf elke betrokkenheid bij de moorden ontkent. 'En er is geen bewijs van het feit dat hij daadwerkelijk een of meerdere moorden heeft gepleegd, noch dat hij zijn manschappen daartoe heeft aangezet.'  \n  \nRoemer heeft met haar lof voor Bouterse ook iets anders op het oog. Net zoals in het oeuvre van de Surinaamse auteur, opgegroeid in een Creools middenklassegezin voor de onafhankelijkheid van Nederland in 1975, de thematiek van het maatschappelijke en psychologische 'dekolonisatieproces' een centraal gegeven is, zo ziet Roemer ook Bouterse als iemand die het is gelukt 'ondanks massieve tegenwerking een dekolonisatieproces op gang te krijgen dat helaas mijn geboorteland nog meer heeft verarmd, maar het bewustzijn van onze burgers enorm heeft verrijkt'.  \n  \nRoemer krijgt ook kritiek op een opmerking die zij vorig jaar tijdens de Surinaamse verkiezingen maakte. Zij schreef op Facebook 'diepe vrees' te voelen voor bestuurlijke dominantie door 'hindoes en moslims'. De winnaar van de verkiezingen was de vroeger vooral op de hindoestaanse gemeenschap gerichte VHP, de partij van de huidige president Chan Santokhi, zelf ook hindoe.  \n  \nAan de Volkskrant schrijft Roemer dat Santokhi haar met zijn 'multi-etnische coalitie' inmiddels heeft overtuigd 'dat hij beleid wil ontwikkelen en uitvoeren voor alle etnische en religieuze groepen in Suriname'. Helemaal gerust is zij als 'westerse en moderne vrouw' niet: 'In bepaalde beroepsgroepen domineren hindoes en moslims en wat dat op den duur betekent, weet ik nog niet.'","intensity":0,"negativity":1,"cluster_id":5,"similar_texts":"text320"},{"id":"111","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/53/3","title":"Ruiters bereiken op valreep landenfinale","text":"Maikel van der Vleuten stelde in de laatste rit met Beauville Z een plek bij de beste tien landen veilig. De finale om de medailles begint vandaag om 12.00 uur Nederlandse tijd. Alle deelnemers beginnen dan weer met nul strafpunten.  \n  \nNegentien landen kwamen met elk drie ruiters in actie in de kwalificatie. Namens Nederland begon Willem Greve met Zypria S. De combinatie gooide er drie balken af en kreeg ook nog één strafpunt voor tijdsoverschrijding. Marc Houtzager lag met Dante lang op koers voor een foutloze ronde, maar op de voorlaatste hindernis ging er toch een balk af. Ook hij overschreed de tijdslimiet van 82 seconden. Van der Vleuten, die woensdag met Beauville Z verrassend brons pakte in de individuele wedstrijd, liep daarna 8 strafpunten op, waardoor Nederland zich met 26 strafpunten als negende plaatste voor de finale.","intensity":0,"negativity":0,"cluster_id":1,"similar_texts":"text467"},{"id":"112","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/2/4","title":"Schepen met fosfine ontgast","text":"### EDE\n\nEr is een oplossing in zicht voor drie binnenvaartschepen die sinds vorige week aan de ketting liggen, omdat er te veel van het giftige gas fosfine in de laadruimtes werd gemeten. De schepen worden ontgast. Fosfine wordt toegevoegd om ongedierte in de ladingen tegen te gaan.","intensity":0,"negativity":0,"cluster_id":57,"similar_texts":"text503"},{"id":"113","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=032a8e8e81ac45d78c9d#/pages/26-27","title":"Shanne’s sprookje","text":"Shanne’s sprookje\n\nShanne Braspennincx geeft iedereen het nakijken in de olympische keirinfinale.\n\nFoto’s ANP/HH\n\nEen gouden stel! Jeffrey Hoogland is apetrots op zijn vriendin Shanne Braspennincx. \n\n❮❯\n\nZes jaar na hartaanval verbaast Braspennincx de wereld met olympisch goud\n\nAMSTERDAM Het Izu Velodrome barstte bijna uit zijn voegen toen Shanne Braspennincx zeker was van olympisch goud op de keirin. Niet zozeer vanwege de reactie van de hoofdrolspeelster zelf, maar vooral omdat haar vriend Jeffrey Hoogland van blijdschap ontplofte op het middenterrein. \n\nDe blonde spierbundel vloog van links naar rechts bij iedereen met een oranje shirt in de armen, om vervolgens zijn grote liefde hartstochtelijk te feliciteren. „Deze finale ondergaan was veel moeilijker voor me dan mijn eigen races rijden”, zo wist de nuchtere Hoogland even niet waar hij het moest zoeken. \n\nHet duo is sinds 2017 een stelletje en is inmiddels vele grote titels en medailles op EK’s en WK’s verder. Dat ze - ook met het goud op de teamsprint van de 28-jarige Hoogland - vanaf nu samen als olympisch kampioenen door het leven gaan, zal nog wel even voelen als een onwerkelijke droom. „Weet je, deze titel is voor mij minder een verrassing dan voor haar. Ik heb van dichtbij meegemaakt dat ze keihard voor zichzelf is en alles voor haar sport doet en laat. Ik had al gezien dat ze gigantisch sterk was en dat laat ze hier op het juiste moment zien. Ik ben echt supertrots op Shanne”, glunderde Hoogland. \n\nAndersom is dat niet anders. De 30-jarige Braspennincx heeft ook de progressie van haar vriend meegemaakt. Sinds ’Rio 2016’ zag ze Hoogland met het jaar sterker worden en inmiddels al drie wereldtitels op de teamsprint pakken, plus onder andere ook twee zilveren plakken op de individuele sprint. „Jeffrey heeft al wat regenboogtruien veroverd met die WK-titels. Het motiveert me wel als ik die in de kast zie hangen of in de was tegenkom. Dan denk ik: dat wil ik ook. Maar stiekem is olympisch goud toch mooier, hoor.” \n\nBraspennincx komt van heel ver en zat heel diep. In 2015 wist de atlete niet wat haar overkwam toen ze in voorbereiding van de Spelen in Rio een hartaanval kreeg; het moment in haar leven dat ze dacht dat haar topsportcarrière voorbij was. ’s Nachts had ze veel pijn, een raar gevoel in haar linkerarm, ze zweette en voelde zich misselijk. Op aandringen van haar coach liet ze zich naar het ziekenhuis sturen, waar ze constateerden dat ze getroffen was door een hartinfarct. „Mijn kransslagader zat voor 99% dicht. Als je pas 24 jaar bent, is het zo onwerkelijk als je hoort dat je een hartaanval gekregen hebt.” \n\nZe moest twee keer gedotterd worden, waarna ze in een proces van vallen en opstaan belandde. Uiteindelijk ging ze alsnog als reserve mee naar Rio, waar ze Elis Ligtlee olympisch kampioene zag worden op de keirin en die nu op spectaculaire wijze opvolgde. „Het is een heel lang proces geweest met dalen en pieken. Het duurde maanden voordat de artsen me groen licht gaven om weer topsport te bedrijven, maar ik ben daarna nog wel regelmatig teruggefloten door mijn eigen lichaam. Pas tweeënhalf jaar nadat het gebeurde kon ik zeggen dat ik echt weer stappen maakte. Of stappen…Muizenstapjes, en dan op deze manier hier goud pakken. Man!!!” \n\nHet gebeurde allemaal nadat er zich in Izu een drama had voltrokken rond Laurine van Riessen. Braspennincx’ ploeggenote werd na een keiharde val op een brancard van de baan gereden. „Als je Laurine zo hard ziet vallen, moet je de knop snel omzetten, maar ik maakte me ook zorgen om haar. Hugo (bondscoach Haak, red.) zei dat ze in goede handen was en voor controle naar het ziekenhuis moest. Hij heeft er voor gezorgd dat ik me toch snel weer kon focussen op mijn toernooi.” \n\nOm vervolgens in een roes naar het goud te knallen. In de halve finales en finale deed ze precies hetzelfde als Ligtlee in Rio. Uit het gedrang blijven, vroeg op kop komen en doorrammen naar de eindstreep. Bijna niemand had gedacht dat Braspennincx dit geweld in de benen had en in staat zou zijn de olympische keirintitel vijf jaar na de surprise van Ligtlee, die tijdens haar analyse op tv zelf in tranen uitbarstte, opnieuw mee te nemen naar Nederland. \n\n„In Rio heb ik ook een potje zitten janken toen Elis won”, reageerde Braspennincx. „Toen mocht ik aan de Zomerspelen ruiken. Het was supermooi om haar te zien winnen en nu weet ik ook dat het heel wat anders is om zelf dat rugnummer op te hebben. Ik heb hier vooral op instinct mijn races gereden. Toen ik over de streep ging, dacht ik: wat heb ik gedaan? Ik ben gewoon olympisch kampioen. Ik kan het nog steeds niet bevatten.”\n\nDe baanploeg is daarmee sensationeel begonnen en nog lang niet klaar. Met Hoogland, Harrie Lavreysen en Matthijs Büchli gaat er sowieso nog meer eremetaal volgen en ook de ploeg van de duursporters heeft de lat hoog gelegd. Kirsten Wild (38) hoopt de kroon op haar carrière te zetten met eenzelfde gouden sprookje als dat van Shanne Braspennincx.\n\n’Het was een lang proces, ik ben regelmatig teruggefloten door m’n eigen lichaam’","intensity":0,"negativity":0,"cluster_id":14,"similar_texts":"text164"},{"id":"114","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=f8fe679089744a9dfd78#/pages/26-27","title":"Spanning en sensatie op de zevenkamp","text":"Spanning en sensatie op de zevenkamp\n\nPieken op het juiste moment is een kunst. Anouk Vetter en Emma Oosterwegel doen dat op het belangrijkste moment in vijf jaar. \n\nAnouk Vetter en Emma Oosterwegel kunnen het nauwelijks geloven dat ze zilver en brons hebben gewonnen.\n\nFOTO’S RENÉ BOUWMAN\n\n❮❯\n\nCoach Ronald Vetter laat dochter Anouk en Emma Oosterwegel pieken op Zomerspelen\n\nTOKIO „Er zijn dingen die je niet durft te dromen en dit is er ééntje.” Dat zegt Ronald Vetter (65) vanachter zijn mondkapje op de late donderdagavond in de catacomben van het Olympisch Stadion. Hij is niet alleen vader en coach van Anouk Vetter, maar ook de coach van Emma Oosterwegel. Zij wonnen onverwacht zilver en brons op de olympische zevenkamp. „Euforisch”, zegt de architect van het succes over zijn gemoedstoestand.\n\nBij speculaties over Nederlandse medailles in het atletiektoernooi ging het vooral over Sifan Hassan, Femke Bol en de estafetteploegen. De twee zevenkampsters kwamen in de voorspellingen niet voor. „Dat weet ik”, zegt coach Vetter. „Maar we hadden als begeleidingsteam wel een lijstje van atleten waar we goed alert op moesten zijn omdat we wisten dat ze ook een goede kans maakten. Anouk stond ook op dat lijstje.”\n\nCoach Vetter geeft eerlijk toe dat hij het brons van Emma Oosterwegel ook niet had zien aankomen. „Als je de persoonlijke records van Anouk bekijkt, weet je dat ze meedoet om de medailles als alles op z’n plaats valt. Maar bij Emma was het een ander verhaal. Wij weten van de atleten meestal wel waar ze toe in staat zijn. Maar soms heb je van die boefjes die nog veel verder komen dan dat je voor mogelijk hield. Emma heeft mij echt verrast door heel consistent te scoren en niets fout te doen.”\n\nVetter en Oosterwegel hadden het geluk dat regerend wereldkampioene Katarina Johnson-Thompson op de eerste dag uitviel met een blessure. Maar dat doet niets af aan de prestaties van de twee Nederlandse vrouwen, want het voorkomen van blessures is in deze discipline een kunst op zich.\n\nPieken op het juiste moment is ook zo’n kunst. Dat deden Anouk Vetter en Emma Oosterwegel dus op het belangrijkste moment in vijf jaar. „We helpen elkaar en hebben het fijn samen”, zegt Oosterwegel (23) over Vetter (28). „Ik kan eigenlijk nog niet geloven dat we allebei een medaille hebben. Ik heb de hele nacht wakker gelegen en dacht vanmorgen: hoe ga ik die drie onderdelen doen? Maar ik had hier op bijna elk onderdeel een persoonlijk record. Het was echt een droommeerkamp.”\n\nOosterwegel scherpte haar persoonlijk record aan tot 6590 punten en bleef daarmee de Belgische Noor Vidts op het nippertje voor in de strijd om brons. Vetter verbeterde haar eigen Nederlandse record tot 6689 punten en mag dus met recht erg tevreden zijn. Een zeurpiet kan opmerken dat ze beter met haar speer had moeten werpen, want dan had ze Nafi Thiam, de oude en nieuwe olympische kampioene, misschien van de troon kunnen stoten. \n\n„Ja, ik heb met speerwerpen wat laten liggen”, zegt Vetter over het onderdeel waarop ze vaak uitblinkt. „Maar meer zat er op dat moment niet in. Na de eerste dag wist ik wel dat ik serieus kans had op een medaille, maar ik onderschat mijn tegenstanders niet. Ik was tegen Nafi aan het strijden en die is echt heel bijzonder. Nee, ik wilde gewoon een fokking olympische medaille. Nou ja, gewoon...”\n\nGedachten gingen nog even terug naar 2019, toen Vetter bij de wereldkampioenschappen in Doha de strijd staakte vlak voor het laatste onderdeel. Dit wegens ernstige motivatieproblemen. Ze had totaal geen lol meer in haar sport, ook omdat ze zichzelf te veel druk oplegde. „Ik sta er nu heel anders in”, zegt ze in Tokio. „De eerste tranen kwamen net toen ik besefte waar ik vandaan kwam en hoe ik er nu voorsta. Als je een boek hierover moet schrijven is dit the happy end. Dit is het einde dat je wil. Ik ben nu heel trots op mezelf, maar ook heel erg op mijn team. We hebben het heel goed voor elkaar.”\n\nMet de vlag om haar schouders gedrapeerd had Anouk Vetter na de slopende 800 meter nog wel wat energie over om naar haar vader te rennen. „En toen ik mijn pa zag, kon ik alleen maar huilen.”\n\n’Soms heb je van die boefjes die nog veel verder komen dan dat je voor mogelijk hield’","intensity":0,"negativity":1,"cluster_id":23,"similar_texts":"text378"},{"id":"115","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/12/2","title":"Taliban beginnen met aanslagen de slag om de steden","text":"### Strijd in Afghanistan Wie vult het machtsvacuüm?\n\nRegeringswoordvoerder Dawa Khan Menapal is gisteren in hoofdstad Kaboel op klaarlichte dag doodgeschoten toen zijn auto in een hinderlaag reed. De liquidatie volgt enkele dagen na de mislukte moordaanslag op de minister van defensie, waarbij acht mensen omkwamen, onder wie vier terroristen.  \n  \nEen talibanwoordvoerder zei trots te zijn op de acties van de jihadisten. Menapal zou zijn gedood 'bij een speciale operatie van de Moedjahedin'. Het hoofd communicatie zou volgens de woordvoerder daarmee zijn gestraft voor 'zijn daden'. De Afghaanse regering bevestigde de dood van haar woordvoerder en zei dat 'barbaarse terroristen' hem hadden vermoord toen het vrijdaggebed aan de gang was.  \n  \nDe taliban voeren geregeld gerichte aanslagen uit op regeringsfunctionarissen en journalisten, maar de laatste tijd nemen deze acties in aantal en in hevigheid toe. Dinsdag voerden zij bijvoorbeeld een zware aanslag uit op de zittende minister van defensie. De aanval vond plaats in een zwaarbewaakte wijk. De taliban willen daarmee laten zien dat niemand veilig is of buiten het bereik van hun strijders valt.  \n  \nDe taliban voerden gisteren ook opnieuw de druk op in andere delen van het land. In de zuidelijke provincie Nimroz zouden zij de hoofdstad Zaranj hebben ingenomen. Er wordt in de buitenwijken nog hard gevochten met het regeringsleger, maar op sociale media is te zien hoe talibanstrijders de witte vlag van het islamitische emiraat hijsen binnen de hekken van het lokale vliegveld en ze poseren voor de poorten van de stad.  \n  \nIn de noordelijke provincie Jowzjan werden minstens tien militairen en een commandant van een lokale militie gedood bij aanvallen. De taliban zouden inmiddels negen van de tien districten van de provincie in handen hebben en de provinciehoofdstad Sheberghan ligt in het vizier.  \n  \nVolgens de VN-gezant voor Afghanistan, Deborah Lyons, is de strijd in het land een 'nieuwe, bloederige en nog vernietigendere fase' ingegaan. Zij gaf haar analyse bij de VN-Veiligheidsraad, die gisteren bijeenkwam om te praten over de oorlog in Afghanistan na het vertrek van de Amerikanen en hun bondgenoten. In juli werden meer dan duizend burgers gedood bij het taliban-offensief.  \n  \nLyons betwijfelde of de taliban hun afspraken zullen nakomen na een eventueel akkoord met de Afghaanse regering: \"Een partij die oprecht geïnteresseerd is in een oplossing zet niet zoveel burgerlevens op het spel\". Ze zei ook dat de taliban zich ervan bewust zijn dat het 'verzoeningsproces moeilijker wordt naarmate er meer bloed wordt vergoten.'","intensity":0,"negativity":1,"cluster_id":52,"similar_texts":"text428"},{"id":"116","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/20/2","title":"Ticketprijs voor trip naar de ruimte schiet de hoogte in","text":"Het nieuwe prijskaartje is twee keer zo hoog als wat de ongeveer zeshonderd mensen die eerder een kaartje kochten, betaalden. Toen was de prijs nog tussen de 200.000 en 250.000 dollar. Er staan al mensen op een wachtlijst, die ook graag de ruimte in willen zoals oprichter Branson dat recent zelf deed. Op 11 juli versloeg hij rivaal Jeff Bezos, de oprichter van webwinkel Amazon. Die ging pas negen dagen later kort de ruimte in met een vlucht van zijn eigen bedrijf Blue Origin.  \n  \nDe volgende testvlucht naar de ruimte van Virgin Galactic staat gepland in september. Dan zullen ook leden van de Italiaanse luchtmacht meevliegen. Daarna volgt nog een testvlucht, voordat de eerste commerciële vluchten de lucht in gaan. Dat zal pas in het derde kwartaal van 2022 worden, zei Virgin Galactic-topman Michael Colglazier.  \n  \nMensen die meewillen, kunnen een solokaartje boeken, maar ook het hele ruimtevaartuig boeken. Vanaf 1 september kunnen mensen zich inschrijven voor twee plekjes die worden weggeven.  \n  \nHet lijkt er verder op dat in totaal nu vier mensen mee kunnen, in tegenstelling tot het eerder gecommuniceerde aantal van zes personen. Bij de meest recente vlucht van raketvliegtuig VSS Unity gingen er maar vier mensen mee. Dat was de vierde bemande testmissie buiten de atmosfeer van de aarde. Het was de eerste vlucht die volledig was volgeboekt. Behalve Branson vlogen ook twee piloten en drie missiespecialisten mee de ruimte in.  \n  \nDe Unity werd gelanceerd op ruim 15 kilometer hoogte vanaf een draagvliegtuig. Daarna vloog de raket op eigen kracht de ruimte in waar de bemanning een paar minuten gewichtloos was, voor werd teruggekeerd naar de aarde.  \n  \nMensen die eerder een kaartje kochten voor een ruimtetrip, betaalden eerst nog tussen de 200.000 en 250.000 dollar.","intensity":0,"negativity":1,"cluster_id":36,"similar_texts":"text791"},{"id":"117","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=10a023b1b4d86e5625d3#/pages/4-5","title":"Tien maanden celstraf","text":"Tien maanden celstraf\n\nAdvocaten en ex bedreigd\n\nALKMAAR De rechtbank in Alkmaar heeft een 38-jarige man tien maanden cel opgelegd, waarvan vier maanden voorwaardelijk, voor onder meer het bedreigen van twee Zaanse advocaten die hem bijstonden in juridische procedures over de omgang met zijn dochters. De man voerde daar al jarenlang strijd over met zijn ex-partner.\n\nToen de advocaten hem in april wezen op een openstaande rekening, dreigde hij hen in meerdere spraakberichten te zullen vermoorden en hun familie uit te roeien.\n\nDe veroordeling is ook voor het bedreigen van zijn ex-partner. Die stuurde hij in januari een sms waarin hij haar bedreigde met marteling en de dood.\n\nDe advocaten schakelden de politie in. In zijn woning vond de politie een revolver.","intensity":0,"negativity":1,"cluster_id":39,"similar_texts":"text541"},{"id":"118","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/41/1","title":"Til opnieuw goud waard","text":"### Aanwinst wijst Feyenoord tegen FC Luzern de weg, play-offs bijna zeker conference league derde voorronde\n\nDe nacht valt al bijna over Luzern als Guus Til nog maar eens een sprintje trekt naar de tribune met de Feyenoord-supporters. Even daarvoor, in de wedstrijd tegen FC Luzern, heeft hij al ruim tien kilometer afgelegd. Maar wat voor gewone stervelingen aanvoelt als een halve marathon, is voor de middenvelder blijkbaar als een blokje om met de hond. Onvermoeibaar bedankt hij, met zijn twee treffers de grote uitblinker aan Rotterdamse zijde, de binnengeglipte fans voor hun steun in de Swissporarena. En zij Til op hun beurt voor zijn opnieuw beslissende optreden.  \n  \nHet begon een beetje op een complex te lijken voor Feyenoord, dat in de laatste zeven Europese uitduels er in zes niet wist te scoren. In die zin is het aantrekken van Til nu al een voltreffer gebleken. Vooral dankzij hem is de Rotterdamse club nu al nagenoeg zeker van de laatste voorronde van de Conference League. Een prettig ruggensteuntje voor Feyenoord in een tijd dat zoveel nog onzeker is. En voor Til ondubbelzinnig een bewijs dat hij prima op zijn plek is in de Kuip.  \n  \nTil, geboren in Zambia maar met een naam zo gewoon als Wim Jansen, heeft namelijk alles om snel in de armen te worden gesloten door Het Legioen. Voor zover hij dat al niet is natuurlijk, na zijn eerdere drie goals tegen FC Drita. Ook tegen Luzern laat de middenvelder zien waarom coach Arne Slot hem per se naar Rotterdam wilde halen. In de Swissporarena is hij continu aanspeelbaar, vervult hij met zijn diepgang steevast een rol bij Feyenoord-aanvallen, en doet hij qua energie denken aan Dirk Kuyt in zijn beste jaren. Al is Til voetballend gepolijster dan de Katwijker.  \n  \nMaar het belangrijkste: hij scoort. Tegen FC Luzern tweemaal. De eerste op aangeven van linksbuiten Luis Sinisterra, die daarmee eindelijk weer eens zijn aanvallende waarde toont. Kort voor rust rondt Til vervolgens een door doelman Vasic Vaso half gekeerd schot van Alireza Jahanbakhsh stiftend af.\n\nTijdperk\n\nBij Feyenoord hebben ze het de laatste weken steeds over bouwen. Een metafoor die wel vaker gebruikt wordt wanneer een trainer een nieuw tijdperk inluidt. Maar in het specifieke geval van de Rotterdamse club dekt de term nadrukkelijker de lading dan elders. Slot wil met zijn aanvallende manier van voetballen een cultuuromslag tot stand brengen. En van die missie wijkt de coach, even eigenwijs als zelfbewust, hoe dan ook niet af. Bouwen, zegt hij, heeft immers tijd nodig. En dan laat je je niet kennen wanneer tijdens dat proces her en der eens een net gemetseld muurtje sneuvelt.  \n  \nOok tegen FC Luzern gaat nog lang niet alles goed. Maar typerend voor de Slot-filosofie is het wel dat Feyenoord de regie in handen neemt en in de slotfase zelfs een derde maal scoort, via Sinisterra. En dat oogst lof, blijkt in Zwitserland. Veelzeggend is het harde applaus van de Rotterdamse fans, die weten dat na de 0-3 weinig meer kan gebeuren in de Kuip. Voor een groot deel is dat de verdienste dus van die jongen uit de Amsterdamse Bijlmer, Guus Til. Hij verdient deze avond een gouden medaille op de onderdelen efficiency, werklust en loopvermogen. Ook positief: Gernot Trauner maakt bij zijn officiële debuut een prima indruk.","intensity":0,"negativity":0,"cluster_id":66,"similar_texts":"text516"},{"id":"119","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=3664c0d9fe7ef6e2839b#/pages/44-45","title":"Tot het gaatje in Izu","text":"Tot het gaatje in Izu\n\nHarrie Lavreysen (l.) is weer een maatje te groot voor Jeffrey Hoogland, die na de finale niet meer op zijn benen kan staan (inzet). foto’s anp/hh\n\nDe Nederlandse sprintkanonnen Jeffrey Hoogland (l.) en Harrie Lavreysen showen respectievelijk de zilveren en gouden medaille. \n\n❮❯\n\nHarrie Lavreysen troeft in thriller opnieuw maatje Jeffrey Hoogland af\n\ndoor Hans Ruggenberg \n\nen Tijmen Lensink\n\nIZU Ze wilden het heel graag, maar ook liever niet. Elkaar betwisten om olympisch goud in de sprintfinale, in ook nog eens een thriller van jewelste. Harrie Lavreysen en Jeffrey Hoogland dwongen elkaar tot het uiterste, twee vrienden die voor een moment gedwongen waren om elkaars grootste vijanden te zijn. Net zoals in de laatste twee WK-finales ging het goud naar Lavreysen, die zichzelf tot keizer van de sprint kroonde, maar tegelijk de pijn van zijn maatje voelde. „Het is vreselijk dat je het olympisch goud en zilver zo moet verdelen”, zei Lavreysen.\n\n„Er is zoveel gebeurd dat het echte besef er nog niet is”, vervolgde Lavreysen, die de eerste heat verloor, maar vervolgens met twee zeges alsnog de titel op het koningsnummer van de baan greep. „We hebben al zo vaak tegen elkaar gereden, kennen elkaar door en door, maar in een olympische finale is het tóch anders. In die eerste race maakte ik een fout, maar ik wist me te herpakken. Toen goud zeker was, wilde ik mijn handen in de lucht steken, maar dat lukte me niet. Ik kon niet remmen en had mijn ademhaling niet onder controle, de verzuring in mijn benen leek maar niet te verdwijnen. Jeff zag ik zelfs op de grond liggen, want ik weet dat als je verliest het nog veel meer pijn doet.” \n\nDe man uit Luyksgestel is pas 24 jaar, maar nu al een fenomeen. Twee olympische, zes wereld- en drie Europese titels prijken er al op zijn palmares en dan kan hij in Tokio met de keirin te gaan ook nog een olympische hattrick realiseren. \n\nWatertanden\n\nHet tweetal zorgde, na hun gouden teamsprint, in een thriller van een sprintfinale voor wielersport om van te watertanden. Velen zullen het er over eens zijn dat er na deze zinderende strijd alleen maar winnaars waren, al zal Hoogland (28) daar anders over denken. Anderhalf jaar geleden tijdens de WK in Berlijn had de blonde beul zich als doel gesteld om nooit meer de pijn in zijn hart te ervaren, die destijds aanvoelde alsof een dolk door zijn borst priemde. Uit pure woede schopte hij daar een stoel over het middenterrein. Hier in Tokio moest en zou de revanche volgen nadat hij zelfs al meer dan twee jaar op de sprint naar de regenboogtrui van Lavreysen tuurde. \n\n„Nu had ik er de kracht niet meer voor om me op zo’n zelfde manier te uiten, maar anders wel, hoor”, zei Hoogland, die zichtbaar baalde op het podium dat hij er niet in was geslaagd om het Wilhelmus voor hem te laten klinken. Zoals zijn vriendin Shanne Braspennincx een dag eerder op de keirin wel deed. „Ontzettend klote dat ik hier net naast het goud pis, maar uiteindelijk kan ik alleen maar heel erg trots op mezelf zijn. Ik heb knetterhard getraind en het gat dat er in Berlijn was, heb ik gedicht”, zo werd dat woensdag in cijfers bevestigd toen ze exact dezelfde tijd klokten (9,215 seconden) tijdens de kwalificatie op de 200 meter. „De eerste finale-heat die ik won was heerlijk, de tweede ook bijna en de derde was onmenselijk, maar ik kan mezelf niets verwijten.” \n\nSir Chris Hoy, winnaar van drie keer goud bij de Spelen in Peking (2008) - in wiens voetsporen Lavreysen aan het treden is - zei ademloos naar het sprintgeweld van de twee vrienden te hebben gekeken. „Echt, het zijn great mates. En ik spreek uit ervaring. De moeilijkste en zwaarste race in mijn leven was die tegen mijn vriend Jason Kenny in 2008. Het gevoel van toen zag ik nu bij Harrie en Jeffrey.” \n\nVermoeidheid\n\n„Harrie is gewoon een beest”, vervolgde de Britse legende Hoy, in totaal goed voor zes olympische titels. „En toch werd hij in de tweede race bijna verslagen door Jeffrey. Weet je wat het lastigste van deze finale was voor deze giganten? Ze hebben al in zoveel races tegenover elkaar gestaan, dat ze elkaar met geen mogelijkheid meer met een truc of met bluf kunnen verrassen. De vermoeidheid in die derde race kan je niet onderschatten. Die is gigantisch. Het kost zoveel energie. Rijd je op kop in die laatste ronde, dan duw je je eigen wind ook nog eens weg en kost het zoveel kracht.”\n\nZowel Hoogland als Lavreysen vond dat de beslissende heat ook wel erg snel volgde op de eerste twee, waardoor ze het gevoel hadden dat ze nog te vermoeid waren om het allerbeste van zichzelf te laten zien. In de afgelopen anderhalf jaar stuwden ze elkaar op trainingen zonder officiële wedstrijden naar een astronomisch hoog niveau, waarmee de concurrentie uit andere landen bij voorbaat al kansloos was, om in Tokio de eindbalans op te maken. \n\n„Ik zou niet graag in de schoenen willen staan van Jeff, want ik gun hem dit ook niet”, aldus Lavreysen. „Al gun ik mezelf dat goud net ietsje meer.” \n\nEr zal nog wel even nagepraat worden, want zoals altijd en overal lopen ze elkaar na elk vurig duel weer tegen het lijf op de hotelkamer die ze met elkaar delen. Op die momenten zweven gedeelde smart en blijdschap door elkaar heen, want zelfs deze verbeten olympische clash lijkt de innige band tussen de vrienden niet te kunnen aantasten.\n\n’Het is vreselijk dat je het zo moet verdelen’","intensity":0,"negativity":1,"cluster_id":53,"similar_texts":"text438"},{"id":"120","publisher":"Trouw","date":"2021-08-07","url":"https://krant.trouw.nl/titles/trouw/8321/publications/1322/articles/1422555/17/2","title":"Val breekt Wild en Pieters op","text":"Kirsten Wild en Amy Pieters zijn er niet in geslaagd een medaille te veroveren op het onderdeel koppelkoers op de Olympische Spelen. De regerend wereldkampioenen begonnen sterk, maar na een val van Wild verloren ze langzaam terrein en eindigden ze als vierde.  \n  \nHet goud was voor het Britse koppel Laura Kenny/Katie Archibald. Voor Kenny, die vóór haar huwelijk met baanrenner Jason Kenny onder haar meisjesnaam Trott deelnam, was het haar vijfde olympische gouden medaille na winst op het omnium en de ploegachtervolging in 2012 en 2016.  \n  \nDenemarken pakte zilver, de Russinnen het brons. Beide landen hadden in de slotfase samen met de Britse ploeg een ronde voorsprong genomen op de rest. Dat kostte Wild en Pieters een medaille.  \n  \nMet nog zeventig ronden te gaan ging Wild onderuit nadat ze bij een wissel door een Australische renster werd aangereden. Gehavend aan de linkerkant van haar lichaam - ze had onder meer een open wond op haar linkerelleboog - zette ze de wedstrijd voort. Na tachtig ronden volgde nog een mislukte aflossing, toen Wild moest wachten op Pieters.  \n  \nNederland was elke sprint ervoor als tweede geëindigd en wist tot dat moment alleen de ongenaakbare Engelse sprintsters voor zich.","intensity":1,"negativity":2,"cluster_id":11,"similar_texts":"text286"},{"id":"121","publisher":"Algemeen Dagblad","date":"2021-08-07","url":"https://krant.ad.nl/titles/algemeendagblad/7908/publications/25520/articles/1422553/51/1","title":"Valpartij kost Wild/Pieters koppelkoersmedaille","text":"### Vrouwen\n\nKirsten Wild en Amy Pieters zijn er niet in geslaagd een medaille te pakken op de koppelkoers. De regerend wereldkampioenen begonnen sterk, maar na een val van Wild verloren ze langzaam terrein en eindigden ze als vierde. Het goud was voor het Britse koppel Laura Kenny en Katie Archibald. Voor Kenny was het haar vijfde olympisch goud na winst op het omnium en de ploegachtervolging in 2012 en 2016. Denemarken pakte zilver, de Russinnen het brons. Beide koppels hadden in de slotfase samen met het Britse duo een ronde voorsprong genomen op de rest. Dat kostte Wild en Pieters een medaille.  \n  \nMet nog 70 van de 120 ronden te gaan, ging Wild onderuit nadat ze bij een wissel door een Australische renster was aangereden. Gehavend zette ze de wedstrijd voort. ,,Het is ontzettend balen. Dit was een superkans, we waren nog nooit zo goed voorbereid'', zei Wild, die morgen nog uitkomt op het omnium. ,,Maar dit is ook baanwielrennen. Je moet opstaan en weer doorgaan. Het betekende wel dat Amy een extra sprint moest doen en daar uiteraard van moest bijkomen. En ik had ook even nodig om te herstellen.'' De verwondingen vielen wel mee, dacht Wild. ,,Het is meer dat je schrikt dat je daar opeens ligt.''","intensity":1,"negativity":2,"cluster_id":11,"similar_texts":"text149"},{"id":"122","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/32/5","title":"Van Duijn 10de, 14-jarige goud","text":"Celine van Duijn heeft de olympische finale op de 10-metertoren afgesloten op de tiende plaats. De 28-jarige Amersfoortse kwam in vijf sprongen tot een totaal van 287,70 punten. Goud ging naar de pas 14-jarige Quan Hongchan uit China, die 466,20 punten kreeg.","intensity":0,"negativity":0,"cluster_id":66,"similar_texts":"text707"},{"id":"123","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/15/3","title":"Van Duijn eindigt als tiende","text":"### Schoonspringen\n\nSchoonspringster Celine van Duijn heeft de olympische finale op de 10-metertoren afgesloten op de tiende plaats. De 28-jarige Amersfoortse kwam met haar vijf sprongen in het Tokyo Aquatics Centre tot een totaal van 287,70 punten. Het leverde haar twee opgestoken duimen en een omhelzing van bondscoach Edwin Jongejans op.  \n  \nHet goud ging naar de pas 14-jarige Quan Hongchan uit China. Zij kreeg in totaal 466,20 punten. Volgens de zeven juryleden waren de tweede en vierde sprong van het Chinese meisje perfect. Hongchan kreeg in beide gevallen zeven keer een 10. Haar landgenote Chen Yuxi, slechts 1 jaar ouder, pakte het zilver op de toren met 425,40 punten. De 15-jarige Yuxi had eerder in Tokio al goud gepakt in het synchroonspringen vanaf de toren met Zhang Jiaqi (17). Het brons in de individuele wedstrijd ging naar de Australische Melissa Wu (371,40).  \n  \nVan Duijn had zich met een puntentotaal van 306,45 als tiende geplaatst voor de finale met de beste twaalf schoonspringsters. \"Een medaille gaat me zeker niet lukken, daar spring ik niet goed genoeg voor\", zei ze na de halve finale. \"Ik ga voor vijf stabiele sprongen, want dat is de sleutel. En of ik nou twaalfde of achtste word, maakt me niet uit. Ik denk dat het meedoen al een hele prestatie is.\"","intensity":0,"negativity":0,"cluster_id":66,"similar_texts":"text707"},{"id":"124","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=a48816fc74623a3ff697#/pages/28","title":"Van Duijn tiende, goud voor 14-jarige","text":"Van Duijn tiende, goud voor 14-jarige\n\nSchoonspringen\n\nSchoonspringster Celine van Duijn heeft de olympische finale op de 10-metertoren afgesloten op de tiende plaats. De 28-jarige Amersfoortse kwam met haar vijf sprongen in het Tokyo Aquatics Centre tot een totaal van 287,70 punten. Het leverde haar twee opgestoken duimen en een omhelzing van bondscoach Edwin Jongejans op.\n\nHet goud ging naar de pas 14-jarige Quan Hongchan uit China. Zij kreeg in totaal 466,20 punten. Volgens de zeven juryleden waren de tweede en vierde sprong van het Chinese meisje perfect.","intensity":0,"negativity":0,"cluster_id":66,"similar_texts":"text85"},{"id":"125","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=8c2d4d4b9c2c69bd4152#/pages/26-27","title":"Van Riessen met diverse breuken in ziekenhuis","text":"Van Riessen met diverse breuken in ziekenhuis\n\nLaurine van Riessen gaat keihard onderuit op de keirin. \n\nFoto ANP/HH\n\nAMSTERDAM Het had de dag van Laurine van Riessen moeten worden in het Izu Velodrome. Juist op de olympische keirin had de 33-jarige baanrenster haar zinnen gezet, op de plek waar ze met vriend Matthijs Büchli al zoveel tijd doorbracht. Ze kende deze piste beter dan wie dan ook van haar concurrentes, maar werd door een dramatische valpartij uitgeschakeld voor de medailles. Van Riessen belandde met meerdere gebroken ribben, een gebroken sleutelbeen en een kneuzing aan haar long in het ziekenhuis. \n\nDe vrouw die in 2010 tijdens de Winterspelen van Vancouver ook al schaatsbrons op de 1000 meter veroverde, hoopte vurig op de dubbel. En na de verrassende vierde plaats in de teamsprint aan de zijde van Shanne Braspennincx, die donderdag het goud pakte, behoorde Van Riessen ook tot de kanshebbers voor eremetaal op de keirin. Mede omdat ze op dit onderdeel in Japan al zoveel ervaring opdeed.\n\nSamen met vriend Büchli (28) reisde Van Riessen al wat zomers af naar het land van de rijzende zon om aan dé keirincompetitie deel te nemen. Een prestigieus evenement waar honderdduizenden Japanners miljoenen yens op inzetten. \n\nHet gaat er anders aan toe dan tijdens de Olympische Spelen, maar uitgerekend in Japan - waar de keirin is ontstaan - goud winnen zou een droom doen uitkomen voor de Nederlandse. Het was Van Riessen helaas niet gegund en triest genoeg is ze ook uitgeschakeld voor de individuele sprint. Gezien haar leeftijd (over vier dagen 34 jaar) lijkt de Winter- en Zomerspelen-dubbel een onmogelijke missie geworden.\n\nHoewel de klap ook bij Büchli keihard is binnengekomen, zal hij extra gebrand zijn om dit weekeinde op de keirin toe te slaan. De man die tijdens ’Rio 2016’ zilver pakte en wereldkampioen werd in 2019, zal er alles aan gelegen zijn om na het drama van zijn vriendin de olympische titel voor haar te veroveren.","intensity":0,"negativity":0,"cluster_id":22,"similar_texts":"text536"},{"id":"126","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=0fdf698e8ee62c166876#/pages/44-45","title":"Van Riessen na val: ’Ik keer terug’","text":"Van Riessen na val: ’Ik keer terug’\n\nLaurine van Riessen, donderdag per brancard afgevoerd, is aan de beterende hand. \n\nIZU Laurine van Riessen, die donderdag keihard ten val kwam op de keirin, heeft een boodschap de wereld in gestuurd dat ze aan de beterende hand is. „Het had nog veel erger kunnen zijn. Het is alleen de pijn van het missen van de wedstrijd en van de blessures”, liet ze weten vanuit het ziekenhuis. „Het beste nieuws dat ik hier hoorde was dat Shanne Braspennincx het goud heeft gepakt. Ik ben trots op deze zo welverdiende medaille. Ik ben oké en keer terug.”\n\nVan Riessen (33) had op de piste van Izu de eerste Nederlandse sporter kunnen worden die op zowel op de Zomer- als de Winterspelen een medaille behaalde. Tijdens ’Vancouver 2010’ pakte ze als schaatsster brons op de 1000 meter. „Na zo’n lange voorbereiding en focus op de Spelen is het best zwaar het toernooi op deze manier te moeten verlaten. Met zes gebroken ribben, een gebroken sleutelbeen, een kneuzing van een long en een kleine bloeding in het hoofd. Er wordt goed voor me gezorgd door de Japanse dokters en onze eigen teamartsen. Zo blij dat Matthijs (Büchli, red.) bij me was.”\n\nBüchli is de vriend van Van Riessen, die vandaag op de keirin start. Hij liet weten dat hij opgelucht is dat het naar omstandigheden goed gaat met zijn vriendin. En dat hij zich daardoor kan focussen op de discipline waarop hij in 2019 wereldkampioen werd.","intensity":0,"negativity":2,"cluster_id":22,"similar_texts":"text198"},{"id":"127","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=6560d368eccf9afb80c2#/pages/32","title":"Vandaag jarig","text":"Vandaag jarig\n\nU hebt in de loop der jaren geleerd hoe u moet omgaan met sociale of romantische onzekerheden en daar bent u blij om. U houdt van experimenteren in uw leven en bent er niet te beroerd voor om drama’s te ensceneren om het interessant te houden. Dat kan ook teleurstellend uitpakken.RAMU kunt geconfronteerd worden met een kwestie uit uw kindertijd of recenter verleden. Kom liever meteen in actie dan erover te piekeren. Breng een gevoelig onderwerp in de openbaarheid zodat u er doeltreffend mee kunt afrekenen.STIERHoud uw impulsiviteit een beetje in toom. Ook als dat tot innerlijke stress leidt is dat te verkiezen boven het alternatief. U kunt wonderen verrichten als u geconcentreerd blijft en aldus een flinke stap vooruit maken naar de top.TWEELINGENHoud uw aandacht bij uw werk en laat u niet verleiden tot dagdromen. Kleed u tot in de puntjes teneinde indruk te maken op uw werkgever of cliënten. Stijl is belangrijk, dus houd de laatste trends in de gaten, ongeacht uw smaak.KREEFTLet op uw budget als u plannen maakt voor het weekend. Misschien moeten activiteiten worden ingekort of afgezegd vanwege de kosten. Ouders moeten zich niet onder druk laten zetten om aan overdreven wensen tegemoet te komen.LEEUWLas een pauze in als u zich uitgeput voelt. De wereld zal er nog steeds hetzelfde uitzien als u weer op adem bent gekomen. Zoek een rustig plekje en geef uw fantasie de vrije loop. Noteer bruikbare ideeën en gedachten.MAAGDBestudeer uw rekeningen van de laatste tijd eens grondig. U kunt tot de conclusie komen dat u ofwel moet bezuinigen ofwel meer moet zien te verdienen. Door na te denken kunnen er ideeën ontstaan om uw inkomen op te schroeven.WEEGSCHAALDe keus tussen een hoger salaris of interessanter werk kan u op een lastig kruispunt plaatsen. Sentimentele of persoonlijke redenen moeten niet de doorslag geven. Probeer objectief te blijven en weloverwogen een besluit te nemen.SCHORPIOENUw populariteit stijgt. Het zal moeite kosten een keuze te maken uit de talloze uitnodigingen die in uw bus vallen. Ook kan u een bijzondere baan worden aangeboden. Verzamel al uw zelfvertrouwen en solliciteer.BOOGSCHUTTERLet op de manier waarop u iets zegt. Gevoelige lieden kunnen uw woorden verkeerd uitleggen of zich eraan ergeren. Communiceer positief en beperk u tot hoofdzaken. Een foute grap kan een vervelend staartje krijgen.STEENBOKDe ochtend belooft goede vooruitzichten, maar naarmate de dag vordert nemen negatieve trends toe. Blijf vanavond liefst thuis, tenzij u een sociale bijeenkomst moet bijwonen waar u niet gemist kan worden.WATERMANUw verlangen naar nieuwe ervaringen en een bredere horizon neemt toe. Bezoek een reisbureau of zoek op internet als u nog vakantie te goed hebt. Zoek een opwindende bestemming uit, die aan al uw verwachtingen kan voldoen.VISSENAls ouder kunt u aan het eind van uw Latijn zijn met eigenwijze kinderen in huis. Plan een minivakantie of weekendtrip; pak als de werkdag voorbij is de auto en begeef u naar het platteland of de zee voor 3 dagen ontspanning.","intensity":0,"negativity":0,"cluster_id":25,"similar_texts":"text808"},{"id":"128","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/6/2","title":"Venezuela schrapt zes nullen van door inflatie geteisterde munt, in het zesde recessiejaar op rij","text":"Dat heeft de Venezolaanse Centrale Bank (BCV) donderdag bekendgemaakt. De economie van het ooit rijke olieland - Venezuela heeft de grootste oliereserves in de wereld, meer dan Saoedi-Arabië - stortte de afgelopen jaren steeds verder in door structureel financieel wanbeleid enerzijds en een daling van de internationale olieprijs en stevige Amerikaanse sancties anderzijds.  \n  \nDaardoor zit het land in zijn zesde recessiejaar op rij en heeft het sinds 2016 te maken met een gierende hyperinflatie. Hoewel het minimum maandsalaris afgelopen mei nog werd verdrievoudigd door de regering is het nu, een paar maanden later, niet eens meer voldoende om een kilo vlees aan te schaffen. Daardoor leven miljoenen mensen in armoede en kampt het land eigenlijk met structurele tekorten aan vrijwel alles, van voedsel en medicijnen tot zelfs benzine.  \n  \nHet is niet de eerste keer dat Venezuela nullen schrapt in een poging die hyperinflatie te verbloemen.  \n  \nDe nationale munt, de bolivar, verloor in 2008 al drie nullen onder wijlen president Hugo Chávez en ook zijn opvolger, Nicolás Maduro, schrapte in 2018 vijf nullen. Beide ingrepen hielpen alleen geen zier. In datzelfde jaar brak de bolivar zijn eigen wereldrecord inflatie en werd de munt meer dan een miljoen procent minder waard.  \n  \nDe BCV sprak donderdag dan ook vooral over een poging de munt gebruiksvriendelijker te maken. Want hoewel het schrappen van nullen vooral symptoombestrijding is - de onderliggende economische problemen los je er niet mee op - kan het inwoners op praktisch niveau wel degelijk helpen. Wie in 2018 een kip wilde kopen in Caracas, moest op een bepaald moment 15 kilo aan bankbiljetten op de toonbank leggen. Voor een wc-rol was bijna 3 kilo aan geld nodig. Het schrappen van nullen betekende toen ook: het schrappen van gewicht.  \n  \nOverigens stellen veel economen dat de maatregel op praktisch niveau weinig zal uitmaken, omdat de bolivar in de praktijk nauwelijks meer wordt gebruikt in Venezuela. De waardevaste Amerikaanse dollar is er het belangrijkste betaalmiddel geworden, wat betekent dat vrijwel alle producten in winkels in dollars zijn geprijsd. De bolivar wordt vrijwel alleen nog gebruikt voor digitale transacties.","intensity":0,"negativity":0,"cluster_id":45,"similar_texts":"text574"},{"id":"129","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/14/2","title":"Vetter pakt het zilver in haar tweede carrière","text":"De ochtend van de start van haar olympische toernooi dacht Anouk Vetter nog bij zichzelf hoe het toch mogelijk was dat zij al zo lang met de meerkamp meedoet en nog steeds die spanning voelt. \"Zware benen voor de start, die heb je altijd.\" Maar die weerhouden haar dit keer niet van een stunt. In Tokio grijpt de atlete zilver. Haar jongere trainingsmaatje Emma Oosterwegel glipt even verrassend maar onbevangener naar brons.  \n  \nNa de afsluitende 800 meter kijken ze, met de armen over elkaars schouders, naar het scorebord dat bovenin het stadion hangt. De net gelopen race moet vertaald worden naar de stand. Zou het? Allebei een medaille? Als de bevestiging in beeld verschijnt, is de reactie typerend. Oosterwegel huilt en lacht, Vetter slaat haar hand vol ongeloof voor haar mond. \"De eerste tranen kwamen toen ik besefte waar ik vandaan kom en waar ik nu sta. Dat is ook waar ik supertrots op ben.\"  \n  \nDe 28-jarige Vetter heeft al een lange weg achter zich liggen. Na haar Europese titel in 2016 en het brons op de WK van 2017 stortte ze twee jaar later in, op het mondiale titeltoernooi in Doha. Ze knakte onder de druk en de verwachtingen. Na zes onderdelen staakte ze de strijd. Een lange pauze volgde. \"Ik herinner me Doha amper.\" Lachend: \"Het is geweldig hoe het brein werkt\".  \n  \nVetter noemt dit haar tweede carrière, met een andere beleving van de sport. Na een droomstart in Tokio benadrukt zij vooral wat voor moeilijkheden er nog wachten. De hitte. De stress. Ja, ze is in vorm, maar met die andere factoren moet je ook dealen. \"Ik heb gewoon lage verwachtingen. Dat werkt bij mij.\"  \n  \nOok daarom schrikt ze ervan dat haar naam aan het einde van de eerste dag - na vier onderdelen - bovenaan de ranglijst prijkt. Ze laat topfavoriete Nafissatou Thiam, de Belgische olympisch kampioene van Rio 2016, achter zich. Voorlopig. De zevenkamp is dé atletiekdiscipline waarbij malende gedachtestromen vrij spel kunnen krijgen, door alle tijd die er tussen de verschillende onderdelen zit. Vetter: \"Ik zei tegen mezelf: Nouk, je koppie erbij houden nu, want dromen kunnen uitkomen.\"  \n  \nDat doet ze door zich op de technische uitvoering te concentreren, haar voornemen sinds Doha. Vroeger spookte het mogelijke eindresultaat tijdens een wedstrijd te vaak door haar hoofd, met een verkramping tot gevolg. Wat dat betreft is dit de ultieme test. \"Want je weet dat je zo dicht bij een olympische medaille bent.\"  \n  \nDe nacht is doorwaakt, ook die van kamergenote Oosterwegel (23). Die ziet voor zichzelf perspectieven op een mooie klassering, omdat ze in de tussenstand elfde staat - hoger dan anders. Maar een medaille, daar houdt de olympisch debutante geen seconde rekening mee.  \n  \nDe volgende ochtend informeren ze naar elkaars lichamen. Beiden voelen zich verrot. \"Het echte meerkampgevoel\", aldus Vetter. Bij het speerwerpen, het een-na-laatste onderdeel, laat zij punten liggen. Haar verste worp van 51.20 meter is zeven meter minder dan haar persoonlijk record. Thiam is haar nu voorbij. Oosterwegel klimt juist, naar de vierde positie.  \n  \nDe afsluitende 800 meter is niet Vetters sterkste onderdeel, maar ze heeft genoeg marge opgebouwd. Met een nieuw Nederlands record van 6689 punten, eindigt ze achter Thiam die ruim honderd punten meer heeft. Oosterwegel, die zichzelf op bijna ieder onderdeel verbeterd heeft, komt uit op 6590 punten. \"Ik besef het nog steeds niet, dat we allebei een medaille hebben.\"  \n  \nIn trainingen pushen ze elkaar, in wedstrijden is het fijn om een bekend gezicht te zien, zegt Oosterwegel. Zij noemt het een droomwedstrijd, Vetter spreekt van een hele goede wedstrijd.  \n  \n\"Deze twee dagen waren lang, maar zijn toch voorbijgevlogen. Dat is een goed teken. Als het een shit meerkamp is, duurt het een eeuwigheid. Ik heb ervan genoten. Mijn plezier is terug.\"","intensity":0,"negativity":0,"cluster_id":46,"similar_texts":"text670"},{"id":"130","publisher":"Trouw","date":"2021-08-06","url":"https://krant.trouw.nl/titles/trouw/8321/publications/1321/articles/1421891/17/4","title":"Vitesse komt thuis niet langs Iers Dundalk","text":"### Voetbal\n\nVitesse heeft de thuiswedstrijd tegen Dundalk in de derde voorronde van de Conference League niet kunnen winnen. De Arnhemse ploeg was in de eerste helft oppermachtig, maar deed zichzelf met een ruststand van slechts 1-0 schromelijk tekort. In het laatste half uur verloor de thuisclub de controle over de wedstrijd en kwam de Ierse formatie volledig onverwacht twee keer tot scoren. De Belgische spits Loïs Openda stelde in de voorlaatste minuut nog een gelijkspel voor Vitesse veilig (2-2).","intensity":0,"negativity":0,"cluster_id":48,"similar_texts":"text517"},{"id":"131","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=3c7e1fd152f0ebf2647e#/pages/30","title":"Vitesse stelt teleur tegen Ieren","text":"Vitesse stelt teleur tegen Ieren\n\nLoïs Openda vertolkt een hoofdrol tegen Dundalk. Hier maakt hij nog knap de 2-2, maar even later krijgt hij een rode kaart.\n\nFOTO ANP/HH\n\ndoor Jeroen Kapteijns \n\nARNHEM De rentree van Vitesse op het Europese podium is uitgelopen op een deceptie. De Arnhemmers lieten zich in de derde voorronde van de Conference League thuis verrassen door de Ierse laagvlieger FC Dundalk (2-2). De gelijkmaker van Vitesse viel pas vlak voor tijd en werd gemaakt door Loïs Openda, die even later de rode kaart incasseerde voor natrappen en daardoor de return in Dublin van volgende week mist.\n\nOndanks de deceptie is het optimisme over het bereiken van de play-off voor de Conference League groot bij Vitesse. „We kunnen ons hoofd laten hangen vanwege deze teleurstelling of direct naar de volgende wedstrijd kijken. Ik doe het laatste en heb er alle vertrouwen in dat we volgende week gaan winnen”, aldus doelpuntenmaker Bero.\n\n„De teleurstelling is enorm groot op basis van dit resultaat”, aldus Vitesse-trainer Thomas Letsch. „Maar ik voel me zeker niet verslagen. We moeten ons ook realiseren dat we pas halverwege zijn en dat we gewoon weer op 0-0 beginnen. Op basis van ons spel heb ik er alle vertrouwen in dat we daar gaan winnen en dan zijn we een ronde verder.” \n\nLange tijd leek er niks aan de hand voor Vitesse, dat heer en meester was tegen de nummer zeven van de Ierse Premier Division en vroeg op voorsprong kwam door een goal van Bero na een snelle counter. Maar vervolgens miste de thuisploeg legio kansen om een ruimere marge te bewerkstelligen. Ondanks het overwicht van Vitesse kwam FC Dundalk na rust vanuit het niets op gelijke hoogte door Patrick McEleney. \n\nVitesse was aangeslagen en het werd allemaal nog erger, toen McEleney ineens een vrije doortocht kreeg richting het Arnhemse doel en met een bekeken wippertje zowel aanvoerder Danilho Doekhi als doelman Markus Schubert in de luren legde. Letsch was niet te spreken over die twee momenten. „Als je elke wedstrijd twee goals tegen krijgt, dan wordt het heel moeilijk te winnen. We moeten terug naar de defensieve stabiliteit die we vorig seizoen hadden.” \n\nDe 8756 Vitesse-supporters, die voor het eerst sinds september vorig jaar weer present konden zijn in de Gelredome, reageerden ontzet en gingen vervolgens achter de ploeg staan, maar de schwung was eruit bij Vitesse. Uiteindelijk kwam de thuisploeg nog wel terug tot 2-2 dankzij een artistieke goal van Loïs Openda, die zijn ploeg even daarna een slechte dienst bewees door de rode kaart te incasseren voor natrappen, waardoor hij de return in Ierland mist. Letsch baalde van de actie van Openda. „Een heel domme actie, waarmee hij zichzelf en het hele team tekort doet. Zoiets mag niet gebeuren.”\n\nAanvoerder Danilho Doekhi ziet het ondanks de tegenvaller nog goedkomen voor Vitesse. „In de eerste helft hebben we laten zien dat we beter zijn dan Dundalk. Dat moeten we daar door zien te trekken. Belangrijk is dat we dan scherper voor de goal zijn dan we nu waren. We moeten het daar afmaken. Het zou echt zonde zijn als we tegen deze tegenstander niet doorgaan.”\n\nVitesse-FC Dundalk (Ier) 2-2 (1-0). 20. Bero 1-0, 65. McEleney 1-1, 76. McEleney 2-1, 90. Openda 2-2. Rode kaart: 90. Openda (Vitesse).","intensity":0,"negativity":0,"cluster_id":58,"similar_texts":"text404"},{"id":"132","publisher":"De Telegraaf","date":"2021-08-07","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ba23f37a01bb277557bad14a3cf148c8/web/OPS/cciobjects.json&hash=5988dca196c563522499#/pages/34-35","title":"Volksbank wint van cfo","text":"Volksbank wint van cfo\n\nRechter: geen pesterijen\n\nDe een jaar geleden bij De Volksbank ontslagen financieel directeur krijgt toch geen miljoenen mee van de staatsbank. De rechtbank in Utrecht heeft de door hem geëiste ontslagvergoeding van €2,8 miljoen afgewezen. De rechter concludeerde dat er niets is gebleken van herhaalde pesterijen tegen cfo Pieter Veuger (foto), die vorig jaar al na een half jaar werd ontslagen bij De Volksbank. „Er zal van enige animositeit sprake zijn geweest”, staat in het vonnis. Maar: „De poging van de rvc om Veuger ervan te doordringen dat hij de tijd moest nemen om in zijn nieuwe rol te groeien, heeft hem niet tot meer prudentie aangezet.” Veuger kwam op 1 januari 2020 in dienst bij het moederbedrijf van onder meer SNS, ASN en RegioBank. Na iets meer dan een half jaar later moest hij alweer het veld ruimen.","intensity":0,"negativity":0,"cluster_id":32,"similar_texts":"text316"},{"id":"133","publisher":"De Telegraaf","date":"2021-08-06","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/dd72d70e1567e59bcfa99b354f1914a5/web/OPS/cciobjects.json&hash=27bbce3ad70b20d07dd8#/pages/25","title":"Volkswagen Taigo doet meT trend mee","text":"Volkswagen Taigo doet meT trend mee\n\nPAGINA V9","intensity":0,"negativity":0,"cluster_id":28,"similar_texts":"text22"},{"id":"134","publisher":"De Volkskrant","date":"2021-08-06","url":"https://krant.volkskrant.nl/titles/volkskrant/7929/publications/1326/articles/1421896/24/2","title":"Weertman volledig verrast door 'onmogelijke' aanval","text":"### Zwemmen - Open water, 10 km (m)\n\nDe regerend olympisch zwemkampioen op de 10 kilometer hanteerde donderdag in alle vroegte het verkeerde raceplan om zijn titel van Rio 2016 met succes te verdedigen. Ferry Weertman, ook de wereldkampioen van 2017 en de Europees kampioen van 2018, liet zich verrassen door de aanvalsopzet van de Duitser Florian Wellbrock en eindigde, kansloos, als zevende.  \n  \nWellbrock deed na de start iets dat als zinloos werd gezien. Vroeg aangaan in de hitte, met water dat de kerntemperatuur van het lichaam verhoogt, werd door Weertmans coach Thijs Hagelstein als 'harakiri' betiteld. Bij boei 1, Weertman zag het van verre, lag de Duitse baanzwemmer, de wereldkampioen van 2019, al los van het peloton. 'Ik dacht: met een groep zwemmen we wel weer naar Florian toe.'  \n  \nBij die aanklampers, die nooit echt de aansluiting met de koploper vonden, zat Weertman evenwel niet. Halverwege was hij, verrast door het scenario van de Duitser, definitief geklopt. Wellbrock hield zijn achtervolgers op afstand en zette in de laatste van zeven ronden echt aan.  \n  \nDe Duitser sloeg na ronde 6 het drinkmoment bij de ponton over en beleefde vervolgens, gedehydreerd, een 'verschrikkelijke ronde'. Het was niet aan zijn stijl te zien: hij liep uit en uit en finishte met 25 seconden voorsprong op de Hongaar Rasovszky. Ter vergelijking: in Rio eindigden negentien zwemmers binnen de 25 seconden van de als eerste aantikkende Weertman.  \n  \nWellbrock, die minuten op het blauwe tapijt moest liggen om bij te komen, was de terechte kampioen, oordeelde eenieder aan de kant. Hij was ook de eerste Duitse zwemkampioen op de Spelen sinds 2008 (Britta Steffen, 100 meter vrije slag).  \n  \nWeertman, de man zonder Plan B, was royaal en oprecht in zijn beoordeling: 'Florian was de beste. Deze dag onverslaanbaar.'  \n  \nDe nuchtere Nederlander, op bijna drie minuten (2.57,1) gezwommen door Wellbrock, stond na afloop met de tranen in de ogen de media te woord. Het ergste van de dag was dat hij niet had meegedaan om de prijzen. 'Ik was in vorm. Ik was goed voorbereid. Alles eraan gedaan om hier goed te zijn. Maar ik heb niet kunnen meedoen', aldus de marathonzwemmer uit Naarden.  \n  \nHij en zijn coach gaven zonder mankeren toe dat de tactiek van Wellbrock hen volkomen verrast had. Niemand zou vroeg aangaan, was de teneur na de vrouwenrace waarin een durfal als de Duitse Leonie Beck laat in de race werd afgestraft voor haar initiatiefrijke zwemmen. Wellbrock, een pupil van dezelfde coach (Bernd Berkhahn), waagde het wel. Hij wilde niet in een sprint belanden. Het waagstuk werd een masterclass.  \n  \nCoach Hagelstein: 'In Rio hebben we destijds een vroege uitloper gehad, de Australiër Jared Poort. Daarna is deze tactiek nooit meer toegepast. Tot deze dag dan, door Wellbrock.'  \n  \nVijf jaar lang rekenden Weertman en Hagelstein op een pelotonrace, waarbij de laatste 500 meter beslissend zou zijn. Dat recept beheerst Weertman het best. Hij schuilt dan in de buik van de groep en zwemt moeiteloos mee. Het is als Cavendish die in de Tour door zijn knechten gepiloteerd wordt en dan toeslaat.  \n  \nIn het snikhete Tokio pakte het anders uit. Wellbrock trok met een ongeëvenaarde inspanning van 1 uur en 48 minuten de complete groep uit elkaar. Het was spartelen in de achtervolging. Als er iemand naderde, zette de Duitser even aan. Niemand kwam meer aan zijn voeten.  \n  \nDe troonsafstand had Weertman, tussen 2014 en 2018 de absolute heerser in het openwaterzwemmen, meer pijn gedaan dan hij aan de oever van de Baai van Tokio wilde toegeven. Velen dachten vooraf dat hij na de race zijn afscheid zou aankondigen. Dat deed de ex-kampioen niet. Op deze manier je laatste race beleven, hij zal er van gruwen.  \n  \nCoach Hagelstein, een ambitieuze kerel met innoverende ideeën, zei dat de mogelijkheid bestaat dat zijn nu 29-jarige pupil doorgaat met topzwemmen om met een beter, mogelijk triomfantelijk gevoel zijn gelauwerde loopbaan af te sluiten. Parijs 2024 lijkt ver. Fukuoka 2022 (WK) en Rome 2022 (EK) kunnen aan dat gevoel een podium geven.  \n  \nDe vrolijke suggestie aan Weertman om in elk geval net als zijn befaamde voorganger Maarten van der Weijden de Elfstedentocht te zwemmen werd met een mengeling van ernst en luim ontvangen. 'Het staat nog niet op mijn verlanglijstje. Je weet maar nooit hè. Ik sluit niks uit. Maar om eerlijk te zijn: Maarten is ook wereldkampioen 25 kilometer geweest. En die heb ik nog nooit gezwommen.'","intensity":1,"negativity":1,"cluster_id":47,"similar_texts":"text379"},{"id":"135","publisher":"NRC Handelsblad","date":"2021-08-06","url":"https://www.nrc.nl/nieuws/2021/08/06/koude-zomer-kleinste-oogst-in-tien-jaar-leidt-tot-dure-peren-a4053859#20210806-79737-302","title":"Winst ING fors hoger; bank wil aandeelhouders belonen","text":"In het afgelopen kwartaal heeft ING zijn winst bijna vervijfvoudigd vergeleken met een jaar eerder. In die periode zag de bank het aantal klanten wereldwijd met 281.000 groeien tot 14 miljoen. ING heeft 1,5 miljard winst gemaakt — een jaar geleden was dat nog 299 miljoen euro. Vanwege de financiële resultaten wil het bedrijf in september 3,6 miljard euro aan dividend uit keren aan aandeelhouders. Dat heeft ING vrijdagochtend bekendgemaakt. De gestegen winst heeft te maken met de ruim een jaar durende coronacrisis. Een jaar geleden moest de bank 1,3 miljard euro aan leningen uitbetalen, terwijl het onzeker was of die terug werden betaald. Inmiddels is de Nederlandse economie aan het herstellen en daar profiteert de bank van. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 6 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 6 augustus 2021","intensity":1,"negativity":0,"cluster_id":8,"similar_texts":"text130"},{"id":"136","publisher":"Algemeen Dagblad","date":"2021-08-06","url":"https://krant.ad.nl/titles/algemeendagblad/7908/publications/25500/articles/1421889/1/1","title":"Zwangere mijdt inenting","text":"### Vrouwen in verwachting vaker naar ziekenhuis door deltavariant\n\n,,In het ergste geval wordt hun baby zelfs eerder gehaald, terwijl de moeder aan de beademing op de ic ligt.'' Afgelopen week lagen in het UMC Utrecht vier zwangere vrouwen met corona. Een actueel landelijk overzicht is er niet, maar ook in andere Nederlandse ziekenhuizen zijn volgens Bloemenkamp afgelopen weken meer zwangere vrouwen met corona opgenomen, van wie een aantal op de ic.  \n  \nIn Engeland, waar de deltavariant van het coronavirus eerder dominant werd, is die trend al langer te zien. Dat zwangeren met corona meer risico lopen om ernstig ziek te worden, werd dit voorjaar ook in Nederland duidelijk. Uit nieuwe cijfers blijkt nu dat de deltavariant van het virus zwangere vrouwen nog vaker ernstig ziek maakt. Tijdens de eerste golf was 24 procent van de Britse zwangeren die in het ziekenhuis werden opgenomen er zo slecht aan toe, dat zij onder meer zuurstof nodig hadden of op de ic belandden. Bij de deltavariant loopt dat percentage op tot 45 procent. In Engeland werden vorige week ongeveer tweehonderd zwangere vrouwen met Covid-19 in het ziekenhuis opgenomen.\n\nGeen vaccinatie\n\n99 procent van de Britse zwangeren die in het ziekenhuis werden opgenomen, was niet gevaccineerd. ,,In Nederland zien wij hetzelfde beeld'', zegt Bloemenkamp. Hoe hoog de vaccinatiegraad onder zwangeren in Nederland is, is niet bekend. Sinds mei adviseert het RIVM alle Nederlandse vrouwen die zwanger zijn om zich wel te laten vaccineren. De mRNA-vaccins van Pfizer en Moderna zijn voor zwangeren en hun ongeboren kind veilig en effectief bevonden.  \n  \nNiet alle zwangeren worden door hun verloskundige of huisarts echter goed over vaccinatie geïnformeerd, zegt Bloemenkamp, die zwangeren oproept om zich te laten inenten. Ze begrijpt dat zwangeren daar soms huiverig voor zijn. ,,Het alternatief is om geïsoleerd te leven. We zien dat deltavariant die nu rondwaart voor zwangeren een groter risico is.''  \n  \nP7","intensity":0,"negativity":0,"cluster_id":49,"similar_texts":"text75"}]
