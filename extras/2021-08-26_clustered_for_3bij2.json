[{"id":"1","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/42141800-a4055936#20210825-79770-301","title":"  PSV leek zo dichtbij, maar als het echt moet gebeuren lukt het niet  ","text":"Europees voetbal Geen Champions League voor PSV dit seizoen. De return tegen Benfica, dat een uur lang met tien man speelde,  eindigde in 0-0.            ,Roger Schmidt en wisselen. Sinds hij vorig jaar zomer neerstreek in Eindhoven, wekte de trainer van PSV de nodige verbazing met zijn bijna wekelijkse ingrepen in de basisopstelling. „Schmidt rouleert zich een ongeluk”, kopte De Telegraaf eens. En dat was niet vleiend bedoeld. In zijn eerste jaar bij PSV werd de Duitser soms weggezet als een kermisexploitant die de controle over zijn carrousel was verloren. Wat soms ook paradoxaal was. Eindelijk had een Nederlandse club buiten de gebaande paden durven denken met het aanstellen van een eigentijdse trainer met eigen ideeën, maar vervolgens werd het vreemd gevonden dat hij aan diezelfde ideeën bleef vasthouden. In wedstrijdverslagen stond steevast dat Schmidt weer wijzigingen had doorgevoerd – altijd dat ene woord: wéér. Schmidt bleef er stoïcijns onder. Het mocht dan een clubrecord zijn dat hij halverwege het seizoen 34 spelers had gebruikt (drie elftallen), voor hem was het niet meer dan logisch. Een kort en vol seizoen, midweekse wedstrijden, een coronagolf in de selectie; zelfs spelers als Cody Gakpo, Philipp Max en Mario Götze haalde hij geregeld voortijdig naar de kant. Hij kende hun data, hun fysieke limieten, zei hij dan. Teleurstelling bij bankzitters begreep hij. Blije bankzitters bestaan immers niet. Toch kwam de eindstand van de Eredivisie de beeldvorming niet ten goede. Zestien punten minder dan Ajax … Was de ex-trainer van het flitsende Red Bull Salzburg werkelijk de juiste man voor PSV?Dertig miljoen euroDit seizoen doet Schmidt het niet anders, maar ditmaal lijkt hij wél te worden begrepen. In plaats van warrig heet het logisch dat hij wederom met spelers rouleert en dinsdag ook tegen Benfica weer met een andere basisopstelling speelde dan afgelopen zaterdag tegen SC Cambuur: tot de vijf wijzigingen behoorden onder anderen Götze, Max en dribbelrevelatie Noni Madueke. Zij hebben de afgelopen weken minder minuten hoeven maken en tot dusverre had dat geen sportieve gevolgen. Integendeel. Tot de play-offs van de Champions League won PSV alles wat er te winnen viel, inclusief alle confrontaties in de eerdere voorrondes, tegen Galatasaray en Midtjylland. Nu moest het daarentegen écht gebeuren, in wat voor PSV de belangrijkste wedstrijd van 2021 zou gaan worden, deel twee van het beslissende tweeluik tegen Benfica, de club die in Eindhoven zoveel nostalgie en melancholie opwekt omdat het de tegenstander was in de gewonnen Europa Cup 1-finale van 1988. Enkele helden van toen zaten dinsdag ook in het stadion. Gesoigneerde meneren op het ereterras, eens een dreamteam onder leiding van Guus Hiddink, nu uitgenodigd om toe te zien hoe hun verre opvolgers een 2-1 achterstand moesten goedmaken in de jacht op een ticket voor het meest prestigieuze toernooi ter wereld. Zeker dertig miljoen euro – zoveel is dat ticket voor PSV waard. Inkomsten die óók van waarde zijn voor de Eredivisie als geheel, omdat het PSV meer financiële slagkracht geeft in de achtervolging op Ajax, dat als landskampioen al verzekerd is van deelname én de bijbehorende miljoenen. Veelzeggend is dat PSV weliswaar aast op twee nieuwe spelers, maar die niet voor dinsdagavond wilde aantrekken. Met een verliezerspremie van vijf miljoen heeft technisch manager John de Jong een stuk minder te besteden dan met de ruim dertig miljoen die wordt bijgeschreven als PSV wel zou doordringen tot de laatste 32. Een moeilijke opgave was het wel. Ook nadat Benfica al na een halfuur met tien man verder moest spelen na de tweede gele kaart van Lucas Verissimo. Een domme actie, waar de Portugezen niet per definitie kwetsbaarder van werden. Defensief hielden ze hun zaakjes keurig op orde. Zeker toen spits Adel Taarabt plaatsmaakte voor ex-Ajacied Jan Vertonghen. Meer balbezitPSV had twee keer zoveel de bal als Benfica. Van Sangaré ging-ie naar Götze, van Max naar Gakpo, van Ramalho naar Boscagli en terug. Maar de waarde daarvan? Geen supporter die het bij het koffiezetapparaat over balbezitpercentages zal hebben. Wel over de megakans van Eran Zahavi. Hoe kreeg de spits ’m tegen de lat zonder keeper in het doel? Het was de beste kans van de avond, na de één-op-één van Madueke in de eerste helft. Daarna begon de tijd te dringen. Schmidt bracht nog wel drie verse aanvalskrachten in de ploeg, tegelijkertijd, maar ook de pogingen van Yorbe Vertessen leverden geen treffer op, zelfs niet de kansrijke rebound. 0-0. Terwijl PSV er gevoelsmatig zo dichtbij was. Een gemiste kans voor Schmidt. Hij zal ook dit seizoen genoegen moeten nemen met de Europa League en minder budget voor de gewenste versterkingen voor zijn selectie. Hij zal het goeddeels moeten doen met wat hij al heeft: de spelers én zijn visie.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":1,"negativity":1,"cluster_id":22,"similar_texts":"text524"},{"id":"2","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/15/1","title":"'De dader wint, maar we zitten in spagaat'","text":"### Studentenhuisvester: Haal regenboogvlaggen weg\n\nMargriet Veeger, voorzitter van COC Amsterdam, vindt het 'advies' van Duwo totaal onacceptabel: ,,De dader wint, het slachtoffer verliest. Intimidatie loont en wij vinden dat onacceptabel. De verhuurder zou juist naast de slachtoffers moeten gaan staan en de dader moeten aanpakken. Duwo doet nu alsof het aan de regenboogvlag ligt in plaats van aan de dader.'' Veeger vindt dat de gemeente Amsterdam Duwo erop aan moet spreken.  \n  \nNa diverse brandstichtingen, waaronder een grote brand afgelopen vrijdag waardoor tien appartementen onbewoonbaar werden, informeerde Duwo de bewoners van de studentenflat aan de Krelis Louwenstraat in Amsterdam-West deze week dat zij geen regenboogvlaggen meer mogen ophangen bij hun deuren, in de liften en de openbare ruimtes.\n\nBinnenskamers\n\nDe vlaggen zijn waarschijnlijk de reden geweest voor de daders om brand te stichten. Duwo wil nu dat de vlaggen binnenskamers worden opgehangen, achter het raam. Niet meer in de openbare ruimtes. 'Als dit wel gebeurt, gaat Duwo ze verwijderen', staat in de brief.  \n  \nIn het schrijven aan de bewoners stelt Duwo dat ze de vlaggen weg willen halen om de 'veiligheid en rust binnen het pand terug te brengen'. Het besluit van Duwo wekt verbazing in de gemeenteraad. ,,Het is niet alleen een flagrante schending van alles waar Amsterdam om bekendstaat, nog erger is dat Duwo hiermee partij kiest voor de daders, en slachtoffers van homohaat keihard laat vallen'', vindt D66-raadslid Jan-Bert Vroege.  \n  \nVVD-fractievoorzitter Claire Martens is ook verbolgen. ,,In plaats van dat Duwo aankondigt extra maatregelen te treffen om zijn huurders veilig te houden, leggen ze vrijheidsbeperkende maatregelen op. Het verbieden van vlaggen is buigen voor terreur.''  \n  \nIlias Zian van Queer Club West is verbijsterd over het verzoek van Duwo en noemt het een 'laffe daad'. Hij vindt dat Duwo juist in zijn panden in de stad de regenboogvlaggenactie moet ondersteunen. ,,Laten ze zelf de vlag in al hun panden ophangen.''  \n  \nGijsbert Mul van Duwo laat weten dat de brandweer na de schouw in de studentenflat aangaf dat de gangen brandschoon moeten zijn en dat er geen posters op de deuren geplakt mogen worden. ,,Wij zaten in een spagaat. We hebben er uitgebreid over gediscussieerd. Zo wint de dader namelijk alsnog. We probeerden met het verzoek de balans te vinden,\" aldus Mul. ,,We zijn wel beheerder van het gebouw en moeten voldoen aan de regelgeving. Hoe moeilijk dat ook is.'' De vlaggen mogen wel binnenskamers voor de ramen hangen, met de tekst naar buiten.  \n  \nVolgens de gemeente Amsterdam is de beslissing van de studentenhuisvester een logische, omdat brandbare mate-rialen op last van de brandweer, maar ook bouw- en woningtoezicht, altijd verboden zijn in de gangen van dit soort complexen.\n\nDemonstratie\n\nDe lhbti-gemeenschap laat het er ondertussen niet bij zitten. Morgen wordt een demonstratie gehouden. Demonstranten lopen vanaf het Mercatorplein naar de Krelis Louwenstraat in West. ,,We willen een grote regenboogvlag van 25 meter vanaf het dak van de flat naar beneden laten rollen. Verbrand je één vlag, dan krijg je er een grote of tien andere vlaggen voor terug,\" aldus organisator Carlo van Munster.  \n  \nDe organisatie is nog in overleg met Duwo of dit mogelijk is. Van Munster hoopt op zeker duizend deelnemers.","intensity":0,"negativity":2,"cluster_id":29,"similar_texts":"text514"},{"id":"3","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/7/3","title":"'Poetin koopt stemmen'","text":"Kort voor de parlementsverkiezingen in Rusland ontvangen gepensioneerden eenmalig 10.000 roebel (115 euro). Volgens de oppositie is het douceurtje een poging stemmen te kopen voor Poetins partij Verenigd Rusland. Voor ouderen betekent de gift een verdubbeling van het maandelijks staatspensioen. De verkiezingen zijn van 17 tot 19 september.","intensity":0,"negativity":0,"cluster_id":28,"similar_texts":"text98"},{"id":"4","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/31/3","title":"'We moesten ze kapottikken, hebben dat te weinig gedaan'","text":"### Marco van Ginkel\n\n,,Dit is heel zuur\", zei Marco van Ginkel na de 0-0 tegen Benfica, waardoor PSV nu verder gaat in de groepsfase van de Europa League. ,,We speelden lang tegen tien man en in de rust zeiden we dat we de bal moesten laten gaan'', zei de aanvoerder. ,,We moesten ze kapottikken, maar dat hebben we te weinig gedaan. Aan het einde hadden we ook te weinig ideeën.'' Tot zijn onvrede werd Van Ginkel na 70 minuten gewisseld voor Bruma. ,,Er komen bij ons dan wat kleine mannen in en de grote jongens bleven achterin staan. Terwijl je toch wat moet forceren.'' Vanaf de kant zag hij hoe Benfica de wedstrijd uitspeelde. ,,Tijd rekken, op de grond liggen, dat hebben ze goed gedaan. En wij niet.''","intensity":1,"negativity":0,"cluster_id":72,"similar_texts":"text684"},{"id":"5","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/11/2","title":"'Zeker niet te vroeg juichen, maar er is hier vooruitgang geboekt'","text":"Namens de KNVB is Gijs de Jong deze week in Qatar, met als doel een duurzame verandering in de positie van arbeidsmigranten teweeg te brengen. ,,Het veranderen van een systeem dat hier al decennialang bestaat, heeft tijd nodig'', zegt de algemeen secretaris van de Nederlandse voetbalbond. Samen met bonden van andere Europese landen is een werkgroep samengesteld die zich met wereldvoetbalbond Fifa inzet voor de rechten van arbeidsmigranten in Qatar. ,,We willen zeker niet te vroeg juichen, maar door structureel met z'n allen de nadruk op verandering te leggen, is de afgelopen drie jaar, ook door het WK, vooruitgang geboekt'', zegt De Jong. Samen met Zweedse, Zwitserse, Engelse en Duitse collega's sprak hij onder meer de Internationale Arbeidsorganisatie, arbeidsmigranten in het Ras Abu Aboud Stadium en een in Qatar gevestigde mensenrechtencommissie. ,,De uitdaging is dat alle nieuwe wetten overal ook worden nagekomen, dus er is en blijft veel werk te doen.''","intensity":2,"negativity":1,"cluster_id":47,"similar_texts":"text370"},{"id":"6","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/julia-ducournau-mijn-films-gaan-over-mijn-diepste-angsten-die-moeten-eruit-a4055877#20210825-79770-201","title":"‘Mijn films gaan over mijn diepste angsten, die moeten eruit’","text":"Interview | Julia Ducournau  Julia Ducournau won in Cannes de Gouden Palm met haar horrorfilm ‘Titane’. „Ik hou van monsters, ze doen Gods werk.”,Het gefluister rond horrorfilm Titane zwelt in juli geleidelijk aan tijdens het filmfestival van Cannes. „Uw film kon wel eens de Gouden Palm winnen”, voorspelt Chaz Ebert tijdens de persconferentie. De weduwe van de legendarische filmcriticus Roger Ebert is een goede bekende van juryvoorzitter Spike Lee, die volledig uit zijn dak ging bij de première. Zo opgewonden is Lee over de film, dat hij zich bij de Gouden Palm-ceremonie al direct laat ontglippen dat Titane de hoofdprijs gaat winnen. Een misverstand: de presentator vroeg Lee zijn ‘eerste prijs’ aan te kondigen.\n\nEen onverwachte Gouden Palm voor een extravanganza dat de filmkritiek in Cannes verdeelt – maar leuk en gedurfd, want de rest van de competitie is wat degelijk. Het is de tweede speelfilm van de 37-jarige regisseur Julia Ducournau, die in Titane heldin Alexia (Agathe Rousselle), een stripper, psychopaat en seriemoordenaar, laat bevruchten door een Cadillac. Op de vlucht na een uit de hand gelopen moordpartij vermomt Alexia zich als man, waarna brandweercommandant Vincent Legrand (Vincent Lindon) zijn verdwenen zoon in haar herkent. Een verknipte liefde bloeit vervolgens op tussen vader en zwangere pseudozoon.\n\nLees ook: Lastig uit te leggen en een grote verrassing: Titane is de winnaar van de Gouden Palm\n\nJulia Ducournau is een fenomeen: een ravissante, soms intimiderende présence die unieke, heftige films maakt. Titane begon met een terugkerende nachtmerrie waarin ze auto-onderdelen baart, vertelt ze op het dakterras van Club Unifrance te Cannes. „Ik werd steeds badend in het zweet en doodsbang wakker. Maar damn, zo’n sterk beeld! Dat moest ik gebruiken.”\n\nDucournau kreeg Cannes in 2016 al aan haar voeten met haar debuut Raw (Grave): eerstejaars diergeneeskunde Justine exploreert daar haar ontluikende seksualiteit én haar kannibalisme. Titane is net als Raw een overrompelende film die je bijna fysiek raakt. Maar gingen Ducournaus thema’s sinds haar korte coming-of-agefilm Junior (2011) – seksualiteit en gender, transformatie en body horror – ditmaal niet een beetje met haar op de loop? Of zijn we getuige van een revolutie in de film, zoals David Lynch’ Blue Velvet in 1986?\n\nJulia Ducournau is in Cannes ontspannen, alert en op oorlogspad. Liever een controverse dan lauwe ontvangst, stelt ze in club Unifrance – waarna ze haar nagels in een journalist zet die klaagt dat Amerikaanse feministen – anders dan zij – zulke brave en preutse films maken.\n\nDucournau, intens starend: „Niemand gaat zo met seksualiteit om als ik. Maar ik maak geen vrouwenfilms of films voor vrouwen. Uw opmerking is bevooroordeeld.”\n\nJournalist: „Nee, ik bewonder uw films juist enorm. Ik constateer alleen een kloof tussen Amerikaans en Frans feminisme…”\n\n„Feminisme heeft allerlei gezichten. We kunnen geen standaard aanleggen, u al helemaal niet.”\n\n„Ik wilde zeggen dat Amerikaans feminisme het leven plat slaat…”\n\nEen pr-type breekt in: „Wilt u nú ophouden met vragen over feminisme?”\n\nDucournau lacht haar hese lach. „Welnee, ik vermaak me uitstekend!” Verzoenend: „Ik begrijp best wel waar je heen wilt. Wat je bevalt is het losgeslagen karakter van mijn films. Weet je, ze gaan altijd over mijn diepste angsten. Die moeten eruit.”\n\nHorrorkoningin\n\nJulia Ducournau oogt zachter dan vijf jaar geleden, toen ze rond Raw – bij vertoningen in Toronto en Parijs vielen kijkers flauw – het aura van een gothic horrorkoningin cultiveerde: in het zwart, met een soort boksbeugels van zware, metalen ringen rond haar knokkels. Ik zag haar in Parijs vertellen hoe The Texas Chainsaw Massacre haar als zesjarig meisje betoverde, ik hoorde haar in Brussel uitweiden over haar fascinatie voor de medische naslagwerken van haar ouders, een gynaecoloog en een dermatoloog. „Vooral die plaatjes!” En over haar bewondering voor David Cronenburg, de Canadese grootmeester van cerebrale body horror.\n\nCronenburgs invloed sijpelt ook door in Titane. Alexia, twerkend op de autoshow, is een soort cyborg van vlees en metaal; je denk onwillekeurig aan Cronenburg, met name zijn schandaalfilm Crash, alsmede aan racefilmserie The Fast and the Furious. Ducournau: „Cronenburg is essentieel voor mij, als tiener emancipeerde hij me van wat mijn ouders en de samenleving aanzagen voor kunst en goede smaak. Waar anderen horror zagen, zag ik schoonheid. Ik vond mezelf wel een enorme freak. Enfin, hij legde een fundament, maar hoe hij me beïnvloedt? Je wilt andermans werk natuurlijk niet kopiëren.”\n\nWaar Cronenburg neigt tot kil cerebraal, zijn Ducournaus films uiterst emotioneel. Haar heldinnen zijn monsters: na Justine de kannibaal nu Alexia de psychopaat. „Ik hou van monsters”, zegt ze. „Ze doen Gods werk.” Draaide haar eerdere film rond de fysieke transformaties van de adolescentie, ditmaal lijkt de horreur van het moederschap centraal te staan. Ducournau: „Zwangerschap zou geweldig zijn voor vrouwen, het gaat er zelden over hoe beangstigend, stressvol en pijnlijk het is. Toch gaat Titane voor mij eerder over vaderschap. Alexia wil niet zwanger zijn of leven geven, ze kent alleen doodsdrift. Haar tegenspeler Vincent wil juist beslist een vader zijn. Zijn zorgende, vrouwelijke kant is heel sterk.”\n\nJulia Ducournau: „Ik werd steeds badend in het zweet en doodsbang wakker. Maar damn, zo’n sterk beeld! Dat moest ik gebruiken.”\n\nFoto Philippe Quaisse/Pasco\n\nSeksuele archetypes\n\nHet gaat haar in Titane eerder om het „vernietigen van archetypes van gender”, stelt ze. „Ik zet die seksuele archetypes scherp tegen elkaar. Eerst ben je in Alexia’s wereld van modellen op een autoshow. Alles is extreem geseksualiseerd, de vrouwen zijn net zulke objecten als de auto’s waarop ze dansen. De brandweerkazerne van Vincent is het domein van mannelijkheid en viriliteit. Testosteron hangt in de lucht en gespierde lichamen botsen tegen elkaar als in een moshpit. Maar al die genderrollen zijn een rookgordijn, ik vaag ze weg. Let erop hoe ik licht gebruik: heel hard en agressief bij de vrouwen, juist heel soft, teder en roze bij de mannen.”\n\nHoe Titane zich ontwikkelde? „Ik wilde na Raw een film maken over onvoorwaardelijke liefde. Maar het script ontstond in een duistere tijd, Trump was net president geworden. Dus klampte ik me vast aan het idee van een psychopaat die via de liefde menselijkheid vindt. Daarna werd het punniken. Ik voegde mijn nachtmerrie over het baren van auto-onderdelen toe, kilheid van metaal versus de warme vloeistoffen van het organische leven. De mythe van Gaia en Saturnus die de Titanen voortbrachten: monsterlijke, harde reuzen, destructief en immoreel.”\n\nLees hier de recensie van ‘Titane’\n\nEen kleine provocatie dan maar? Kan je Titane niet gewoon zien als een metafoor voor genderdysforie, vraag ik haar. Heldin Alexia moordt in een vrouwenlichaam , maar komt tot rust als man. Zoiets als Norman Bates in Psycho toch? Ducournau, met vlammende ogen: „O mijn god! Je wilt me op de kast jagen hè! Op het niveau van psychiatrie getuigt uw opmerking echt van enorme achterlijkheid. Ik deconstrueer seksuele archetypes juist, Titane heeft niets, fucking he-le-maal niets [priemende vinger] met genderdysforie te maken.” Haar gezicht breekt open in een lach. „Nou, tevreden zo?”\n\nDie ‘deconstructie van archetypes’ verloopt wel wat bloedig, erkent ze. Maar geweld is bij haar nooit gratuit. „Wel noodzakelijk. Wat ik u zeg: lichamelijkheid is wat ons verbindt. Kwetsbaarheid en sterfelijkheid, hoe we ons verzetten tegen de tijd en toch doodgaan: op dat niveau begrijpen alle mensen elkaar direct.” Ducournau staat dreigend op. „Hebt u wel eens een klap in uw gezicht gekregen? Dat is een geweldige ervaring. Iedereen die hier zit, begrijpt direct de emotionele impact.” Ze grinnikt, gaat weer zitten. Een klap in het gezicht, dat is haar film al.\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":20,"similar_texts":"text325"},{"id":"7","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=5a2149d1134039e513c5#/pages/28","title":"‘Reserve’ Fer naar Turks Alanyaspor","text":"‘Reserve’ Fer naar Turks Alanyaspor\n\nLeroy Fer heeft Feyenoord verruild voor Alanyaspor, dat uitkomt in de Turkse Super Lig. De ex-international, die in Rotterdam nog een contract had tot het einde van het seizoen, was bij Feyenoord op het tweede plan beland. Daarmee is een einde gekomen aan de tweede periode van Fer in Rotterdam-Zuid. De situatie van de speler die in 2019 van Swansea City kwam, was dit seizoen door de komst van Guus Til en de Noor Fredrik Aursnes flink veranderd. Feyenoord-coach Arne Slot zag voor Fer vooral een reserverol in de achterhoede weggelegd. Slot loofde de instelling van de 11-voudig international die in totaal 194 duels voor de Rotterdammer speelde en daarin 21 keer scoorde.","intensity":0,"negativity":1,"cluster_id":25,"similar_texts":"text190"},{"id":"8","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=dfefaf14d5feee0df306#/pages/1","title":"’Pandemie weg, maar virus blijft’","text":"’Pandemie weg, maar virus blijft’\n\nAmsterdam De coronapandemie gaan we eronder krijgen, waardoor uiteindelijk de maatregelen zullen verdwijnen. Grootschalige evenementen kunnen weer georganiseerd worden en de QR-code van de CoronaCheck-app hebben we dan niet meer nodig. De virologen Niesters en Osterhaus zien de toekomst op die manier. Het Covid-19-virus zal volgens hen het vijfde coronavirus zijn waardoor we bij (her)besmetting milde verkoudheidsklachten krijgen; verdwijnen zal het virus echter nooit, zeggen de virologen. „Maar we kunnen in harmonie met dit virus leven”, aldus Niesters. Het is volgens de virologen vooral zaak om bij lokale uitbraken de maatregelen weer uit de kast te halen. \n\nLicht gloort\n\nPAGINA T4","intensity":0,"negativity":1,"cluster_id":57,"similar_texts":"text420"},{"id":"9","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=69db191c4c1800256472#/pages/30","title":"’ROGLIC WILDE BOM GOOIEN’","text":"’ROGLIC WILDE BOM GOOIEN’\n\nPrimoz Roglic zorgt voor heel wat spektakel in de tiende etappe van La Vuelta a España. „Ik dacht: waarom niet? Het was een goed moment om te gaan”, vertelt de huidige nummer drie in het algemeen klassement na afloop van de race.\n\nFoto Getty Images\n\n❮❯\n\nSloveen staat gewillig rood af na spectaculaire move en val\n\nAMSTERDAM Er was na de eerste rustdag in de Vuelta geen enkele sprake van even rustig inkomen. Vanaf de eerste kilometer vlogen alle ’goudzoekers’ er als gekken in, om uiteindelijk met een zeer omvangrijke groep weg te rijden. Primoz Roglic leek aanvankelijk al genoegen te nemen met zijn gehoopte verlies van de rode trui aan de Noor Odd Christian Eiking, maar zorgde vervolgens zelf voor het meeste spektakel. „Primoz wilde een bom gooien”, verklaarde Jumbo-Visma-ploegleider Addy Engels.\n\nVerstijfd van verbazing keken zijn rivalen elkaar aan toen Roglic er vandoor schoot. Op de Puerto de Almachar, een onbeduidende klim (10,9 à 4,9%) van de tweede categorie. In de teambesprekingen was dat niet aangegeven als obstakel waar de klassementsmannen zich nu de allergrootste zorgen moesten maken, ook niet bij Jumbo overigens. „Het was geen vooropgezet plan”, zei Engels. „Primoz liet weten dat hij zich heel goed voelde. Het was niet mijn idee, maar toen hij het opperde hebben we gebrainstormd en vonden we het prima om hem weg te laten rijden. Met die move verraste hij de concurrentie compleet en zette hij ze ook onder druk.” \n\nHet leek inderdaad allemaal crescendo te gaan voor Rogla, die solo op de top aankwam en zo’n twintig seconden voorsprong had. Hij vloog vervolgens - op vijftien kilometer van de eindstreep in Rincón de la Victoria - de bochtige en daarmee technische afdaling in. De 31-jarige Sloveen schatte een bocht verkeerd in, gleed onderuit, maar sprong ook vrij snel weer op zijn fiets. „Ik ging daar iets te hard en het was vrij glad”, aldus Roglic. „Het valt mee met de verwondingen, ik ben alleen wat geschaafd omdat ik doorgleed over het asfalt. Waarom ik aanviel? No risk, no glory. Maar wat een actie hè, haha”, lachte hij al weer zijn tanden bloot. „Ik dacht: waarom niet? Het was een goed moment om te gaan.” \n\n„We wisten dat die afdaling lastig zou zijn en gaven nog aan dat hij niet té veel risico moest nemen”, vervolgde Engels. „Hij maakt dan toch die ongelukkige schuiver, waar wij via de koersradio overigens pas weet van hadden toen een deel van zijn achtervolgers weer bij hem terug waren. Je baalt dan, maar de schade blijkt mee te vallen. En op de meeste van zijn concurrenten pakt hij toch weer wat tijd.”\n\nZo was wederom Ineos met Egan Bernal en Adam Yates de grote verliezer. De winnaar van de Tour (2019) en Giro (2021), Bernal, staat nu op 2.29 en Yates op 2.44 van Roglic, waarmee de eindzege steeds verder uit zicht verdwijnt. Al weet je nooit wat er gebeurt, bleek in deze van tevoren beoogde ’ongevaarlijke’ etappe. De mannen van Movistar, Enric Mas (op 0.28) en Miguel Angel Lopez (1.21), en ook Jack Haig van Bahrain-Victorious (1.42), wisten Roglic op te rapen na diens val en lijken de lastigste klanten voor de kopman van de Nederlandse topformatie.\n\nDat de nieuwe Vuelta-leider Eiking 2.17 voorsprong heeft op Rogla en ook Guillaume Martin de Jumbo-renner voorbij is gestreefd (op 0.58 van Eiking), is een weloverwogen risicootje. „Toen op een gegeven moment de voorsprong van de kopgroep met die twee richting de tien minuten ging, wisten we dat het een mooie gelegenheid was om de rode trui voor dit moment kwijt te raken”, zei Engels. „Alles bij elkaar genomen is het gevoel positief na deze dag, vooral omdat Primoz wederom heeft laten zien dat hij de sterkste man bergop is.” \n\nIn de kopgroep van 31 man bleek DSM-renner Michael Storer net als drie ritten eerder de sterkste. Achter hem reed Dylan van Baarle naar de vierde plek, waar achter hen een onverwacht gevecht tussen de klassementsrenners plaatsvond. Dat belooft wellicht nog meer spektakel in de komende twee dagen, wanneer er etappes met eenzelfde soort profiel als dinsdag op het Vuelta-menu staan. \n\n„Als de mogelijkheden zich aandienen om de concurrentie op grotere afstand te zetten, moeten we daar gebruik van maken”, aldus Engels, die genoot van de impulsieve aanvalsactie van Roglic. „Er wordt Primoz nog weleens verweten dat hij conservatief koerst. Het klopt dat we dit niet vaak van hem zien, maar daarom is het juist mooi, al moeten we dit niet elke dag gaan doen. We zijn immers ook blij met de situatie waarin we ons bevinden.”\n\n’No risk, no glory. Maar \n\nwat een actie hè, haha’","intensity":0,"negativity":3,"cluster_id":55,"similar_texts":"text411"},{"id":"10","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=8b1560e53ea4fa6f68b7#/pages/1","title":"’Steun blijft nodig’","text":"’Steun blijft nodig’\n\nToerismebranche in nood \n\ndoor Gabi Ouwerkerk en Joost Spijker\n\nDen Haag Het besluit van het kabinet om de steunpakketten vanaf oktober te stoppen zal desastreus uitpakken voor de toeristische en zakelijke congresbranche.\n\nTouringcarbedrijven, rederijen en evenementenlocaties zullen alsnog omvallen nu de markt voor groepsreizen, beurzen en congressen voorlopig nog stilligt. \n\nDaarvoor waarschuwen tientallen ondernemers en brancheorganisaties als het platform Gastvrij Nederland, Recron, MKB-Nederland en KHN in een brandbrief aan het kabinet. De partijen stellen dat het niet voldoende is dat er binnenkort in Nederland versoepelingen zullen komen. „Er komen bijvoorbeeld nog geen groepsreizen vanuit Duitsland of andere Europese landen naar ons land en ook Nederlanders ondernemen voorlopig nog geen uitjes in grote groepen.”\n\nZe wijzen daarbij op het feit dat veel van deze ondernemers grote investeringen hebben gedaan in wagenparken, grote hallen of vloten. \n\nHet voorstel is dan ook om tot maatwerk te komen, bijvoorbeeld het stutten van de eigen vermogens waarop is ingeteerd. „Wij vinden het heel erg kwalijk dat we alsnog het afvalputje in gedrukt worden nu de steun stopt”, aldus ondernemer Gertjan Nell. „Red ons, is dan ook onze oproep.”\n\nStevige \n\noproep \n\naan het \n\nkabinet \n\nBrandbrief\n\nPagina T2","intensity":0,"negativity":0,"cluster_id":4,"similar_texts":"text547"},{"id":"11","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/cbs-aantal-65-plussers-met-betaald-werk-flink-gestegen-a4055976#20210825-79770-302","title":"Aantal 65-plussers met betaald werk flink gestegen","text":"Het aantal 65-plussers met een betaalde baan is de afgelopen jaren flink toegenomen. Tussen 2003 en 2020 is deze groep vier keer groter geworden. Door de vergrijzing is het aantal ouderen toegenomen en daar komt bij dat de pensioenleeftijd de afgelopen jaren stapsgewijs is verhoogd. Dat meldt statistiekbureau CBS.Vorig jaar hadden 300.000 mensen van 65 jaar of ouder betaald werk, tegen 75.000 in 2003. De stijging komt deels door groei van het aantal ouderen, maar vooral doordat zij vaker meedoen op de arbeidsmarkt. Met name mensen van 65 jaar zijn meer gaan werken, vooral na 2015.„Dit heeft te maken met de stapsgewijze verhoging van de AOW-leeftijd tot 66 jaar en 4 maanden in 2020”, aldus de onderzoekers. Ook het aantal werkende 75-plussers is toegenomen, van 9.000 in 2003 naar 30.000 vorig jaar.Beeldend kunstenaar is het beroep met relatief de meeste werkende ouderen. Een kwart van deze beroepsgroep is 65 jaar of ouder. Ook onder chauffeurs, meubelmakers, kleermakers en stoffeerders komt het veel voor dat mensen op hoge leeftijd nog aan het werk zijn.Werknemers van 55 tot 65 jaar denken gemiddeld gezien tot hun 66ste te kunnen doorwerken. Toch stoppen ze bij voorkeur iets eerder: als ze 65 jaar en 5 maanden zijn. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021","intensity":1,"negativity":0,"cluster_id":18,"similar_texts":"text204"},{"id":"12","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/16/2","title":"Aflossingsvrije hypotheek vaker aangevraagd","text":"### Meer geleend voor verbouwing huis 400.000 arbeidsmigranten nodig Zorgen over privacy van app Kort\n\nHet aantal aangevraagde aflossingsvrije hypotheken neemt dit jaar toe. Dat blijkt uit gegevens van Hypotheken Data Netwerk (HDN). Dat komt volgens adviesketens voor hypotheken onder meer door de toename van het aantal oversluitingen, waarbij consumenten hun bestaande aflossingsvrije hypotheek overzetten. Ook verhogen klanten hun hypotheek voor bijvoorbeeld een verbouwing. Een aflossingsvrije hypotheek is een vorm waarbij de klant tot de einddatum alleen rente betaalt. Daardoor zijn de maandlasten een stuk lager. Omdat er niet wordt afgelost, moet het geleende bedrag op de einddatum in één keer worden betaald.\n\nDuitsland kampt met groot tekort aan personeel\n\nDuitsland heeft jaarlijks ongeveer 400.000 arbeidsmigranten nodig om personeels- tekorten op te kunnen vangen. Ook zouden mensen die nu nog onvrijwillig in deeltijd werken, vooral vrouwen, de mogelijkheid moeten krijgen langer te gaan werken. Volgens directeur Detlef Scheele van de Bundesagentur für Arbeit zijn de buitenlandse werknemers nodig voor banen in de zorg en de transportsector. Door de vergrijzing in Duitsland neemt het aantal mensen in de beroepsleeftijd dit jaar met 150.000 af.\n\nChinse taxi niet naar Europa\n\nDe Chinese taxidienst Didi Global stelt zijn plannen voor de komst naar West-Europa uit, mede vanwege zorgen bij overheden over hoe het bedrijf omgaat met gegevens van klanten. Dat meldt persbureau Bloomberg op basis van bronnen. In eigen land ligt de taxi-app de laatste tijd zwaar onder vuur van de autoriteiten door verdenkingen van het schenden van privacy- en concurrentieregels. Didi is de grootste speler op de taximarkt in China. Het bedrijf zou nu zeker een jaar willen wachten met de plannen om actief te worden in onder meer het Verenigd Koninkrijk, Duitsland en Frankrijk.","intensity":0,"negativity":0,"cluster_id":72,"similar_texts":"text235"},{"id":"13","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/noord-afrika-algerije-verbreekt-diplomatieke-banden-met-marokko-wegens-vijandige-acties-a4055950#20210825-79770-114","title":"Algerije verbreekt  diplomatieke banden met Marokko wegens ‘vijandige acties’","text":"De relatie tussen Algerije en Marokko is al jaren slecht, maar ondanks de gesloten grenzen waren er wel diplomatieke relaties. Die schort Algerije nu „per direct” op.,Algerije heeft dinsdag per direct alle diplomatieke banden met buurland Marokko verbroken. Dat heeft de Algerijnse minister van Buitenlandse Zaken, Ramtane Lamamra, tijdens een persconferentie bekendgemaakt. Lamamra, die namens president Abdelmadjid Tebboune sprak, beschuldigde Marokko van „vijandige acties”. Volgens Algerije voeren Marokkaanse „veiligheids- en propagandadiensten” een „gemene oorlog” tegen Algerije en zijn inwoners. Algerije haalde half juli de ambassadeur in Marokko al terug, vanwege de steun van de Marokkaanse VN-ambassadeur aan de groepering MAK, die autonomie wil in de regio Kabylië. Algerije beschuldigt onder meer die groep ervan achter de natuurbranden van afgelopen maand te zitten. Daarbij vielen zeker 65 doden. De relatie tussen de twee landen in Noord-Afrika is al tientallen jaren slecht, vooral vanwege de Westelijke Sahara. Marokko heeft het gebied in de jaren zeventig geannexeerd. De beweging Polisario strijdt echter voor onafhankelijkheid en Algerije steunt dat. De leider van de beweging, Brahim Ghali, verblijft in Algerije. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":72,"similar_texts":"text649"},{"id":"14","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=2df2d89a412f2654b7bf#/pages/30","title":"Anderson overleden: ’Hij was een geweldige man’","text":"Anderson overleden: ’Hij was een geweldige man’\n\nDarten\n\nKyle Anderson, de nummer 45 van de wereld, is op 33-jarige leeftijd overleden. Anderson is een van de 9 darters in de historie van de sport die een 9-darter gooide op het WK. „Een geweldige man. We hebben veel goede wedstrijden gespeeld en hij was een fantastische speler. RIP maat”, twitterde Michael van Gerwen. Eerder dit jaar leverde Anderson zijn PDC Tourkaart in vanwege de geboorte van zijn tweede zoon. Hij koos ervoor bij zijn gezin in Australië te blijven wonen en voorlopig alleen in eigen land wedstrijden te gooien.","intensity":0,"negativity":0,"cluster_id":31,"similar_texts":"text212"},{"id":"15","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/anthony-hopkins-meester-van-het-reactieshot-a4055866#20210825-79770-206","title":"Anthony Hopkins: meester van het reactieshot","text":"Profiel | Anthony Hopkins De acteur won dit jaar een  Oscar voor zijn rol in ‘The Father’. Hopkins kan kijkers met  één blik desoriënteren. ,De grootsheid van film zit vaak in het kleine, zoals in drama The Father. Een man die net zijn dochter op bezoek heeft gehad en haar nakijkt door het raam. En dan gebeurt er iets op zijn gezicht. Het is maar een kleine blik. Het samentrekken van de ogen alsof het licht hem te veel is. Of er ergens vanbinnen een zekering doorbrandt. Kortsluiting. Vervreemding.\n\nHet was een wonderlijk gesprek. Hij was zijn horloge kwijt. Gestolen dacht hij, door de thuishulp die ze hem zo nodig moest opdringen. Ze vertelde hem dat ze naar Parijs gaat verhuizen omdat ze een man heeft ontmoet met wie ze samen wil gaan leven. Zij? Hij kan het niet geloven. Het is gemeen hoe hij dat zegt. Realiseert hij zich dat? Hij maakt er een grapje overheen: „Parijs? Maar ze spreken daar niet eens Engels!”\n\nDe man is oud, over de tachtig. Net als de acteur die hem speelt. Anthony Hopkins, die begin dit jaar toch nog een beetje onverwacht de Oscar voor Beste Mannelijke Hoofdrol kreeg voor zijn rol in The Father. Toch weer een witte oude man in het meest diverse lijstje genomineerden ooit. Bovendien verwachtte iedereen dat de vorig jaar overleden Chadwick Boseman postuum zou winnen.\n\nThe Father is een onvermijdelijke film over een onvermijdelijk onderwerp. Wereldwijd heeft ruim 25 procent van de mensen boven de 80 jaar een vorm van dementie. Alleen al deze zomer kwamen er twee andere films over ouderdom en geheugen in de bioscopen, Falling, het regiedebuut van acteur Viggo Mortensen en Supernova, met glansrollen voor Stanley Tucci en Colin Firth. De Franse theatermaker Florian Zeller bewerkte en regisseerde zelf zijn gelijknamige toneelstuk over dementie.\n\nVoor de filmversie koos hij ervoor om het hoofpersonage dezelfde naam te geven als de acteur die hij castte: Anthony. Zodat Hopkins, die bekendstaat als een enorm instinctieve acteur, dicht bij zijn personage kon komen zonder al te veel te hoeven rationaliseren. „Een acteur die oog in oog staat met zijn eigen sterfelijkheid, zoals de hoofdfiguur oog in oog staat met zijn falende geheugen”, zei Zeller over die keuze.\n\nVerdwaald in zijn geheugenpaleis\n\nHopkins draagt de film. Tegelijkertijd maakt het ingenieuze The Father ook duidelijk hoezeer een goede acteerprestatie het gevolg is van alle andere filmische middelen die kunnen worden ingezet. Art direction in dit geval. Maar daarmee onlosmakelijk verbonden camera en montage. Anthony is verdwaald in zijn geheugenpaleis. In de ene scène wordt zijn dochter gespeeld door Olivia Colman. In een andere herkent hij haar niet. De architectuur van zijn appartement verandert per scène. Hing daar nou net een schilderij? Was daar een deur? Was het aanrecht net opgeruimd?\n\nZeller, die zijn film geheel in de studio opnam, werkte met verplaatsbare muren en subtiele kleurverschillen. Eerst zie je het niet, want is alle aandacht gericht op Anthony Hopkins en zijn voortdurende gevoel van desoriëntatie en dislocatie. Of op Olivia Colman en haar pijn. Maar ook als toeschouwer voel je dat er niets niet pluis is, zonder daar meteen de vinger op te kunnen leggen. Het dementiedrama wordt een onderhuidse paranoiathriller. Gaat die dochter wel echt naar Parijs? Of wil ze langzaam haar vader gek maken? Wat betekent die blik op háár gezicht als hij het over haar zusje heeft? Is er vroeger iets gebeurd waarvan het maar goed is dat het nu vergeten is?\n\nDe ogen van Hannibal Lecter\n\nIn zijn nu al meer dan 50 jaar durende carrière heeft de oorspronkelijk in Wales geboren Hopkins vaak rollen gespeeld die zijn vermogen om met één blik te desoriënteren zichtbaar hebben gemaakt. Samen met dat naturel wat hem zo eigen is, heeft dat acteerprestaties opgeleverd die je de rillingen bezorgen. Natuurlijk denken we daarbij meteen aan zijn rol als menseneter Hannibal Lecter in The Silence of the Lambs .\n\nFBI-agente in opleiding Clarice Starling heeft de opdracht gekregen hem in de gevangenis over een nieuwe moordzaak te ondervragen. Zorg ervoor dat hij niet in je hoofd gaat zitten, heeft Starlings supervisor en Lecters nemesis Jack Crawford nog gewaarschuwd. En dan zien we vervolgens precies hoe dat gaat. Dat in iemands hoofd gaan zitten. Zij kijkt. Hij kijkt. De camera kijkt en gaat van een totaal naar een medium naar een close-up. Maar het is nog niet dichtbij genoeg. „Dichterbij”, zegt Hopkins als Lecter als Starling haar identiteitsbewijs naar hem uitstrekt. Zij steekt haar arm uit, de camera gaat naar een extreme close-up en dan gebeurt het. Even iets in die ogen. Is het een zenuwtrekje of een knipoog? Zo gaat dat dus. Vanaf dat moment zit Lecter ook in ons hoofd.\n\nAnthony Hopkins is de meester van het reactieshot. Tien jaar voor The Silence of the Lambs speelde hij de Londense arts Frederick Teves die ‘olifantman’ John Merrick ontdekt op een 19de-eeuwse kermis en zich over hem ontfermt. David Lynch draaide The Elephant Man in expressionistisch zwart-wit, zodat Hopkins’ gezicht als hij ‘het monster’ voor de eerste keer ziet eerst in schaduwen is gehuld, en naarmate de camera dichterbij komt steeds beter zichtbaar wordt, net als zijn blik die een mengeling van afgrijzen en fascinatie verraadt tot een traan van mededogen over zijn wang rolt.\n\nFlashforward naar een van zijn meest recente grote rollen, die van Paus Benedictus XVI in The Two Popes, die door zijn opvolger, de huidige Paus Francisus (gespeeld door Jonathan Pryce) op de hypocrisie van de kerk en de zwijgcultuur rondom de vele misbruikschandalen wordt aangesproken. Twee oude mannen in de tuin van het Vaticaan. Ditmaal moet hij het monster in zichzelf in de ogen kijken. Weer zo’n blik. Het even flitsen van die ogen. Een bliksemschicht van inzicht.\n\nWat Hopkins in The Father doet is fenomenaal lucide acteren. Er zitten veel scènes in die film die alleen maar met terloopse blikken desoriënteren. Welke acteur kan zichzelf op zo’n manier in de spiegel aanstaren, zonder dat wij zijn spiegelbeeld zien, en ons tegelijkertijd laten weten dat het gezicht dat hij ziet hem alleen nog vagelijk bekend voorkomt?\n\nZichzelf aankijken, bekijken, maar niet terugkijken? Een blik die zowel naar buiten als naar binnen is gericht. Alsof hij door een ruit staart. Misschien is dat de essentie van het langzaam verdampende geheugen. Het wordt doorzichtig.\n\nDrama\n\nThe Father Regie: Florian Zeller. Met: Anthony Hopkins, Olivia Colman, Mark Gatiss, Olivia Williams, Imogen Poots, Rufus Sewell. In: 61 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":21,"similar_texts":"text415"},{"id":"16","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/asr-3947-euro-43-flink-beter-resultaat-bij-verzekeraar-a4055983#20210825-79770-304","title":"ASR   39,47 euro   / + 4,3 %Flink beter resultaat bij verzekeraar","text":"Verzekeraar ASR (onder meer Ditzo, Europeesche Verzekeringen) meldde woensdag bijna een verdubbeling van de nettowinst in de eerste jaarhelft: 454 miljoen euro. Ondanks verwachte schadeclaims van 20 tot 30 miljoen door de overstromingen in Limburg voorziet ASR een belangrijke stijging van het jaarresultaat. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021","intensity":1,"negativity":0,"cluster_id":46,"similar_texts":"text717"},{"id":"17","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/12/2","title":"ASR moet na overstromingen flink in de buidel tasten","text":"De grote Nederlandse verzekeraar ASR, met merken als Ditzo en Europeesche Verzekeringen, schat de eigen schadelast van de overstromingen in juli op dit moment tussen de 20 en 30 miljoen euro. \"Dat is heel veel geld, maar tegelijkertijd kunnen we dat heel makkelijk hebben\", zegt topman Jos Baeten. Volgens hem laat de verzekeraar over de gehele linie de laatste tijd sterke resultaten zien.  \n  \nVanwege de overstromingen kreeg ASR meer dan zeshonderd schadeclaims binnen, variërend van kleine schade tot hele inboedels die door het oprukkende water zijn vernietigd. Baeten zegt dat de helft van de vergoedingen is uitgekeerd. Bij hele grote schades of bij bedrijven duurt het volgens hem vaak langer voor het precieze schadebedrag bekend is.  \n  \nSchadebehandelaars van ASR waren bij de overstromingen vanaf het begin ter plaatse om klanten en intermediairs van informatie te voorzien, zodat getroffen inwoners snel wisten waar ze aan toe waren en waar mogelijk ook direct geholpen werden met schadeherstel. Volgens Baeten zijn er nu nog teams bezig om alle claims zo snel mogelijk af te handelen. Hij rekent erop dat ASR hier voor het einde van het jaar mee klaar is.  \n  \nTerugkijkend op de ramp vindt Baeten dat de overheid voortaan meer moet doen aan de bescherming tegen overstromingen bij secundaire waterwegen, zoals de rivier de Geul. Ook herhaalt hij een eerder pleidooi voor een nationaal klimaatfonds, dat in de toekomst zou kunnen helpen bij het vergoeden van moeilijk te verzekeren schade.  \n  \nDe schadelast van de overstromingen voor de firma valt pas in de cijfers over het tweede halfjaar. In de eerste jaarhelft zag ASR de nettowinst bijna verdubbelen tot 454 miljoen euro, en de vooruitzichten zijn goed. In dezelfde periode vorig jaar zag ASR zijn resultaat nog ruimschoots halveren. Door de coronacrisis moest het bedrijf toen veel afschrijvingen doen.  \n  \nWel merkt ASR de laatste tijd bij zijn arbeidsongeschiktheidsverzekeringen dat er meer mensen uitvallen door psychische klachten, mogelijk als gevolg van het langdurige thuiswerken. Om dit probleem onder de aandacht te brengen is het bedrijf een campagne gestart.","intensity":1,"negativity":0,"cluster_id":72,"similar_texts":"text623"},{"id":"18","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/21/3","title":"Australische darter Kyle Anderson ('The Original') op 33-jarige leeftijd overleden","text":"Darts\n\nDe Australische darter Kyle Anderson is op 33-jarige leeftijd overleden. Hij deed zeven keer mee aan het wereldkampioenschap en bereikte vier keer de laatste 32. Anderson was een van de negen darters die een negendarter gooide op het WK. Een negendarter houdt in dat de darter negen perfecte pijlen achter elkaar gooit.  \n  \nThe Original, zoals zijn bijnaam luidde, begon al op zijn 6de met darts en bleek talent te hebben. Anderson groeide op in een familie met Aboriginal-roots en verliet al op jonge leeftijd het ouderlijk huis om toernooien in Engeland te spelen.  \n  \nAnderson kampte met depressies. Twee weken geleden liet hij voor het laatst iets van zich horen via Instagram toen hij in het ziekenhuis in Brisbane lag. Het is onduidelijk wat zijn klachten precies waren en waaraan hij is overleden.  \n  \nOud-collega's reageerden geschokt op het overlijden van Anderson. 'Een heel vriendelijke man, we hebben veel geweldige partijen gespeeld. Rust zacht, vriend', aldus drievoudig wereldkampioen Michael van Gerwen. Zestienvoudig wereldkampioen Phil Taylor: 'Wat een verschrikkelijk nieuws om mee wakker te worden.'","intensity":0,"negativity":0,"cluster_id":58,"similar_texts":"text528"},{"id":"19","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/14/1","title":"Bangma wilde na Rio nog meer, en hij kreeg meer","text":"### Paralympische Spelen De jacht op goud\n\nHet is even voor 11.00 uur plaatselijke tijd als Tristan Bangma op oranje slippers een wit busje uitstapt, en bepakt met drie tassen het velodroom van Izu binnenstapt. In zijn kielzog loopt piloot Patrick Bos, en twee begeleiders die allebei een matras mee naar binnen slepen.  \n  \nDit is de dag waarop Bangma, nu 23 jaar, voor de tweede keer in zijn leven paralympisch goud wil halen. Maar nu, ruim twee uur voor de wedstrijd, is er nog tijd voor een klein grapje, en gedraagt iedereen zich nog relaxed.  \n  \nBangma is de exponent van een nieuwe generatie parawielrenners die zich specifiek toelegt op de baan. In Rio reed hij als sprinter samen met voormalig winnaar van olympisch brons Teun Mulder. Ze wonnen goud op de kilometer. Daarna besloot Bangma dat hij meer wilde, ook omdat Mulder stopte. Hij wilde harder, en verder, ook om te kijken wat de uitersten van zijn lichaam zijn. Het werd de vier kilometer achtervolging, waar hij na meerdere moeilijke perioden toch goed in werd.  \n  \nIn Tokio rijdt hij samen met ervaren piloot Bos (34 - in Londen en Rio brons met andere partners), die enerzijds natuurlijk ook moet zorgen voor snelheid, maar tevens dat de fiets op de zwarte lijn blijft, de kortste route de baan door. Bangma zit gestroomlijnd achter zijn voorganger, het gezicht helemaal weggestoken achter het grote lijf van Bos. Hij houdt de fiets vast, met de handen op de kruising van frame en zadelpen. Hoe langer het duurt, hoe meer de grimas zichtbaar wordt.  \n  \nBangma's zicht is 1 procent. Vaak maakt hij de vergelijking met twee boterhamzakjes die je over elkaar plakt en waar je doorheen kijkt. Dat is hoe hij de wereld ziet. Licht en donker is te onderscheiden. Hij weet niet beter. Het maakt ook niet uit. Het is deze woensdag het doel om goud te voelen.  \n  \nBangma is niet bang te experimenteren. Afgelopen november deed hij mee aan een project van Vodafone om hem eens alleen te laten rijden. Met behulp van een razendsnelle internetverbinding werd middels sensoren zijn positie op de baan bepaald. Week hij iets te veel van een lijn af, dan hoorde hij dat met een geluidsignaal. Voor het eerst reed een bijna blinde renner alleen. De stunt slaagde, maar voor Tokio kroop Bangma weer op de fiets met Bos.  \n  \nBangma geeft lezingen over zijn beperking, en hoe fietsen hem heeft geholpen. Als zijn schema het tenminste toelaat, want het plan van Bangma en Bos op weg naar een gouden medaille zorgt er ook voor dat ze vaak van huis zijn. Bangma is sinds juli niet thuis geweest. Eerst op stage op de Sierra Nevada, daarna op trainingskamp in Portugal. Alles om in Tokio te presteren.  \n  \nOm 12.46 uur klinkt de eerste luide 'yes' door het stadion. Het duo rijdt in de kwalificatie een wereldrecord. Voor het eerst rijdt een tandem op de afstand onder de vier minuten: 3.59,470, met een gemiddelde snelheid van iets meer dan zestig kilometer per uur. De emotie komt eruit. Vier minuten is een magische grens op de vier kilometer, bij zowel valide- als parasport. Vorige week reed de Amerikaan Ashton Lambie dat voor het eerst, in de validesport. Bos en Bangma hadden het filmpje van die race ter inspiratie nog teruggekeken.  \n  \nMet hun tijd plaatsen ze zich voor de finale, twee uur later. Na het uitfietsen rusten ze een half uur uit op de matrassen die speciaal voor dit doel waren meegenomen. In de finale halen ze de Britse tegenstanders na 3300 meter in. En ingehaald betekent wedstrijd over (misschien wel goed ook, want Bos' zadel zakte in). Om 15.03 uur is het duo paralympisch kampioen.  \n  \nNa afloop volgen tranen. Vlak voor de medaille-uitreiking klopt Bos Bangma nog even op de schouders. 'Goed gedaan, man.' Bangma kijkt even omhoog. Hij denkt aan alles. De voorbereiding, zijn familie, zijn naasten. Hij was sinds Rio al de eerste tandemrijder die op de kilometer onder de minuut dook, en is in Tokio de eerste die vier kilometer onder de vier minuten rijdt. \"Ik krijg nu weer kippenvel\", zegt hij na de huldiging. \"Deze Spelen zijn geslaagd.\"","intensity":0,"negativity":1,"cluster_id":35,"similar_texts":"text624"},{"id":"20","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/voetbal-belg-van-moer-76-overleden-a4055962#20210825-79770-310","title":"Belg Van Moer (76) overleden","text":"De Belgische oud-international Wilfried van Moer is op 76-jarige leeftijd overleden. Hij wordt gezien als een van de beste spelers in de Belgische voetbalhistorie. Van Moer debuteerde op 16-jarige leeftijd bij Beveren. In 1965 verhuisde de ‘Kleine Generaal’ naar Antwerpen. Drie jaar later stapte hij over naar Standard Luik, waarmee hij drie landstitels op rij veroverde. Ook in de nationale ploeg was Van Moer een spelbepalende middenvelder. In 1980, hij was toen ook eigenaar van een café in Hasselt, verloor hij met de Rode Duivels de EK-finale van West-Duitsland (1-2). In 1994 was hij nog een paar maanden bondscoach van de Belgische nationale ploeg. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":27,"similar_texts":"text589"},{"id":"21","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/26/1","title":"België verliest grootheid die het spel 'zag'","text":"### Postuum - Wilfried van Moer (1945-2021)\n\n'Een grote, grote speler', vond Jan Mulder zijn leeftijdsgenoot Wilfried Van Moer, de Belgische oud-voetballer die dinsdag op 76-jarige leeftijd overleed. Vrijwel alle bijnamen die de overledene bij leven verwierf, linkten juist aan zijn geringe gestalte: de Kleine Generaal, de Boskabouter et cetera.  \n  \nVan Moer had een lengte van 1.68 meter. Zijn postuur was geblokt, het haar was dun, hij liep vaak met afgezakte voetbalkousen (net als Dick Advocaat, de Nederlandse Kleine Generaal) die op het oog ineens sokjes werden, waardoor het leek alsof-ie nog kleiner was.  \n  \nMaar hij was dus een hele grote, verzekert Jan Mulder, die eind jaren zestig in zijn Anderlecht-tijd bijna Van Moer kon begroeten als ploeggenoot. Standard Luik trok de Waaslander aan en beleefde meteen de beste jaren ooit. Drie keer achtereen kampioen, twee keer achtereen werd Van Moer verkozen tot beste speler van de Belgische competitie.\n\nBondscoach\n\nDe Belgische voetbalwereld kwam dinsdag en woensdag woorden tekort om de grote Van Moer te eren. Zelf was de geweldige middenvelder/strateeg weinig scheutig met woorden. Mede om die eigenschap werd hij in januari 1997 als Belgisch bondscoach ontslagen, amper een maand na de WK-kwalificatiewedstrijd in Brussel tegen Nederland (0-3).  \n  \nVan Moer kon 'niet communiceren', heette het toen al. Vooral niet met de pers. Dat hij aan de vooravond van wat later zijn laatste interland als bondscoach bleek nota bene wel urenlang de Volkskrant te woord had gestaan, maakte dat de messen werden geslepen. Zonder er veel woorden over vuil te maken (Mulder: 'Heel correcte man') keerde Van Moer gewoon weer terug naar het werk achter de tap van zijn café Wembley in Hasselt.  \n  \nMaar terug naar de voetballer Van Moer, die als 16-jarige debuteerde bij SK Beveren en op 37-jarige leeftijd nog een WK speelde. Tussendoor reeg hij titels en persoonlijke prijzen aaneen en was hij hét draaipunt van de Belgische nationale ploeg (nu nummer 1 van de Fifa-ranglijst) die wél de finale van een prestigieus eindtoernooi speelde. In 1980 verloor België de EK-finale van West-Duitsland.  \n  \nTen onrechte is Wilfried Van Moer vaak weggezet als een klassiek werkertje op het middenveld, de balafpakker, het dravertje zoals de Nederlandse Kleine Generaal (Advocaat dus) dat als voetballer wel was. Jan Mulder weet niet hoe Van Moer dat deed, maar weet wel: 'Hij stond altijd op de goede plek.'  \n  \nDaarbij was Van Moer volgens Mulder zeer bedreven in 'het zachte boogballetje' dat precies goed voor de voeten of op het hoofd van een medespeler belandde. 'In België wordt nu bij het rouwbeklag de vergelijking getrokken met Kevin De Bruyne, maar je moet het voetbal van toen en nu niet met elkaar vergelijken.'  \n  \nAls Van Moer toch met iemand moet worden vergeleken, schiet Mulder onmiddellijk de naam Willem van Hanegem te binnen. Ook zo'n genie op het middenveld die echt niet zoveel hoefde te hollen om van grote waarde te zijn. Met spelinzicht kun je het lang volhouden. Vandaar dat Van Moer zelfs op respectabele leeftijd (37) als middenvelder (die zogenaamd zoveel moet lopen) terugkeerde in de nationale ploeg.\n\nSpelinzicht\n\nAan de Volkskrant (14 december 1996) vertelde Van Moer - na de zoveelste campari-soda - uitvoerig dat ouder worden ook voordelen heeft. Hij 'zag' het spel nog sneller 'omdat je je gebrek aan loopsnelheid moet camoufleren'. Oefenen op het 'zien' van het spel deed hij als jongetje zo: bal tegen de muur trappen en dan na de trap zijn blik van bal en muur afwenden om te zien of er iemand 'vrij' stond.  \n  \nWilfried Van Moer speelde 57 interlands. Dat is weinig voor zo'n grote speler, maar daaraan lag blessureleed ten grondslag. Op het EK van 1972 schopte een Italiaan hem een gebroken been. Dat leidde tot slepend blessureleed, stapjes terug naar een lager niveau om eenmaal opgeknapt weer te vlammen als vanouds. Voor het beste Oranje ooit (de vicewereldkampioen van 1974) was het een mazzeltje dat Van Moer niet kon meedoen in de dubbele, beslissende kwalificatieronde van 1973 tegen de Belgen.  \n  \nVan Moer viel in 1982 de eer te beurt dat Raymond van het Groenewoud een ode aan hem wijdde op de wijs van diens hit Je Veux De l'Amour. Bondscoach Guy Thys raakte er ook door betoverd en selecteerde de 37-jarige alsnog voor het WK in Spanje. Uit die ode: '...vips, supporters met veel te grote mond, maar wie blijft er normaal en gezond? Het is Van Moer... het is Van Moer!'  \n  \nJan Mulder: 'Een verfijnd technicus, een denker, prettig introvert.' Wat kon die Van Moer toch mooi, zacht passen, ziet Mulder weer voor zich.","intensity":0,"negativity":0,"cluster_id":43,"similar_texts":"text334"},{"id":"22","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=6778cdead52a346fbcdc#/pages/28","title":"Belgische cultheld Van Moer overleden","text":"Belgische cultheld Van Moer overleden\n\nWilfried Van Moer, één van de beste spelers in de Belgische voetbalhistorie, is op 76-jarige leeftijd overleden. Van Moer debuteerde op 16-jarige leeftijd bij Beveren. In 1965 verhuisde de gedrongen middenvelder, die in België de ’Kleine Generaal’ werd genoemd, naar Antwerp. Met zijn volgende club Standard Luik won Van Moer drie landstitels op rij. Ook in de nationale ploeg was de cultheld uit Beveren de ’patron’ op het middenveld. Op latere leeftijd, toen hij al een café runde in Hasselt, haalde de 57-voudig international met de Rode Duivels nog de EK-finale in 1980. Als trainer had hij minder succes.","intensity":0,"negativity":0,"cluster_id":67,"similar_texts":"text589"},{"id":"23","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=6213e1989e42672c34b7#/pages/28","title":"Boris Johnson ’FIFA-hoop’","text":"Boris Johnson ’FIFA-hoop’\n\nFIFA-voorzitter Gianni Infantino heeft de Britse premier Boris Johnson om steun gevraagd. Hij hoopt dat alle Engelse clubs hun internationals alsnog vrijgeven voor de komende interlandperiode.\n\nDe Premier League-clubs weigeren spelers af te staan die wedstrijden moeten gaan spelen in landen waar het risico op besmetting met corona hoog is en die rood zijn op de coronakaart. Dat betekent dat spelers die terugkeren eerst tien dagen in een quarantainehotel in Groot-Brittannië dienen te verblijven. Voor de clubs is dat onacceptabel, omdat de betreffende internationals dan waarschijnlijk twee competitiewedstrijden moeten missen.","intensity":0,"negativity":0,"cluster_id":6,"similar_texts":"text771"},{"id":"24","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/13/2","title":"Boskalis boekt nieuw record door klimaatverandering","text":"Boskalis heeft de komende tijd zijn handen vol aan het beteugelen van de gevolgen van klimaatverandering. Topman Peter Berdowski denkt dat het bedrijf zowel in Europa als daarbuiten een belangrijke rol kan spelen bij dijkversterkingen, de aanleg van waterbekkens en projecten om land te beschermen tegen de stijgende zeespiegel. \"Wij verwachten de komende decennia veel werk uit deze hoek\", zegt Berdowski. \"30 tot 40 procent van de wereldbevolking woont in kuststreken die bedreigd worden.\"  \n  \nDe orderportefeuille van Boskalis stond eind juni op meer dan 5,5 miljard euro, wat 4 procent meer is dan een jaar eerder. In Nederland nam Boskalis onder meer het project Meanderende Maas aan, dat deel uitmaakt van het hoogwaterbeschermingsprogramma. Het gaat daarbij om versterking van de Brabantse Maasdijk - 26 kilometer lang - om het achterland beter te beschermen tegen overstromingen. Met die klus is volgens Boskalis circa 160 miljoen euro gemoeid.  \n  \nBoskalis is ook betrokken bij de versterking van de Markermeerdijken, de IJsseldijk Zwolle-Olst en de Hollandse IJsseldijken in de Krimpenerwaard. In december sleepte Boskalis ook nog een megaproject binnen op de Filippijnen. Het bedrijf werkt daar mee aan de nieuwe internationale luchthaven van hoofdstad Manilla. Het project heeft een geschatte waarde van 1,5 miljard euro, wat de grootste opdracht ooit is voor Boskalis.  \n  \n\"Aan de ene kant krijgen we werk omdat land beschermd moet worden\", vertelde Berdowski op Radio 1. \"Aan de andere kant omdat we meehelpen in de energietransitie.\"  \n  \nIn het laatste geval gaat het met name om offshore windparken. 43 procent van de omzet kwam uit die hoek. \"We zijn inmiddels betrokken bij de aanleg van honderd windparken op zee\", zei hij. Wereldwijd is Boskalis daarmee volgens de CEO een van de grootste spelers. Boskalis doet grondonderzoek, legt funderingen en kabels en zet grote transformatoren neer.  \n  \nDe omzet ging in de afgelopen periode met bijna 5 procent omhoog naar 1,3 miljard euro. Het bedrijf, dat eerder dit jaar betrokken was bij het bergen van het enorme, in het Suezkanaal vastgelopen, containerschip Ever Given boekte een nettowinst van 72 miljoen euro.  \n  \nEen jaar eerder leed de onderneming uit Papendrecht nog een verlies van 96 miljoen euro vanwege afschrijvingen door de coronacrisis. Boskalis zegt bij zijn baggeractiviteiten nog de meeste last te ondervinden van de aanhoudende reisbeperkingen en stringente quarantainemaatregelen, met name in Zuidoost-Azië.","intensity":0,"negativity":0,"cluster_id":54,"similar_texts":"text410"},{"id":"25","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/19/1","title":"Boskalis wil gids zijn in energietransitie","text":"De orderportefeuille van Boskalis heeft met 5,5 miljard euro een record bereikt, maar de Nederlandse baggeraar en maritiem dienstverlener ondervindt nog dagelijks schade van de coronacrisis. 'Alle covidmaatregelen hebben ons in 2020 zeker 40 miljoen euro aan winstmarge gekost en het afgelopen half jaar nog eens 20 miljoen', zegt ceo en bestuursvoorzitter Peter Berdowksi bij de presentatie van de halfjaarcijfers in Amsterdam.  \n  \nEen kernteam bij Boskalis legt dagelijks een logistieke puzzel, omdat elk land zijn eigen coronaregels hanteert. Berdowksi: 'Hoe krijgen we onze mensen bij onze projecten en hoe krijgen we ze weer weg? Je hebt soms wel vijf documenten nodig inclusief visum, vaccinatiebewijzen en coronatesten om ergens binnen te komen. En dan mogen de medewerkers twee weken in een hotel in quarantaine. Het voelt als een gevangenisstraf, je moet er wel tegen kunnen.'  \n  \nBij de aanleg van een windpark in Taiwan maakte een schip van Boskalis noodgedwongen een omweg via het Japanse Kobe, waar de crew werd vervangen. Berdowski: 'Met een schip dat aan onderhoud 100 duizend euro per dag kost, waren we acht dagen langer onderweg. En schreven we acht ton af, terwijl we nog niks hadden gedaan.'\n\nEver Given\n\nIndirect had Boskalis eind maart met het vlot trekken van het containerschip Ever Given in het Suezkanaal al de kwetsbaarheid van vervoer over water aangetoond. Het Nederlandse bedrijf zette zichzelf op de kaart als redder in nood. Berdowksi: 'De hele wereld bleek afhankelijk van een flessenhals in Egypte. Ik kreeg flessen wijn toegestuurd van mensen die zielsgelukkig waren dat hun containers met goederen eindelijk aan zouden komen.'  \n  \nEind juli voer de Ever Given met vier maanden vertraging de haven van Rotterdam binnen. Berdowkski beschrijft de welhaast militaire operatie als een 'jongensboek': 'Het was alsof we een gestrande walvis weer in zee moesten duwen. Een flinke sleepboot in de Rotterdamse haven sleept tachtig ton. Hier waren ongekende trekkrachten nodig om een schip van 50 duizend ton vlot te krijgen.'  \n  \nBoskalis zou de verbreding van het Suezkanaal graag voor zijn rekening nemen. Maar volgens topman Berdowski is de les vooral dat 'de wereld moet nadenken of we goederen moeten blijven vervoeren in steeds grotere containerschepen'.\n\nBoter bij de vis\n\nNa een dramatisch 2020 met 96 miljoen euro verlies, noteerde Boskalis nu een winst van 72 miljoen euro. In de nieuwe strategie profileert het bedrijf zich vooral als gids in de energietransitie en in het beperken van de gevolgen van de klimaatverandering. Zo werd de portfolio gevuld met de Meanderende Maas, waarbij de Brabantse Maasdijk wordt versterkt om het achterland beter te beschermen tegen overstromingen zoals die in juli.  \n  \nBoskalis is tevens betrokken bij de aanleg van honderd windparken. Berdowski hoopt binnenkort ook een contract te tekenen om een eiland op de Malediven te verhogen, om het resistent te maken tegen een stijging van de zeespiegel. Toch vormt een grootschalig baggerproject van 1,5 miljard euro, voor de aanleg van een nieuw vliegveld op de Filipijnen, de grootste opdracht ooit. 'Een geschenk uit de hemel.'  \n  \nSchuurt dat project niet met het groene imago van een bedrijf dat steeds meer inzet op windindustrie? Er moet ook boter bij de vis, erkent Berdowski. 'We presenteren ons niet als de oplosser van de klimaatcrisis.'  \n  \nING-econoom Tijs Hollestelle begrijpt het tweesporenbeleid van Boskalis. 'Met baggeren is Boskalis groot geworden, het aanleggen van maritieme infrastructuren was in Azië ook een vorm van ontwikkelingswerk. Het geeft rust dat de orderportefeuille voor de komende jaren is gevuld. Het project op de Filipijnen zal op termijn bijdragen aan de winstgevendheid. En daardoor kan Boskalis ook meer investeren in de windindustrie.'\n\nPolitieke grilligheid\n\nBerdowski noemt het project op de Filipijnen een stimulans voor de economie in een arm land. 'Dan moeten wij als bedrijf niet eendimensionaal kijken of we wel aan ons duurzame profiel voldoen, al willen we ons wel houden aan internationale milieueisen.'  \n  \nBoskalis wil niet afhankelijk zijn van 'politieke grilligheid' bij het realiseren van de klimaatdoelen voor 2050. Zo kreeg het bedrijf sinds de benoeming van president Biden ruim baan bij de constructie van windparken voor de Amerikaanse oostkust.  \n  \nBerdowski: 'Stel dat het over vier jaar met een ander regime weer America First is? Dan worden wellicht opnieuw oliepijpleidingen in Alaska aangelegd. De helft van onze activiteiten in de offshore is wind. Maar we zijn geen trendsetter of one trick pony. We kunnen het ons niet permitteren om alleen in wind te investeren. Olie zal ook nodig zijn en onze schepen kunnen spelen op beide velden.'","intensity":0,"negativity":0,"cluster_id":54,"similar_texts":"text485"},{"id":"26","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=618538428fe27030d423#/pages/2-3","title":"Brandbrief: ’Red ons!’","text":"Brandbrief: ’Red ons!’\n\nGertjan Nell (r.) en Henk van Hulst: „Heel erg kwalijk dat we na zo’n zwaar jaar alsnog in het afvalputje worden gedrukt.”\n\nFoto Hielco Kuipers\n\nBert Fonteijn van Kupers Touringcars noemt het aflopen van de subsidie ’rampzalig’.\n\nFOTO\n\nJeroen Kuit \n\n❮❯\n\nNoodkreet \n\nOndernemers in toerismebranchevrezen rampenscenario als steunpakketten wegvallen\n\nTerwijl nieuwe versoepelingen steeds dichterbij komen, zien ondernemers in de toerisme en zakelijke congresbranche het helemaal niet zo zonnig in. Als het kabinet het voornemen om de steunpakketten te stoppen doorzet, zullen tientallen touringcarbedrijven, congreslocaties en rederijen alsnog omvallen, is de vrees. Ze roepen het kabinet in een brandbrief op nog één keer de portemonnee te trekken: „Red ons, net zoals we de laatste coronapatiënt op de ic ook redden.”\n\nJoost Spijker\n\nNog even en Nederland is, als alles meezit, eindelijk verlost van beperkingen als de anderhalvemetermaatregel. Waar dat bij veel ondernemers tot optimisme leidt, geldt dat niet voor diegene die afhankelijk zijn van binnenlandse- en buitenlandse gasten, zo blijkt uit de brandbrief die een groep zeer verontruste ondernemers aan het kabinet stuurt: \n\n’Wij hebben een touringcarbedrijf, rondvaartboten, grote locaties voor zakelijke beurzen. Dat in Nederland straks vrijwel alles weer kan en mag, helpt ons onvoldoende. Er komen bijvoorbeeld nog geen groepsreizen vanuit Duitsland of andere landen en ook Nederlanders ondernemen voorlopig nog geen uitjes in grote groepen’, zo valt in de brief te lezen. \n\nHet maakt dat velen het alsnog niet zullen redden als de steun vanaf oktober ophoudt, zo waarschuwen tientallen bedrijven als de Koninklijke Jaarbeurs, MECC Maastricht, RAI Amsterdam en branchepartijen als het platform Gastvrij Nederland, MKB-Nederland, KHN en Recron in de brandbrief aan het kabinet. ’Nu stoppen met steun zou funest zijn voor onze uitstekende toeristische en congresinfrastructuur, die juist zo enorm belangrijk is voor de Nederlandse economie.’\n\nHet steekt de groep dat de steun wegvalt op het moment dat de eindstreep van de coronacrisis in zicht is, zegt ondernemer Gertjan Nell van Rederij van Hulst. „Ik vind het heel erg kwalijk dat we na zo’n zwaar jaar nu alsnog in het afvalputje worden gedrukt.”\n\nZijn bedrijf met acht rivierschepen is in grote mate afhankelijk van Duitse en Amerikaanse toeristen die een dagtocht maken door bijvoorbeeld het Groene Hart. \n\n„Normaal gesproken kunnen we tussen de 150 en 200 man kwijt op zo’n boot, nu nog maar 60. Terwijl het in het hoogseizoen verdiend moet worden, hebben we dit jaar miljoenen verlies gedraaid. En straks, precies in het laagseizoen, stopt de steun. Maar niemand gaat in december een dag op een boot zitten.”\n\nGroot pijnpunt is dat het vaak gaat over ’kapitaalintensieve’ bedrijven, die dure wagenparken, vloten, of grote panden bezitten. Dat maakt het lastig het bedrijfsmodel om te gooien. „Wij hebben hier voor 10 miljoen aan rondvaartboten liggen, daar kun je niet ineens zand of iets anders mee gaan vervoeren”, aldus Nell.\n\nOok Bert Fonteijn van Kupers Touringcars noemt het aflopen van de subsidie ’rampzalig’. „De steunpakketten hebben geweldig geholpen, maar als het nu ophoudt gaan we alsnog onderuit. Dat kan toch niet waar zijn, zo vlak voor de eindstreep.”\n\nWaar er in oktober normaal gesproken volop schoolreisjes of busreizen worden geboekt bij zijn bedrijf, valt het nu stil. „Schoolreizen naar Barcelona of Praag, ouderenreizen, niemand durft het meer aan. Het beeld wordt neergezet dat de economie weer volop draait, nou: hier niet.”\n\nDe ondernemers en branches roepen het kabinet op om in gesprek te gaan en tot een oplossing te komen. „Onze bedrijven zijn geen ’dor hout’. Wij zien en hebben volop perspectief. Maar zonder steun redden wij het niet. Red ons, net zoals we de laatste coronapatiënt op de ic ook redden.”\n\n’Bedrijven \n\nzijn geen \n\ndor hout’","intensity":0,"negativity":0,"cluster_id":4,"similar_texts":"text104"},{"id":"27","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=aede3fc9ed764b58affe#/pages/20-21","title":"Brexit ontneemt Britten McDonald’s-milkshakes","text":"Brexit ontneemt Britten McDonald’s-milkshakes\n\ntekort aan chauffeurs\n\nMcDonald’s zit zonder milkshakes in al zijn Britse vestigingen door bevoorradingsproblemen. Ook heeft de fastfoodketen er in de circa 1250 restaurants voorlopig even geen drankjes, die normaal in flesjes worden geleverd. Meer winkels en horeca in het VK hebben de laatste tijd last van verstoringen in hun leveringsketen. Die worden veroorzaakt door een schreeuwend tekort aan chauffeurs in het land sinds de Brexit. Ook is er hierdoor een gebrek aan personeel in de voedselverwerkende industrie.","intensity":0,"negativity":0,"cluster_id":2,"similar_texts":"text100"},{"id":"28","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/broekers-knol-trekt-streng-plan-voor-gezinshereniging-plotseling-weer-in-a4055916#20210825-79770-102","title":"Broekers-Knol trekt streng plan voor gezinshereniging  plotseling weer in","text":"Asiel Maandag bleek dat de IND   al maanden een veel strenger beleid hanteert voor minderjarige asielzoekers. Honderden asielkinderen dreigden daardoor  op te groeien zonder ouders.  ,Demissionair staatssecretaris Ankie Broekers-Knol (VVD) heeft het beleid om de gezinshereniging voor alleenstaande asielkinderen zo veel mogelijk te weigeren, plotseling weer ingetrokken. Alleen in gevallen waarin er „evident geen sprake is van alleenstaand”, zo schrijft Broekers-Knol aan de Tweede Kamer, zal de nareis van ouders, broertjes en zusjes nog worden afgewezen. In welke gevallen hier sprake van kan zijn, wordt niet nader uitgewerkt in de brief.\n\nLees ook: De Syrische jongen (10) mocht blijven, maar zijn ouders zag hij niet meer\n\nHet besluit van Broekers-Knol komt een dag nadat NRC onthulde dat de Immigratie- en Naturalisatiedienst (IND) sinds enkele maanden een veel strenger beleid hanteert voor minderjarige asielzoekers. De maatregel was bedoeld om een einde te maken aan het vooruitsturen van jonge kinderen om zo het hele gezin kans te geven op asiel in Nederland. In een intern stuk sprak de IND van een „duidelijk signaal (...) waarmee het vooruitsturen van kinderen kan worden ingeperkt”. De Tweede Kamer werd niet geïnformeerd.Sinds november van het vorige jaar hanteerde de IND een nieuwe ‘interpretatie’ van het begrip ‘Alleenstaande Minderjarige Vreemdeling’ (amv’er). Kinderen die alleen in Nederland zijn aangekomen en daarna tijdelijk bij een familielid waren ondergebracht, zoals een tante, half-oom of neef, golden voortaan niet langer als ‘alleenstaand’ en hadden daarom niet langer recht op nareis van hun ouders als hun asielaanvraag was goedgekeurd. Omdat er altijd wordt gezocht naar (verre) verwanten in Nederland, is dit een veel voorkomend scenario. Op dit moment gaat het om 207 kinderen, zo schrijft Broekers-Knol aan de Kamer. Doorgedrukt Volgens bronnen van NRC heersten er binnen de IND twijfels over de juridische haalbaarheid van de nieuwe interpretatie en werd de maatregel door staatssecretaris Broekers-Knol doorgedrukt – in strijd met negatief advies van haar ambtenaren. In haar brief aan de Kamer ontkent Broekers-Knol dit. Volgens de staatssecretaris werd ze weliswaar in maart in een departementele nota geadviseerd om de „door de IND gehanteerde werkwijze los te laten”, maar schoof ze een definitief besluit voor zich uit omdat ze eerst een „brede inventarisatie” van het probleem wilde afwachten. In de tussentijd bleef het beleid om nareis te weigeren gewoon van kracht. De „werkwijze”, zo meldde het ministerie van Justitie en Veiligheid eerder naar aanleiding van vragen van NRC, was „zorgvuldig tot stand gekomen.”Nu schrijft Broekers-Knol dat ze pas maandag – de dag waarop NRC over de zaak publiceerde – de resultaten van de inventarisatie op haar bureau kreeg. Daaruit bleek dat de „omvang van de casuïstiek” (het aan aantal kinderen dat werd getroffen door de maatregel) „aanmerkelijk groter dan aanvankelijk werd gedacht” – namelijk 207 kinderen. Hierop besloot de staatssecretaris om de maatregel grotendeels terug te draaien, zo schrijft ze. Binnen de IND was overigens al op 9 juni bekend dat het „om ongeveer 200 zaken” ging. „Dit wordt nog teruggekoppeld aan de staatssecretaris”, meldt een intern verslag. In de Tweede Kamer is boos gereageerd op de berichtgeving in NRC. Veel Kamerleden waren verbolgen over het feit dat ze niet eerder op de hoogte waren gebracht.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":1,"cluster_id":19,"similar_texts":"text534"},{"id":"29","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/5/1","title":"Broekers-Knol trekt strenger beleid gezinshereniging voor minderjarige asielzoekers weer in","text":"Demissionair staatssecretaris Ankie Broekers-Knol (Justitie en Veiligheid) draait de gewraakte nieuwe werkwijze omtrent gezinshereniging voor alleenstaande minderjarige asielzoekers terug. Zo kunnen minderjarigen toch in aanmerking komen voor gezinshereniging met hun ouders, als zij in Nederland al bij een ander familielid wonen.  \n  \nDit schrijft Broekers-Knol in een brief aan de Tweede Kamer. Maandag openbaarde de NRC de nieuwe beleidslijn, die tot dusver onder de pet was gebleven. Hierdoor konden zo'n tweehonderd alleenstaande minderjarige vluchtelingen niet langer directe familieleden zoals hun ouders naar Nederland laten komen, zodra ze een verblijfsvergunning kregen. Alleenstaande asielkinderen die terecht konden bij een oom, tante of ander familielid werden in de nieuwe beleidslijn namelijk niet langer als alleenstaand beschouwd.  \n  \nDe wijziging in de regels van de Immigratie- en Naturalisatiedienst (IND) werd door Broekers-Knol stilzwijgend doorgevoerd. De Tweede Kamer werd niet geïnformeerd. Bovendien was de beleidswijziging volgens de NRC tegen het advies in van de IND-top.  \n  \nHet ministerie van Justitie en Veiligheid was maandag niet rechtstreeks bereikbaar, maar reageerde dinsdag via een brief van de staatssecretaris aan de Kamer. Broekers-Knol schrijft dat ze heeft besloten af te zien van 'een door de IND meer generiek gehanteerde werkwijze'.  \n  \nBroekers-Knol meldt in de brief dat 207 kinderen door de strengere beleidslijn werden getroffen. 'De omvang van de casuistiek blijkt aanmerkelijk groter dan aanvankelijk gedacht.' Daarbij vindt Broekers-Knol bij nader inzien dat de problemen en achtergronden van de groep asielkinderen dusdanig verschilt, dat 'een meer individuele beoordeling van de aanvragen op zijn plaats is'.  \n  \nDe alleenstaande asielkinderen die door de beleidslijn niet meer als alleenstaand werden beoordeeld, kunnen nu ook na een afwijzing een nieuwe aanvraag voor gezinshereniging indienen.  \n  \nVolgens de NRC is de nieuwe beleidslijn sinds november van kracht. Broekers-Knol laat in de brief weten dat de nieuwe opvatting van wie 'alleenstaand' is, stamt uit 2019. Toen besloot de IND dat een individuele minderjarige asielzoeker die zonder zijn ouders in Nederland was, niet in aanmerking kwam voor gezinshereniging toen hij een verblijfsvergunning kreeg. Vervolgens is deze lijn standaard geworden in het beleid van de IND. Het besluit werd door de rechtbank Overijssel geaccordeerd, zo schrijft de staatssecretaris.\n\nEritrese jongen\n\nOp verzoek van de Volkskrant publiceerde de rechtbank Overijssel dinsdag de uitspraak van maart 2020 waar Broekers-Knol naar verwijst. Daaruit blijkt dat het individuele geval waarop de beleidslijn van de IND is gebaseerd, een Eritrese jongen betreft van toen elf jaar oud die in 2017 met zijn oma naar Nederland kwam. De jongen kon in Nederland asiel aanvragen omdat zijn oom (en de zoon van zijn oma) al in Nederland woonde. In 2018 kreeg hij een tijdelijke verblijfsvergunning.  \n  \nZijn aanvraag voor hereniging met zijn ouders werd door de IND in 2019 afgewezen en de rechter achtte dit in 2020 rechtvaardig. De jongen was namelijk al sinds zijn eerste levensjaar verzorgd door zijn oma, bij wie hij ook in Nederland bleef wonen. De rechter oordeelde daarom dat het IND terecht stelde dat de jongen niet alleenstaand was. Zijn ouders zijn geen onderdeel van zijn gezin geweest, dus was van gezinshereniging geen sprake.","intensity":0,"negativity":0,"cluster_id":19,"similar_texts":"text170"},{"id":"30","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=1a767e5e3bb4033f49a1#/pages/38","title":"BVN","text":"BVN\n\nBVN06:00Ochtendpr.17:00NOS Jeugdjournaal.17:20Nieuwe baasjes.17:35Betreden Op Eigen Risico.18:00NOS Journaal.18:15BinnensteBuiten.18:45EenVandaag.19:10Een huis vol.19:55Man en Kunst.20:00NOS Journaal.20:30Weerbericht Europa/Afrika.20:35Opstandelingen.21:15De slimste mens.21:55Toren C.22:20Nieuwsuur.22:50Weerbericht Amerika/Caribiën.22:55Op1.23:50De Nachtzoen.00:00NOS Journaal.00:15Nederland in Beweging.00:30MAX Geheugentrainer.00:50Kook mee met MAX.01:00NOS Journaal.01:20De Diva in mij.02:00NOS Journaal.02:15Typisch Utrechtse Heuvelrug.","intensity":0,"negativity":0,"cluster_id":8,"similar_texts":"text243"},{"id":"31","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/34/2","title":"Candyman buigt zich over wit geweld en zwart trauma","text":"Cabrini-Green is een achterstandswijk in Chicago en het toneel van Candyman (1992), de horrorfilm van Bernard Rose die uitgroeide tot een cultklassieker. Een fan van het eerste uur was Jordan Peele die met Get Out en Us zelf uitgroeide tot een bekroonde horrorfilmer, met speciale aandacht voor raciale kwesties in hedendaags Amerika. Hoewel Peele een liefhebber was van Candyman, had hij ook vragen. Waarom werd het verhaal van het zwarte getto verteld via een witte vrouw? En waarom nam Candyman, een zwarte man die het slachtoffer werd van wit geweld, na zijn dood wraak op de zwarte wijk?  \n  \nVoor Peele reden genoeg om een moderne versie van Candyman te maken, althans als coscenarist en coproducent. Jammer dat hij niet ook de regie voerde, want de nieuwe Candyman is wat eentonig en eerlijk gezegd ook minder spannend. Het perspectief ligt dit keer wel bij een zwarte man in plaats van een witte vrouw. Kunstschilder Anthony woont in de inmiddels gegentrificeerde wijk. Alles ziet er spic en span uit, maar dat is slechts buitenkant. Anthony ervaart aan den lijve dat Candyman hier nog steeds rondwaart, dat racisme niet iets is wat je even wegpoetst. En zo weet de film een belangrijk thema, wit geweld en zwart trauma, op de kaart te zetten. Het is een insteek die tot nadenken stemt. Het wil niet zeggen dat het ook goede horror oplevert, al is er wel een wegkijkmomentje met een loszittende vingernagel. Belinda van de Graaf  \n  \nCandyman  \n  \nRegie: Nia DaCosta Met Yahya Abdul-Mateen II en Teyonah Parris  \n  \n**","intensity":0,"negativity":3,"cluster_id":65,"similar_texts":"text737"},{"id":"32","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/8/1","title":"Claus Sluters Christus is géén zoete heilige","text":"Een beetje smerig is het beeldje wel, maar verder is het in goede staat: de Calvarie van beeldhouwer Claus Sluter. Het is 57 centimeter hoog en gesneden uit buxushout. Dat is kennelijk solide materiaal, want het beeldje wordt gedateerd rond 1400.  \n  \n\"Het is een heel uitzonderlijk werk\", zegt een opgetogen Frits Scholten, conservator bij het Rijksmuseum in Amsterdam. Het museum kocht het beeldje dit voorjaar aan, in de overtuiging dat het uit kringen rond Claus Sluter kwam. Die wordt beschouwd als de grondlegger van de Nederlandse beeldhouwkunst. Onderzoek heeft nu aangetoond dat de man zelf de maker is.  \n  \nClaus Sluter heette eigenlijk Claes Sluter en was afkomstig uit Haarlem. Lange tijd werd geclaimd dat hij Duits was, vandaar de verbastering van zijn voornaam. Hij was van circa 1389 tot 1406 de hofbeeldhouwer van de Bourgondische hertog Filips de Stoute in Dijon. Daar maakte hij zijn belangrijkste werken, waaronder het praalgraf van de hertog.  \n  \nDeze Calvarie vertoont duidelijke overeenkomsten met Sluters bekende sculpturen. Scholten roemt vooral het vernieuwende realisme van de kunstenaar. \"Je ziet de gewaden in volle, zware plooien, zoals stof valt. Christus is geen zoete heilige, hij kijkt ingetogen, heel puur. Dat is typisch voor Sluter: hij kéék echt. Hij appelleerde aan de echtheid van het bestaan en niet aan een gestileerde werkelijkheid, zoals in zijn tijd gebruikelijk.\"  \n  \nOpmerkelijk is dat Sluter de Calvarie - genoemd naar de Calvarieberg (Golgotha) - gesneden heeft uit kostbaar buxushout. \"Dat werd vroeger ook palmhout genoemd, het groeit onder meer in het Midden-Oosten. Het kruis waaraan Christus is gestorven zou van dit hout gemaakt zijn. Sluter speelt dus met het materiaal, dat verwijst naar de voorstelling zelf. Dat is een ingenieuze truc.\"\n\nVernuft\n\nNóg ingenieuzer is dat dit kruis de vorm van een boom heeft. \"Hij hakte een boom uit hout, de omgekeerde wereld, daarin zie je ook zijn vernuft.\" Onder de boom likt een leeuwin haar welpjes. Dat verwijst naar de middeleeuwse overtuiging dat welpjes de eerste drie dagen dood zijn en pas door likken van hun ouders tot leven komen. \"Die drie dagen staan voor de drie dagen dat Christus in het graf lag. Je ziet de kruisiging én de wederopstanding, een beknopte samenvatting van de heilsgeschiedenis.\"  \n  \nVoor Scholten is de verwerving van het beeldje een hoogtepunt in zijn carrière. \"Het is een werk van de vroegste beeldhouwer met een echte kunstenaarspersoonlijkheid. In de kunstgeschiedenis zijn er maar weinig momenten dat je zoiets bijzonders kunt aankopen.\" Dat kon dankzij steun van onder meer het Mondriaan Fonds en de Vereniging Rembrandt.  \n  \nDe Calvarie is vanaf vandaag te bekijken in het Rijksmuseum. Dit najaar wordt het beeld grondig schoongemaakt.","intensity":0,"negativity":0,"cluster_id":42,"similar_texts":"text319"},{"id":"33","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/1/1","title":"Coronatest wordt plicht voor Grieken","text":"Om meer Grieken aan te sporen zich te laten inenten, wordt het leven voor ongevaccineerden vanaf half september een stuk lastiger. Ongeprikte werknemers in branches met veel contacten, zoals het toerisme en de horeca, moeten zich elke week twee keer op eigen kosten laten testen; in andere branches is dat één keer per week. Het testbewijs moeten ze uploaden in een database van de overheid. Werkgevers mogen weigeraars op non-actief zetten.  \n  \nDe maatregel, die op 13 september ingaat, geldt ook in de private sector. Ook ongevaccineerde scholieren en studenten moeten zich twee keer per week op eigen kosten laten testen. Wie dat niet doet, mag niet naar school of naar de universiteit komen. Griekenland is het eerste westerse land dat deze verregaande stappen zet om de stagnerende vaccinatiegraad op te krikken.  \n  \nNa een vliegende start begint Griekenland in Europa achterop te raken bij de vaccinaties. Er worden nog nauwelijks nieuwe prikafspraken gemaakt. Zo'n 56 procent van de bevolking heeft minstens één dosis gehad; 53 procent is volledig gevaccineerd. Onder de weigeraars zijn relatief veel ouderen en tieners en twintigers. En het aantal coronabesmettingen groeit sterk. Dinsdag noteerde Griekenland een recordaantal van meer dan 4600 nieuwe gevallen. Negen op de tien patiënten met corona op de intensive care in het land zijn ongevaccineerd.  \n  \nNaast de testplicht overweegt de regering bepaalde categorieën ambtenaren verplicht te laten inenten, te beginnen bij het leger en de politie. Voor zorgmedewerkers en apothekers geldt die regel vanaf 1 september. Voor personeel in verpleegtehuizen is dat al zo sinds 16 augustus. Van hen is naar schatting tussen de 45 en 65 procent ingeënt. Een kwart blijft weigeren en zit inmiddels onbetaald thuis, een van hen is ontslagen.  \n  \nDeze week demonstreerden ambulancemedewerkers tegen de vaccinatieverplichting; voor vandaag heeft de vakbond van personeel in staatsziekenhuizen een landelijke staking afgekondigd. \"We zijn niet tegen het vaccin, maar tegen de verplichting\", zei voorzitter Michalis Giannakos. \"De staat moet met werknemers in gesprek gaan en hen overtuigen.\"  \n  \nMaar de regering is dat niet van plan. \"We zijn geen denktank. We hebben niet de luxe alles te bediscussiëren nu de pandemie doorraast en alles wat we in de voorgaande periode hebben bereikt dreigt teniet te doen\", zei een woordvoerder. \"We moeten de maatschappij en mensen beschermen. Het vaccin is veilig, niet omdat de regering dat zegt, maar omdat wetenschappers dat onderbouwen met valide argumenten.\"  \n  \nOok in het openbaar vervoer worden de regels aangescherpt. Dat wordt alleen nog toegankelijk met een prikbewijs of een negatieve test, met uitzondering van het stadsvervoer. Dat geldt ook voor musea, theaters en sportscholen. Eigenaren mogen ook besluiten om alleen nog ingeënte bezoekers toe te laten. In de horeca zijn binnenruimtes taboe voor wie geen prik heeft gehaald. Griekse media spreken van een lockdown voor ongevaccineerden.  \n  \nOok andere landen zetten hun bevolking onder druk om zich te laten inenten. In de Verenigde Staten zijn wekelijkse tests en het dragen van mondkapjes verplicht voor ongevaccineerd overheidspersoneel. Maar door zulke regels niet alleen in de publieke, maar ook in de private sector verplicht te stellen, kent Griekenland nu het strengste beleid voor werknemers in de westerse wereld.  \n  \nSommige landen gaan nog verder. Tadzjikistan en Turkmenistan stellen vaccinaties voor alle volwassenen verplicht. Ook Indonesië legt boetes op aan burgers die de prik weigeren.  \n  \nbuitenland 10|11  \n  \nIn Madrid blijven de maskers op\n\nIn het kort\n\nGriekenland neemt drastische maatregelen tegen burgers zonder vaccinatie  \n  \nAls eerste EU-land verplicht het wekelijkse coronatests  \n  \nDe regering overweegt ook een vaccinatieplicht voor ambtenaren","intensity":0,"negativity":1,"cluster_id":34,"similar_texts":"text397"},{"id":"34","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/7/4","title":"Dansleraar bekent seks met minderjarige leerling","text":"### Groningen\n\nDe 38-jarige dansschoolhouder uit Groningen die gisteren voor de rechter stond, geeft toe dat hij in 2020 seks heeft gehad met een van zijn leerlingen. Zij was destijds 17 jaar oud, maar Khalid A. dacht dat ze meerderjarig was, zei hij in de Groningse rechtbank. De man zou sinds 2015 dertien personen hebben verkracht of aangerand, of pogingen daartoe hebben gedaan. Het ging om leerlingen en docenten. Dit zou onder meer zijn gebeurd tijdens privé-stretchoefeningen, waarbij A. de slachtoffers 'assisteerde'.","intensity":0,"negativity":0,"cluster_id":70,"similar_texts":"text693"},{"id":"35","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/2/5","title":"Darter Kyle Anderson (33) overleden","text":"### personalia\n\nDe Australische darter Kyle Anderson is op 33-jarige leeftijd overleden. Anderson was een van de weinigen in de geschiedenis van de sport die een 9-darter gooide op een wereldkampioenschap, waarbij met slechts negen darts de benodigde 501-punten voor een 'leg' worden vergaard.  \n  \nEerder dit jaar leverde Anderson zijn PDC Tourkaart in vanwege de geboorte van zijn tweede zoon. Hij koos ervoor bij zijn gezin in Australië te blijven wonen en voorlopig alleen in eigen land wedstrijden te gooien. Zijn doodsoorzaak is niet bekendgemaakt.","intensity":0,"negativity":0,"cluster_id":31,"similar_texts":"text528"},{"id":"36","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/39/1","title":"Darts in shock: 'Kyle was familie voor mij'","text":"Kyle Anderson, wiens dartsbijnaam The Original was, overleed aan nierfalen. Hij had ook diabetes.  \nJermaine Wattimena heeft moeite om woorden te vinden in een reactie op het overlijden van Anderson. ,,Ik heb Kyle behoorlijk goed gekend, vandaar. We hadden hetzelfde management'', aldus de darter uit Westervoort. ,,Toen hij nog meedraaide in de Tour, voor corona, waren we elk weekend als er ergens gegooid werd op pad met het groepje spelers van dat management. Ik heb veel uren met hem doorgebracht in hotels en tijdens autoritten.''  \n  \nVolgens Wattimena was Anderson 'een van de meest geliefde personen in de dartswereld. ,,Als hij binnenkwam, dan was hij er ook echt. Een grapje hier, een praatje daar; altijd positief. Ik wist dat hij diabetes had, maar niet dat het zo slecht ging met zijn gezondheid. Daarom komt dit nieuws hard aan. Pas 33 jaar ook, hè.\"  \n  \nDe Belg Dimitri van den Bergh, die ook tot dit groepje behoorde, laat weten dat hij het nog te vroeg vindt om te reageren omdat ook hij verrast werd door het slechte nieuws.  \n  \nOok voor zijn landgenoot Kim Huijbrechts kwam het nieuws over het overlijden als een mokerslag, al wist hij wél dat de kans aanwezig was dat Anderson zou komen te overlijden. Vanuit Slovenië, waar Huijbrechts aan een toernooi meedoet, laat hij weten dat hij een zeer goede band had met Anderson. ,,Hij voelde als familie voor mij. Niemand had een hekel aan hem, omdat hij een heel joviale man was die voor iedereen een luisterend oor had. Wat ik zo leuk aan hem vond? Hij vertelde vaak heel slechte moppen, maar daar moest hij zelf heel hard om lachen. Ongelooflijk dat dit nooit meer gaat gebeuren.\"  \n  \nVincent van der Voort wist niet of Anderson al dan niet gestopt was met darts. ,,Ik had gehoord dat hij zijn gezin miste dat in Australië was blijven wonen toen hij naar Engeland kwam voor het darts\", aldus de darter uit Purmerend. ,,Kyle zag zijn vrouw en kinderen maar een paar keer per jaar. Aan de andere kant is hij het afgelopen jaar ook van pijlensponsor gewisseld. Dat deed vermoeden dat hij toch nog actief was. Maar bij Q School (waar een Tourcard kan worden verdiend, red.) was hij dan weer niet in januari.''  \n  \nAnderson stond momenteel nog 45ste op de wereldranglijst. Zijn grootste prestatie was de winst van de Auckland Darts Masters in 2017. Hij deed zeven keer aan het PDC-WK mee en reikte vier keer tot de ronde van de beste 32, voor het laatst in 2019. Verder waren er onder meer een plek in de halve finale van het EK in 2017 en in de kwartfinale van de UK Open in 2016. Samen met Simon Whitlock deed Anderson vier keer mee aan het WK voor landenteams. In 2018 haalden ze de halve finale.  \n  \nAnderson baarde ook opzien door een perfecte ninedarter te gooien op het WK van 2014 in zijn partij tegen Ian White en tijdens het voor hem succesvolle EK van 2017 tegen Michael van Gerwen, die de partij wel won met 11-10.","intensity":0,"negativity":0,"cluster_id":58,"similar_texts":"text412"},{"id":"37","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/11/2","title":"De 'Pinochet van Afrika' Hissène Habré (79) overleden","text":"### Tsjaad\n\nDe oud-dictator van Tsjaad Hissène Habré is gisteren overleden in een ziekenhuis in de Senegalese hoofdstad Dakar. Habré zat een levenslange gevangenisstraf uit in het West-Afrikaanse land, nadat een speciale rechtbank hem daar in 2016 veroordeelde vanwege misdaden tegen de menselijkheid, oorlogsmisdaden en marteling.  \n  \nHabré regeerde Tsjaad van 1982 tot 1990 met ijzeren vuist. Onder zijn bewind kwamen volgens zijn opvolger Idriss Déby zeker 40.000 tegenstanders om het leven. Nog eens 200.000 anderen werden gemarteld tijdens zijn regime. Dat gruwelijke palmares leverde Habré de bijnaam de Pinochet van Afrika op, verwijzend naar de Chileense dictator die eveneens een terreurbewind in zijn land voerde.  \n  \nOndanks zijn reputatie als meedogenloze despoot kreeg Habré toen hij op het pluche zat in de Tsjadische hoofdstad Ndjamena wel aanzienlijke militaire en financiële steun vanuit het Westen. Onder meer de Verenigde Staten wilden de leider in het zadel houden om tegenwicht te kunnen bieden tegen de toenmalige Libische dictator Moammar Kadafi.  \n  \nIn 1990 kwam er een einde aan het regime van Habré toen hij werd verdreven door Idriss Déby die tot zijn dood in april aan de macht was in Tsjaad. Habré vluchtte naar Senegal en na jarenlang juridisch getouwtrek en diplomatieke druk, voornamelijk uit België werd hij in 2015 aangehouden. Een jaar later veroordeelde een speciaal Tsjaad-tribunaal Habré tot levenslang.  \n  \nHet was de eerste keer was dat een ex-staatshoofd op Afrikaanse bodem door een rechter werd veroordeeld vanwege misdaden tegen de menselijkheid. Volgens lokale media werd Habré vorige week ziek en zou hij door door een infectie met het coronavirus zijn overleden. Hij werd 79 jaar.","intensity":0,"negativity":0,"cluster_id":53,"similar_texts":"text409"},{"id":"38","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/7/1","title":"De ergernis groeit over politieke blokkades in het formatieproces","text":"'Tragisch', zegt Gert-Jan Segers. Een beter woord heeft de leider van de ChristenUnie niet voor de kabinetsformatie, die zich al maandenlang voortsleept zonder enig zicht op witte rook.  \n  \nSegers sprak gisterochtend opnieuw met informateur Mariëtte Hamer over de impasse. Wat de ChristenUnie betreft is een minderheidskabinet van in ieder geval VVD en D66, eventueel aangevuld met CDA, 'een heel goede optie'. De kans dat de ChristenUnie zelf deelneemt aan de nieuwe coalitie is de afgelopen week 'niet groter geworden', zegt Segers.  \n  \nZo blijft de formatie, ruim vijf maanden na de verkiezingen, muurvast zitten. Zes partijen zijn nog in beeld voor kabinetsdeelname, maar onderlinge blokkades en voorkeuren maken iedere meerderheidsvariant vooralsnog onmogelijk. D66 wijst de ChristenUnie af en PvdA en GroenLinks willen niet zonder elkaar, wat VVD en CDA op hun beurt als een probleem beschouwen.  \n  \nInformateur Hamer dacht een uitweg gevonden te hebben door Mark Rutte en Sigrid Kaag als winnaars van de verkiezingen samen een voorzet voor een regeerakkoord te laten schrijven. Andere partijen konden de afgelopen week bij Hamer aangeven of zij met VVD en D66 verder willen onderhandelen over een echt akkoord, op basis van dat document.  \n  \nDe ChristenUnie was duidelijk na het inzien van de voorzet van VVD en D66. \"Het is een behoorlijk liberaal stuk\", vindt Segers. PvdA en GroenLinks daarentegen beschouwen het document als een uitgestoken hand in hun richting. Wat er exact in dat stuk staat, is onbekend. Vooralsnog blijft het vertrouwelijk.  \n  \nBronnen rond de formatie melden wel dat VVD en D66 stevig willen inzetten op klimaat met 'groene industriepolitiek'. Er moet meer aandacht komen voor de lhbti-gemeenschap (een 'regenboogakkoord') en de twee partijen zijn het erover eens dat artikel 23 van de Grondwet, over de vrijheid van onderwijs, moet worden 'gemoderniseerd'. Het document bevat ook ideeën over nieuwe wetgeving rond medische ethiek, wat de reserves bij Segers verklaart. De woningmarkt verdient meer regie van de overheid, vinden VVD en D66. Daarnaast probeert de VVD tegemoet te komen aan de wens van de linkse partijen door de zo bekritiseerde bestuurscultuur te verbeteren. Voorstellen uit een aangenomen Kamermotie, waarin gevraagd wordt voor meer geld voor de sociale advocatuur, de Nationale Ombudsman en de Rekenkamer, worden door de liberale partijen omarmd.  \n  \nHet chagrijn bij PvdA en GroenLinks neemt toe over het uitblijven van onderhandelingen over een regeerakkoord. Zeker nu de partijleiders Lilianne Ploumen en Jesse Klaver op basis van dat VVD/D66-document geen inhoudelijke bezwaren zien om een formatiepoging te wagen.  \n  \nMark Rutte en CDA-collega Wopke Hoekstra houden de boot af, ook na de vele gesprekken bij de informateur. Ze blijven zich verzetten tegen PvdA én GroenLinks aan tafel, waarbij de linkse partijen als één front willen onderhandelingen.  \n  \nHoe het verder moet, weten de hoofdrolspelers zelf ook niet. Hamer sprak gistermiddag weer met de kopstukken van VVD, D66 en CDA en in de avond nog een keer met de ChristenUnie. In het uiterste geval moet de informateur de opdracht onverrichter zake teruggeven aan de Kamer. Maar dat zou niet passen bij haar karakter, als voorzitter van de Sociaal-Economische Raad (Ser). Die baan betekent polderen en praten, zo lang als nodig.","intensity":0,"negativity":1,"cluster_id":72,"similar_texts":"text632"},{"id":"39","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/de-schoonheid-niet-de-waarheid-van-dronkenschap-a4055864#20210825-79770-208","title":"De schoonheid, niet de waarheid  van dronkenschap","text":"Drama ‘Bloody Nose, Empty Pockets’ geeft een ontroerend, levensecht inkijkje in de beschutte, licht benauwende baarmoeder die bar The Roaring 20’s  is voor stamgasten. Alleen bestaat de bar niet echt. ,Ze lopen binnen als de verlepte stamgasten van bar Cheers, de jarentachtigsitcom. „Rikki!” „Shay!”, roept de hele kroeg dan. Dit is de laatste avond van The Roaring 20’s, een gribusbar in de marges van Las Vegas die sluit. Een bitterzoet drankfestijn, want wat moet er morgen van ze worden? Van de gepijnigde Vietnamveteraan Bruce, zestiger Pam die zo graag haar borsten laat zien en dakloze ex-acteur Michael, die elke avond op de sofa in slaap valt om ’s ochtends uitgebreid excuses te maken voordat hij zich scheert op het toilet.\n\nWe houden ze een dag en nacht gezelschap terwijl ze drinken, dansen, sjansen, ruzie maken en leuteren. Aapjes die zich aan elkaar vastklampen, elkaar vlooien in de gure wind van het Amerikaanse kapitalisme. In de steeg, waar het zoontje van barvrouw Shay met zijn vriendjes drinkt en blowt, loopt de volgende generatie losers zich warm.\n\nEen ontroerend, levensecht inkijkje in een beschutte, licht benauwende baarmoeder. Alleen: bar The Roaring 20’s bestaat niet. De broers Bill Ross IV en Turner Ross castten de stamgasten op straat en in kroegen en brachten ze samen in een bar in New Orleans.\n\nHet markeert een trend in de documentaire; denk ook aan Gunda, het ‘levensechte’ leven van een zeug dat op meerdere boerderijen en in een studio werd opgenomen. In de jaren negentig werden de grenzen tussen speelfilm en documentaire al poreus door satirische nepdocumentaires (mockumentary) en found footage-films. Documentaire Bloody Nose, Empty Pockets gaat verder: een romantische, ‘enhanced’ versie van een realiteit, hier van dronkenlappen en outcasts. De broers Ross wilden eerst draaien in een echte kroeg, met echte stamgasten – maar of het interieur, of het ensemble beviel ze niet.\n\nDe dakloze ex-acteur Michael, de ster van de film, lijkt voor de broertjes te spreken wanneer hij mijmert hoe hij vroeger als acteur iedereen verveelde met gezever over de ‘waarheid in een scène’. Nu gelooft hij alleen nog maar in schoonheid, zegt hij. Net als Bloody Nose, Empty Pockets, een verbluffend authentiek ogende, mooie kroegsimulatie met een cast van vreemdelingen die – geassisteerd door royale volumes drank en drugs – al jarenlang bevriend lijken te zijn. De film lijkt wel iets ‘waars’ te willen zeggen over de vluchtigheid van kroegwarmte. We zijn geen familie, zucht ‘stamgast’ Michael. We houden elkaar tijdelijk overeind door tegen elkaar aan te leunen.\n\nToch is het dubieus dat dit experiment zich als documentaire presenteert, terwijl het fictie, speelfilm, simulatie betreft. Juist nu lijkt het me belangrijk dat documentaire streeft naar waarheid, haar enige echte bestaansrecht als genre. Maar goed, laten we Bloody Nose, Empty Pockets dan maar gewoon drama noemen.\n\nDrama\n\nBloody Nose, Empty Pockets Regie: Bill Ross IV, Turner Ross. In: 10 bioscopen\n\n●●●●●\n\nNieuwsbrief\n\nNRC Film\n\nDe beste filmstukken, interviews en recensies van de nieuwste films\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":16,"similar_texts":"text163"},{"id":"40","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/35/2","title":"Debuut Messi tegen Reims","text":"Lionel Messi (foto) is klaar voor zijn debuut voor Paris Saint-Germain. Zondag, op bezoek bij Stade Reims, moet de Argentijn zijn entree voor de Fransen gaan maken, geeft trainer Mauricio Pochettino aan. ,,Leo heeft een zeer goede trainingsweek achter de rug. Ik denk dat hij zijn eerste minuten kan gaan maken.\"","intensity":0,"negativity":0,"cluster_id":68,"similar_texts":"text702"},{"id":"41","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=d407ffeda0af50dec354#/pages/4-5","title":"Defensie annuleert vliegshow tijdens GP","text":"Defensie annuleert vliegshow tijdens GP\n\n’Ongepast door Afghanistan’ \n\nZandvoort Bezoekers van de Formule 1 Grand Prix in Zandvoort hoeven zondag 5 september niet naar de lucht te turen om een glimp op te vangen van de straaljagers van Defensie. Vanwege de ontwikkelingen in Afghanistan heeft Defensie besloten om de zogeheten ’flypast’ tijdens de race te annuleren.\n\nDe flypast zou met jachtvliegtuigen worden verzorgd over de start-finish op het circuit. Wel speelt het Orkest van de Koninklijke Luchtmacht het Wilhelmus voorafgaand aan het evenement. Volgens een woordvoerder vindt Defensie „het niet gepast om in dezelfde tijd een feestelijke overvlucht te maken.” Het staat volgens hem ook los van het kort geding tegen de vliegshow. Defensie is momenteel met tientallen militairen actief in Kabul om honderden mensen te evacueren.","intensity":0,"negativity":0,"cluster_id":63,"similar_texts":"text537"},{"id":"42","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/9/5","title":"Defensie zet streep door vliegshow bij Formule 1-race 'vanwege ontwikkelingen in Afghanistan'","text":"Het ministerie van Defensie heeft besloten de vliegshow die plaats zou vinden bij de start van de Formule 1-race in Zandvoort te annuleren. Het besluit komt een dag nadat natuurbeschermers besloten naar de rechter te stappen om de vliegshow tegen te houden. Het annuleren van de vliegshow heeft volgens Defensie echter een andere reden dan milieuoverwegingen of andere overlast voor omwonenden. 'Vanwege de ontwikkelingen in Afghanistan heeft heeft Defensie besloten om de fly past tijdens de Formule 1 in Zandvoort te annuleren', zo schrijft het ministerie in een persbericht. Bij de openingsceremonie op zondag 5 september zouden jachtvliegtuigen een show weggeven boven het circuit in Zandvoort. Defensie had voor de vliegshow een vergunning afgegeven. De natuurstichting Vrienden van Middenduin maakte maandag bekend een kort geding aan te spannen om de vliegshow tegen te houden. De show zou volgens de stichting onnodige geluidsoverlast en CO2-uitstoot veroorzaken.  \n  \nDe rechtszaak zou volgende week woensdag 1 september dienen.","intensity":0,"negativity":1,"cluster_id":63,"similar_texts":"text509"},{"id":"43","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=a807f053fdd4b8b8ea90#/pages/28","title":"Denswil gaat voor zijn kans bij Trabzonspor","text":"Denswil gaat voor zijn kans bij Trabzonspor\n\nStefano Denswil (28) verruilt Bologna voor Trabzonspor. De door Ajax opgeleide linksbenige verdediger wordt door de Italianen een jaar verhuurd. In de zomer van 2022 is Denswil transfervrij. De verdediger verliet Ajax in de zomer van 2015 voor Club Brugge, waar hij een vaste en gewaardeerde kracht was. Twee jaar geleden maakte hij voor 6,6 miljoen euro de overstap naar Bologna, dat hem de tweede helft van vorig seizoen terug verhuurde aan Club Brugge. De Italianen hadden een optie voor nog een seizoen, maar besloten daar onder druk van bepaalde clausules geen gebruik van te maken. In Turkije wil Denswil het ambitieuze Trabzonspor of andere clubs overtuigen om transfervrij een langdurige verbintenis te ondertekenen.","intensity":0,"negativity":0,"cluster_id":12,"similar_texts":"text151"},{"id":"44","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/36/5","title":"Denswil naar Trabzonspor","text":"Stefano Denswil wordt door Bologna tot het einde van het seizoen uitgeleend aan het Turkse Trabzonspor. Het contract van de 28-jarige verdediger loopt in de zomer van 2022 af.  \n  \nVorig seizoen verhuurde Bologna Denswil al aan zijn oude club Club Brugge.","intensity":0,"negativity":1,"cluster_id":12,"similar_texts":"text526"},{"id":"45","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=40ddfb6c8d39c6ede64b#/pages/25","title":"donderdag","text":"donderdag\n\ntelesport\n\npagina d2\n\nwonen\n\npagina d8\n\nweer\n\npagina d10\n\npuzzel\n\npagina d11\n\ncultuur\n\npagina d12\n\ntelevisie\n\npagina d14\n\nFOTO\n\nGETTY \n\nIMAGES","intensity":0,"negativity":0,"cluster_id":5,"similar_texts":"text77"},{"id":"46","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/10/4","title":"Douceurtje voor Russische gepensioneerden","text":"Kort voor de parlementsverkiezingen in Rusland ontvangen gepensioneerden eenmalig 10.000 roebel (115 euro). Het geld moet in september worden uitbetaald, staat in een decreet dat president Vladimir Poetin gisteren tekende. Volgens critici is het douceurtje een poging om stemmen te kopen voor Poetins partij Verenigd Rusland. Leonid Volkov, een bondgenoot van de gedetineerde oppositieleider Aleksej Navalny, ziet het als 'omkoping van kiezers'. Ouderen in Rusland hebben het financieel zwaar. De extra bijdrage komt neer op grofweg een verdubbeling van het maandelijkse staatspensioen. Poetin zei onlangs dat gepensioneerden het zwaarst zijn getroffen door de inflatie van 6,5 procent.","intensity":0,"negativity":0,"cluster_id":28,"similar_texts":"text200"},{"id":"47","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/24/blijft-duterte-langer-aan-de-macht-als-vicepresident-onder-zijn-dochter-a4055939#20210825-79770-114","title":"Duterte wil een 'Poetintje' doen en vicepresident worden","text":"Filippijnen De Filippijnse president, wiens termijn eindigt, zet zijn zinnen op het vicepresidentschap. Zijn dochter zou azen op de toppositie.,Krijgen de Filippijnen straks twéé Dutertes aan de leiding? Een eerste serieuze stap in die richting is gezet. Dinsdag werd bekend dat zittend president Rodrigo Duterte de nominatie van zijn partij accepteert als kandidaat voor het vicepresidentschap bij de verkiezingen, volgend jaar mei. Volgens de Filippijnse grondwet mag een president maximaal één termijn van zes jaar dienen. Hoewel sommige critici de president ervoor hadden aangezien om die regel straal te negeren, probeert Duterte met deze omweg van het vicepresidentschap op een legale manier aan de macht te blijven. En zijn dochter Sara Duterte mag zich nog niet officieel hebben gemeld als presidentskandidaat, ze krabbelt sinds enkele weken wel terug van haar eerdere stellige ontkenningen. De deadline voor aanmeldingen is in de eerste week van oktober. En door haar kandidatuur in de lucht te laten hangen, volgt Sara Duterte de strategie die haar vader ook hanteerde bij zijn verkiezing in 2016: tot op het laatste moment wachten met je melden. Zo kunnen andere kandidaten nog geen actieve campagne tegen je voeren. Sara Duterte volgde haar vader eerder al op als burgemeester van Davao, op het zuidelijk gelegen eiland Mindanao. De aankondiging dat Duterte voor het vicepresidentschap wil gaan, komt in de Filippijnen niet als verrassing. Hij zei in juli al publiekelijk dat het hem wel wat leek, omdat hij dan opnieuw zes jaar immuniteit zou genieten tegen „die strafzaken waar ze me maar mee blijven bedreigen”. „En daarna stel ik me kandidaat als vicepresident. En dáárna... stel ik me kandidaat als vicepresident.” Internationaal Strafhof begint mogelijk een zaak wegens Duterte’s war on drugs Hij doelt onder andere op de zaak die het Internationaal Strafhof in Den Haag waarschijnlijk tegen de Filippijnse regering gaat beginnen. Het gaat om de meedogenloze oorlog tegen drugshandel en drugsbezit die Duterte in 2016 begon. Schattingen van het aantal onwettig gedode inwoners lopen uiteen van enkele duizenden tot tienduizenden. De aanklager van het Strafhof heeft al vastgesteld dat een onderzoek naar misdaden tegen de menselijkheid zin zou hebben en wacht alleen nog op goedkeuring. Die war on drugs noemt Duterte juist één van de redenen om door te willen gaan: zijn werk is nog niet af, zegt hij. Juridisch deskundigen in de Filippijnen stellen overigens dat de vicepresident geen immuniteit zou genieten – die geldt alleen voor de president.Politieke steun voor dochterOf het duo Duterte ook samen campagne zou gaan voeren, is in dit vroege stadium nog onduidelijk. Dochter Sara zegt dat ze zich niet wil aansluiten bij een landelijke politieke partij en zou zich onafhankelijk willen kandideren. Toch hebben meerdere landelijke partijen hun steun al voor haar uitgesproken. De regeringspartij van Duterte heeft dinsdag Christopher ‘Bong’ Go, senator en één van Dutertes rechterhanden, als presidentskandidaat genomineerd. Maar die zei eerder dat hij niet op die kandidatuur zit te wachten. De Filippijnen verkeren intussen in crisis; corona veroorzaakte de grootste economische recessie sinds de Aziatische crisis in 1998. Na een korte opleving moest hoofdstad Manila opnieuw in lockdown door de snelle verspreiding van de Deltavariant. Bijna de helft van de 110 miljoen Filippijnse inwoners zegt armoede te ervaren en 4,8 miljoen van hen zeggen honger te lijden. Dutertes droom van een beter leven voor zijn landgenoten is door „onvoorziene omstandigheden” verstoord geraakt, zei de president. Ondanks de misère die veel Filippijnen nu doormaken, en die toch deels aan overheidsbeleid is te wijten, staan president Rodrigo Duterte en zijn dochter bovenaan de meeste opiniepeilingen. Volgens analisten speelt daarin een aantal factoren mee: het gebrek aan geloofwaardige alternatieven voor leiders bij de oppositie, de klare en simpele taal waarvan de Dutertes zich bedienen en de verslechterde vrijheid van meningsuiting, waardoor inwoners zich mogelijk niet eens meer dúrven uitspreken.\n\nNieuwsbrief\n\nNRC De Haagse Stemming\n\nVolg de formatie op de voet en word zelf een Haagse ingewijde\n\nInschrijven\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":45,"similar_texts":"text661"},{"id":"48","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/volleybal-eerste-nederlaag-voor-nederlandse-vrouwen-bij-ek-a4055989#20210825-79770-310","title":"Eerste nederlaag voor Nederlandse vrouwen bij EK","text":"De Nederlandse volleybalsters hebben tijdens het EK in Roemenië de eerste nederlaag geïncasseerd. De ploeg van bondscoach Avital Selinger was in de vierde groepswedstrijd niet opgewassen tegen Turkije: 0-3 (21-25, 21-25 en 20-25). Anne Buijs was topscorer bij Oranje met elf punten. Turkije, dat wordt gecoacht door Giovanni Guidetti, oud-trainer van de Nederlandse vrouwenploeg, verzekerde zich met de vijfde groepszege op rij van de eerste plaats in poule D. De beste vier ploegen van elke poule plaatsen zich voor de achtste finale. Nederland, dat al zeker is van een plaats bij de laatste zestien, sluit deze woensdag de groepsfase af met een wedstrijd tegen Zweden. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021","intensity":0,"negativity":1,"cluster_id":24,"similar_texts":"text38"},{"id":"49","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/2/4","title":"Elizabeth leent twee Cuyps uit","text":"### personalia\n\nDe Britse koningin Elizabeth leent twee schilderijen van Aelbert Cuyp (1620-1691) uit aan het Dordrechts Museum, voor de tentoonstelling In het licht van Cuyp. Het gaat om Landschap met herders en reizigers uit 1667 en De Veerboot uit 1650, kunstwerken die op Buckingham Palace hangen. De Britse koningin bezit meerdere Cuyps, doordat haar verre familielid George IV er een dozijn wist te verzamelen. Er was in zijn tijd, rond 1800, een ware Cuyp-rage onder de Britse aristocratie, die viel voor het gouden licht van de Hollandse meester.","intensity":0,"negativity":0,"cluster_id":48,"similar_texts":"text752"},{"id":"50","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/21/4","title":"Feyenoord laat Fer gratis vertrekken naar Turkije","text":"### Kort\n\nVoetbal\n\nFeyenoord laat Leroy Fer gratis vertrekken naar de Turkse subtopper Alanyaspor. De controlerende middenvelder begon het seizoen nog als aanvoerder van Feyenoord, maar de afgelopen wedstrijden zat hij op de bank. Na de komst van de Noor Fredrik moest hij zich tevreden stellen met een bijrol. Het contract van Fer (31) liep aan het einde van het seizoen af. Nicolai Jørgensen mocht eerder deze zomer ook al transfervrij weg bij Feyenoord, terwijl hij nog een jaar onder contract stond. Alanyaspor werd vorig seizoen zevende in de Turkse Süper Lig en greep net naast een ticket voor Europees voetbal.","intensity":0,"negativity":1,"cluster_id":25,"similar_texts":"text685"},{"id":"51","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/fokke-sukke-a4055928#20210825-79770-120","title":"Fokke & Sukke","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":1,"similar_texts":"text10"},{"id":"52","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=1587f2575f11d6aafbc8#/pages/8","title":"Formatie zet druk op ketel bij PvdA","text":"Formatie zet druk op ketel bij PvdA\n\nJesse Klaver en Lilianne Ploumen bespreken een mogelijke samenwerking tussen de PvdA en GL. \n\nFoto: ANP/HH\n\nHoudt partijleider Ploumen zich staande? \n\nVan onze parlementaire \n\nredactie\n\nDen Haag De PvdA-ledenraad van aankomende zaterdag belooft zoals vanouds een stevig robbertje knokken over de koers te worden. In Den Haag houdt de formatiekaravaan er de pas voor in; de pas die toch haast al niet meer viel waar te nemen zo traag.\n\n„De PvdA is behoorlijk verdeeld”, schetst oud-voorzitter Hans Spekman de situatie in zijn partij. Hij ziet moties voorbijkomen over voorzichtige samenwerking met GL tot zelfs het samensmelten van de Tweede Kamerfracties van PvdA en GL. Eentje die volgens hem een behoorlijke kans van slagen heeft, is de motie die oproept om niet in een kabinet met de VVD te gaan. \n\nFormerende partijen volgen het gekrakeel bij de PvdA op de voet. Mocht een van de plannen over fractieversmelting met GL of een boycot van een Rutte-kabinet een meerderheid halen, dan kan dat gevolgen hebben voor de formatie. De vraag is ook of partijleider Lilianne Ploumen zich staande houdt en wat haar partij gaat doen met moties waar een meerderheid zich achter schaart.\n\nSpekman had gehoopt dat zijn partij ’beter na had gedacht en de tijd had genomen om PvdA-leden te betrekken bij bepaalde besluiten’. Hij wijst bijvoorbeeld op het aftreden van Lodewijk Asscher als partijleider en de PvdA-verkiezingsuitslag die ’nog slechter was dan toen ik ben afgetreden’. Leden hebben er – mede door corona – nog niet met de partijleiding over kunnen praten. „Het zet druk op de ketel, net als de formatie.”\n\nNiet te spreken is Spekman over een brief die Europarlementariër Paul Tang en kandidaat-partijvoorzitter Pieter Paul Slikker naar de leden hebben verstuurd. Daarin roepen ze PvdA’ers op om eenvoudigweg niet te stemmen over fusievoorstellen en plannen om niet in een kabinet met Rutte te stappen. „Mij is ook gevraagd om die brief te steunen. Mijn naam staat er niet onder. Dat is niet voor niets.” \n\nMeerdere PvdA’ers reageren witheet op de brief. Ze wijzen erop dat de PvdA partijdemocratie altijd hoog in het vaandel heeft staan. Ze vinden dat het duo met hun oproep om niet over de moties te stemmen daaraan tornt.\n\nIntussen zit in de formatie nog steeds geen schot. Informateur Mariëtte Hamer sprak woensdag met VVD, D66, CDA en CU. PvdA en GL kregen dit keer geen uitnodiging.\n\nVVD en CDA zien nog steeds het liefst dat het huidige kabinet met CU wordt voortgezet. Ze zouden het ook acceptabel vinden om met GL of PvdA in zee te gaan, maar niet met een links duo. D66 mikt op de Kaag-coalitie en ziet een kabinet met CU ’op dit moment’ niet zitten. Gezocht wordt naar mogelijkheden om de impasse te doorbreken.\n\nVanuit partijen die de Kaag-coalitie een warm hart toedragen werd het bericht de wereld in geholpen dat er twee CDA-Kamerleden met Pieter Omtzigt zouden mee willen gaan, mocht hij een eigen partij beginnen. Een bericht dat stellig weersproken wordt door Omtzigt zelf en de CDA-partijtop. \n\nOok wordt er gelekt over de inhoud van het formatiestuk van VVD en D66. Dat gelek zou moeten bewijzen dat de ene coalitie geschikter is dan de andere. \n\nSpekman is er wars van. Wat hij ziet? „VVD en D66 staan met hun strategieën tegenover elkaar. Ze willen geen gezichtsverlies. De vraag is: zijn wij dan de partij die iemands gezicht moet redden?” Hij vindt van niet, maar stelt ook dat zijn eigen partij niet bijster handig opereert. „Wij laten ons op dit moment ondersneeuwen in dat geweld.”\n\nSpekman: ’De partij is behoorlijk verdeeld’","intensity":0,"negativity":0,"cluster_id":64,"similar_texts":"text510"},{"id":"53","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/10/1","title":"Formatiechagrijn: Laat Rutte zelf de kar trekken","text":"### Formatie getreuzel\n\nInformateur Mariëtte Hamer ontving gisteren de onderhandelingsteams van VVD, D66, CDA en PvdA/GroenLinks afzonderlijk. Vanochtend komt als laatste CU-leider Gert-Jan Segers nog op bezoek in de Stadhouderskamer en dan moet Hamer de balans opmaken in een van de traagste coalitieverkenningen ooit.  \n  \nDik 160 dagen na de verkiezingen dekt het woord impasse de lading nog amper, en waait het ongeduld over van het land naar het Binnenhof. PvdA-leider Ploumen en haar linkse bondgenoot Klaver waren er gisteren het meest helder over: de problemen in het land zijn te groot om nog langer te treuzelen met de kabinetsvorming. ,,Wij hebben aangegeven bij de informateur waar wij toe bereid zijn en wat belangrijk is, waarvoor snel oplossingen moeten komen'', zei Klaver. ,,We wachten al vijf maanden op een nieuwe regering.''\n\nHaast\n\nAndere partijleiders leken gisteren wat geduldiger, al is ook bij D66 wel wat haast te bespeuren. Nu VVD en CDA nog altijd de 'Kaag-coalitie' (VVD, D66, CDA, PvdA en GroenLinks) blokkeren, wordt op de D66-gangen gesteld dat de bal dan toch uiteindelijk bij VVD-leider Rutte komt te liggen. Als dit allemaal niet werkt, moet hij als leider van de grootste partij dan maar zelf de formatiekar gaan trekken.  \n  \nZónder medewerking van Kaag, zoals tot nu steeds het geval was, klinkt het subtiel dreigend. ,,Hij is de grootste'', meldt een ingewijde. ,,Het wordt dan ook tijd om een keer een inhoudelijke reden te geven voor het feit dat je niet in één coalitie wilt met PvdA en GroenLinks, die hebben we nog niet gehoord.''  \n  \nDit terwijl het 'basisstuk' dat VVD en D66 samen opstelden wel een goed startpunt voor onderhandelingen vormt voor veel partijen. Maar VVD en CDA voelen niks voor een kabinet met zowel GroenLinks als PvdA. Zij willen het liefst met de ChristenUnie in een nieuwe coalitie, maar daarmee wil D66 - een van de twee winnaars van de verkiezingen in maart - niet opnieuw regeren.\n\n'Formatiefusie'\n\nTegelijk hangt er een grote schaduw over de innige samenwerking die Klaver en Ploumen hebben afgekondigd. Deze 'formatiefusie' had VVD en CDA over het drempeltje moeten helpen. Die vinden twee linkse partijen er 'een te veel', maar krijgen er dan de facto één aan de onderhandelingstafel als Klaver en Ploumen als duo aanschuiven. Maar dat plannetje is nog niet zeker. In de achterban van zowel GroenLinks en PvdA klinkt gemor over die list.  \n  \nDe PvdA houdt komende zaterdag een speciaal ingelaste ledenraad, in de hoop dat leider Ploumen daar een mandaat krijgt. Er worden moties in stemming gebracht, zowel vóór als tégen haar plan, dus tot die tijd zouden VVD en CDA kunnen afwachten. Immers: de gehele opzet, waar die partijen toch al niet warm van werden, kan ook zomaar van tafel worden geveegd. Ook GroenLinks-leden komen zaterdag bijeen, maar daar gaat het er anders aan toe: de leden mogen niet stemmen, maar slechts hun 'vragen' voorleggen aan Klaver.  \n  \nHet is de vraag of, in aanloop naar zaterdag, het toch al trage proces in een nóg lagere versnelling wordt gezet. Hamer ontvangt vandaag nog wel CU-leider Segers, dan zal ze zich beraden op haar advies aan de Tweede Kamer. Maar een weg uit de patstelling vinden zal nog niet meevallen.","intensity":0,"negativity":0,"cluster_id":38,"similar_texts":"text762"},{"id":"54","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=b53505455b495db07322#/pages/30","title":"Gal laat EK in Duitsland schieten","text":"Gal laat EK in Duitsland schieten\n\nPaardensport\n\nNederlands kampioen Edward Gal neemt niet deel aan het Europees kampioenschap dressuur, dat binnenkort in het Duitse Hagen wordt gehouden. Zijn ’olympische’ paard GLOCK’s Total U.S. krijgt rust na de zesde plaats in Tokio. De ruiter vindt dat zijn troef GLOCK’s Toto Jr. momenteel niet de vorm heeft om mee te doen aan een groot kampioenschap.\n\nBondscoach Alex van Silfhout heeft gekozen voor Marlies van Baalen, Adelinde Cornelissen, Dinja van Liere en Hans Peter Minderhoud. Thamar Zweistra is aangewezen als vijfde ruiter. De titel-strijd is van 7 tot en met 12 september.","intensity":0,"negativity":2,"cluster_id":51,"similar_texts":"text40"},{"id":"55","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/39/4","title":"Gal laat EK links liggen","text":"Nederlands kampioen Edward Gal neemt niet deel aan het EK dressuur, dat van 7 tot en met 12 september in het Duitse Hagen wordt gehouden. Zijn paard GLOCK's Total U.S. krijgt rust na de zesde plaats in Tokio. De ruiter vindt dat zijn troef GLOCK's Toto Jr. momenteel niet de vorm heeft voor een groot kampioenschap.","intensity":0,"negativity":2,"cluster_id":51,"similar_texts":"text527"},{"id":"56","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/7/1","title":"Geen rol Segers","text":"### ChristenUnie-leider: Dan maar een minderheidskabinet\n\nSegers noemt de vorming van een minderheidskabinet - met VVD, D66 en mogelijk CDA - 'een heel goede optie'. ,,Je ziet van weerszijden dat de vorming van een meerderheidskabinet heel lastig is'', zegt Segers. Nadat hij dit gistermorgen eerst tegen informateur Mariëtte Hamer had gezegd, vroeg zij hem dit gisteravond ook nog een keer rechtstreeks te zeggen tegen Rutte en Kaag. Die reageerden niet meteen op de suggestie.  \n  \nDik vijf maanden na de verkiezingen zit de vorming van een nieuw kabinet nog steeds muurvast. Van de negentien partijen in de Tweede Kamer (sinds het afsplitsen van CDA-Kamerlid Pieter Omtzigt) zijn er nog maar zes partijen over die samen een meerderheid zouden kunnen vormen. De rest is al afgevallen om verschillende redenen. Maar D66 wil niet opnieuw met de ChristenUnie in een kabinet en VVD en CDA willen niet met zowel PvdA als GroenLinks samenwerken.\n\nGênant\n\nDinsdag hebben die twee linkse partijen in een gesprek met Hamer nogmaals te horen gekregen dat VVD en CDA voet bij stuk houden. D66 lijkt echter evenmin van plan toe te geven. Zo duurt de patstelling voort. ,,We zijn deze formatie allemaal begonnen met te zeggen dat de opdracht heel groot is'', zegt Segers. ,,Maar we lopen alleen rondjes en bezigen cryptische teksten. We komen niet tot het oplossen van problemen en dat is echt gênant.''  \n  \nNu er geen meerderheidscoalitie te vormen is, ziet hij een minderheidskabinet als laatste optie. ,,Ik denk ook dat het werkbaar is. Het zou ook heel goed zijn voor de verhoudingen met de Tweede Kamer. Dan krijg je dat het kabinet iedere keer op de inhoud een meerderheid moet zoeken.''  \n  \nOndertussen neemt de ergernis bij alle partijen flink toe over de voortslepende impasse. PvdA-leider Ploumen en GroenLinks-voorman Klaver waren er gisteren het helderst over: de problemen in het land zijn te groot om nog langer te treuzelen met de kabinetsvorming. ,,We wachten al vijf maanden op een nieuwe regering'', zei Klaver.\n\nWopke Hoekstra\n\nVooral CDA-leider Wopke Hoekstra wordt door andere partijen verweten dat hij 'al maanden alleen maar overal nee op zegt'. Om de formatie vlot te trekken, werd voor de zomer besloten dat VVD en D66 samen een aanzet zouden schrijven voor een nieuw regeerakkoord. Andere partijen konden op basis van de inhoud beslissen of ze daarover door wilden praten. CDA, PvdA en GroenLinks wilden dat wel. De ChristenUnie had de meeste reserves. In het stuk van VVD en CDA staat volgens betrokkenen onder andere dat de onderwijsvrijheid moet worden aangepast en dat de wet voor embryoselectie en abortus anders moet. Segers noemde het formatiestuk daarom 'te liberaal'.  \n  \nBij PvdA en GroenLinks is ergernis, omdat zij wel bereid waren te praten over de inhoud maar er toch een blokkade is opgeworpen door VVD en CDA. ,,We hadden toch afgesproken dat we op basis van de inhoud zouden proberen eruit te komen?'' sneert een vooraanstaande linkse politicus.  \n  \nHet idee van een minderheidskabinet is niet nieuw. De afgelopen jaren hebben opeenvolgende kabinetten vrijwel voortdurend met wisselende meerderheden moeten werken, omdat er geen automatische meerderheid in de Eerste of Tweede Kamer was. Het laatste echte minderheidskabinet was Rutte-1, dat regeerde met gedoogsteun van de PVV.","intensity":0,"negativity":0,"cluster_id":39,"similar_texts":"text713"},{"id":"57","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/25/1","title":"Goud en wereldrecord voor baanwielrenner Tristan Bangma","text":"### Paralympische Spelen\n\nTristan Bangma was een 12-jarig Fries, bijna blind joch toen hij van de paralympische kampioen Jan Mulder, een kleine legende in die wereld, een tandem te leen kreeg om met vader Bangma rondjes te gaan fietsen. Het bleek een gouden deal.  \n  \nIn 2016 werd Bangma, 18 jaar oud, op het Velodroom van Rio paralympisch kampioen op de 1 kilometer tijdrit, achter de rug van de ervaren piloot Teun Mulder. Woensdag was daar een volgend succes voor de sterke renner uit Donkerbroek. Met Patrick Bos veroverde hij op de wielerbaan van Izu - het terrein van olympisch kampioen Harrie Lavreysen - het paralympische goud op de 4 kilometer achtervolging.  \n  \nDe dubbel past in de traditie van Jan Mulder. Die werd in 1996 en 2000 paralympisch kampioen op de tandem, achter Pascal Schoots en achter oud-schaatskampioen Jeroen Straathof. Mulder, een gevatte kerel met een aanstekelijk verhaal, was de stoker, de achterste renner. Hij verloor in 1982 in een jaar tijd zijn zicht door een erfelijke oogziekte. Bangma werd getroffen door een atrofie van de oogzenuw. Op 10-jarige leeftijd zag hij nog een kwart. Vorig jaar vergeleek hij zijn zichtvermogen met dat van iemand die twee boterhamzakjes voor het oog houdt.\n\nTalentdagen\n\nHet fietstalent van Bangma werd ontdekt bij de talentdagen die ex-chef de mission André Cats de voorbije jaren organiseerde. Bangma, aan fietsen gewend geraakt door de toertochten met zijn pa, werd in 2012 door bondscoach Eelke van der Wal doorverwezen naar de wielerbanen van Alkmaar en Apeldoorn. Teun Mulder, de op 31-jarige leeftijd gestopte wereldkampioen op de 1 kilometer, werd zijn piloot. De twee doorbraken in Rio als eersten de grens van 1 minuut over de vier rondjes op het larikshout: 59,822 seconden. In Japan brak Bangma, 23 inmiddels, met zijn piloot Bos woensdag het wereldrecord op de 4 kilometer. Zij boorden in de kwalificaties door de grens van 4 minuten: 3.59,470. In de finale dubbelden de Nederlanders de Britse opponenten Bate en Duggleby op 3.400 meter. Daarmee eindigde de achtervolging.  \n  \nBangma, tegenwoordig in staat solo te trainen met een hypergevoelig sensorsysteem, kan bij de Paralympische Spelen van Tokio zijn voorbeeld Mulder passeren. Hij heeft op 31 augustus nog de tijdrit op de weg op het programma en is drie dagen later de absolute favoriet in de wegwedstrijd. Bos en Bangma werden in 2019 in Emmen wereldkampioen in die discipline.\n\nZwemmen\n\nLater op de woensdag bezorgde zwemster Chantalle Zijderveld de Nederlandse paralympische ploeg de tweede medaille. De 20-jarige Zwijndrechtse veroverde het zilver op de 50 meter vrije slag in de klasse S10. Ze tikte in de finale aan na 27,42 seconden en zat slechts 0,04 achter de Russische Anastasia Gontar, die het goud binnenhaalde in een tijd van 27,38. Het brons ging naar de Canadese Aurelie Rivard, die 28,11 klokte.  \n  \nZijderveld won vijf jaar geleden op de Paralympics in Rio als 15-jarige brons op de 100 meter schoolslag. In Tokio was het goud wel heel dichtbij. 'Goud was superclose en natuurlijk is het jammer, maar ik ben echt dolblij met zilver. Laat die 4 honderdsten maar lekker zitten', reageerde Zijderveld na afloop.","intensity":0,"negativity":0,"cluster_id":35,"similar_texts":"text383"},{"id":"58","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/goud-voor-baanwielrenner-bangma-a4055990#20210825-79770-102","title":"Goud voor baanwielrenner Bangma","text":"Paralympische Spelen,Baanwielrenner Tristan Bangma heeft een gouden medaille veroverd bij de Paralympische Spelen. Met bijrijder Patrick Bos was hij de snelste op de vier kilometer achtervolging. Het is de eerste gouden medaille voor de Nederlandse ploeg in Tokio. De zestiende editie van de Paralympische Spelen werd op dinsdag geopend. De slechtziende Bangma was met Bos in de finale sterker dan de Brit Stephen Bate en diens bijrijder Adam Duggleby. Voorafgaand aan de finale verbraken Bangma en Bos het wereldrecord op dit onderdeel. Ze reden een tijd van 3.59,470 en waren daarmee de eersten die de afstand in minder dan vier minuten aflegden. Bangma pakte in 2016 ook goud bij de Paralympische Spelen. In Rio de Janeiro was hij toen de beste op de kilometer, met bijrijder Teun Mulder. Er komen tijdens deze Spelen voor sporters met onder meer een lichamelijke handicap, visuele beperking en/of hersenverlamming 4.400 deelnemers onder wie 73 Nederlanders in actie. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021","intensity":0,"negativity":0,"cluster_id":26,"similar_texts":"text257"},{"id":"59","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/15/1","title":"Griekenland strenger","text":"### Aantal coronabesmettingen loopt rap op\n\nEigenaren mogen besluiten ongevaccineerden te weigeren. Verder is per 13 september al het openbaar vervoer alleen nog toegankelijk met een prikbewijs of een negatieve test, met uitzondering van het stadsvervoer. Daarnaast blijven gasten die geen coronaprik hebben gehad niet welkom in binnenruimten van horeca. Terrassen blijven wel toegankelijk, maar die worden door het koudere weer vanaf de herfst een stuk minder aantrekkelijk. De openbare testlocaties, waar nu nog iedereen zich gratis kan laten controleren op het virus en een bewijs meekrijgt, gaan geld vragen aan ongevaccineerden. De maatregelen gelden ook voor toeristen.  \n  \nAanleiding voor het verscherpen van de maatregelen is de forse toename van het aantal besmettingen in de afgelopen dagen. Dinsdag noteerde Griekenland zelfs het absolute record van meer dan 4.600 nieuwe gevallen. Niet eerder sinds het uitbreken van de coronapandemie testten zoveel mensen in het land positief.  \n  \nTegelijkertijd stagneert de vaccinatiegraad. Na een vliegende start begint Griekenland binnen Europa achterop te raken. Nog maar zo'n 53 procent van de bevolking is volledig gevaccineerd, terwijl 56 procent een eerste prik heeft gehaald. Veel Grieken vertrouwen de vaccins niet - of de autoriteiten in Athene- of kijken liever de kat uit de boom. Via een soort lockdown voor ongevaccineerden, zoals Griekse media de situatie vanaf 13 september noemen, probeert de regering sceptische Grieken aan te sporen alsnog een prik te halen.  \n  \n,,Dit is geen straf, maar wat we moeten doen als verantwoordelijk land'', zei minister Vasilis Kikilias (Volksgezondheid) bij de bekendmaking van de aanscherpingen. ,,Het is onze plicht tegenover de miljoenen burgers die gedurende de pandemie al achttien maanden voorzichtig zijn voor zichzelf en hun medeburgers. In tegenstelling tot vorig jaar kan iedereen zichzelf en de ander beschermen. Acht maanden al zijn de vaccins beschikbaar. Gegevens van ziekenhui- zen laten zien dat we nu te maken hebben met een epidemie onder ongevaccineerden.'' Van de patiënten die met corona op de intensive care liggen, is 90 procent niet ingeënt.  \n  \nOm de Grieken nog meer aan te sporen zich te laten inenten, worden ook op de werkvloer de teugels aangehaald. Alle ongevaccineerden, zowel ambtenaren als werknemers in de private sector, moeten één keer per week een negatieve sneltest overleggen. In sommige sectoren met veel klantcontact, zoals de horeca en het toerisme, zelfs twee. Kosten zijn voor eigen rekening. Het testbewijs moeten de werknemers uploaden via een website van de overheid. Wie weigert, mag worden geschorst.\n\nPrikplicht\n\nDe regering overweegt daarnaast vaccinatie voor categorieën ambtenaren verplicht te stellen, te beginnen met het leger en de politie. Zorgmedewerkers en apothekers, bij wie de vaccinatiescepsis opvallend hoog is, zijn al verplicht zich te laten inenten. In verpleeghuizen zijn de eerste medewerkers al geschorst. Voor vandaag heeft de vakbond van zorgpersoneel in staatsziekenhuizen een landelijke staking afgekondigd.  \n  \nIntussen geldt vanaf vandaag een minilockdown in de regio Messinië, op het schiereiland Peloponnesos rond de stad Kalamata. Vanaf 1 uur 's nachts is het verboden op straat te zijn. Muziek in de horeca is ook verboden. Soortgelijke beperkingen zijn eveneens in grote delen van Kreta van kracht.","intensity":0,"negativity":0,"cluster_id":34,"similar_texts":"text248"},{"id":"60","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=3c5a0db3ea1bde11e457#/pages/1","title":"Groningen geeft gul","text":"Groningen geeft gul\n\nSpitsuur bij kledingbank ’De Zeecontainer’ in Groningen. Sinds bekend werd dat de kazerne van het nabijgelegen Zoutkamp dienst zou gaan doen als opvang voor Afghaanse vluchtelingen worden vanuit alle hoeken van de provincie spullen aangedragen. Rosanne Smaling (l.) en Ilona de Klein kwamen zelfs met een bestelbus vol bij de kledingbank. „Er komt zelfs een container bij voor opslag”, aldus Zeecontainer-oprichtster Natascha Snoek die dolgelukkig is met de ruimhartige giften. \n\nFOTO JOS SCHUURMAN \n\nMassale hulp voor Afghaanse vluchtelingen \n\nHanden vol Pagina T7","intensity":0,"negativity":0,"cluster_id":37,"similar_texts":"text271"},{"id":"61","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=92b3c85c4a78d7fcbae1#/pages/6-7","title":"Handen vol hulp","text":"Handen vol hulp\n\nIlona de Klein (links) en Rosanne Smaling (midden) laden een grote bestelbus vol spullen uit. \n\nfoto’s Jos Schuurman\n\nNatascha Snoek (midden), oprichter van kledingbank De Zeecontainer, loopt zich dezer dagen de benen uit het lijf om spullen te verzamelen voor Afghaanse evacués in Zoutkamp. „Er komen zo 150 pakketjes binnen.”\n\n❮❯\n\ndoor André Spaansen\n\nGRONINGEN Bij de normaal al drukke kledingbank ’De Zeecontainer’ in de stad Groningen is het deze woensdag eindeloos ’spitsuur’. Met fiets, auto of busje brengen mensen spontaan kleding en andere benodigdheden voor de Afghaanse vluchtelingen op de kazerne in Zoutkamp. Die ligt verderop in de provincie. De hulpvraag van de stadse stichting ging deze dagen razendsnel rond en de spontane reacties komen recht uit het hart, zo blijkt uit een rondje tussen de dozen, uitpakkers en sorteerders.\n\nDe Zeecontainer aan de Ulgersmaweg is normaal gesproken de plek bij uitstek waar minima terecht kunnen voor bijvoorbeeld kleding. Deze week is de grootse steun voor Afghanen erbij gekomen. En hoe: „We hebben een oproep op Facebook gezet die al snel tweehonderd keer gedeeld werd, meestal is dat zo’n tien keer!”, vertelt aanjager en oprichter Natascha Snoek smoordruk maar tevreden. Samen met haar man is ze voortdurend in de benen. \n\nVan de eigen voorraad werd twee derde van alle kleding en andere benodigdheden weggegeven voor ’Zoutkamp’. Het ging om babykleding, badjes, Maxi-Cosi’s, speelgoed, een poppenhuis; alles voor gezinnen die amper wat mee konden nemen uit chaotisch Kabul. Met een container ging de eerste voorraad op weg naar de bestemming.\n\nOnvermoeibaar\n\nVrouwen uit de stad staan woensdag onvermoeibaar in hoog tempo zakken vol alweer nieuwe gearriveerde kleding te sorteren. Ook verzorgingsproducten als tandpasta- en borstels gaan naar Zoutkamp.\n\nDe oproep bleek zo succesvol, dat dinsdag via het COA de boodschap de wereld in ging dat voorlopig eigenlijk genoeg voorraad is voor op de noodlocatie Zoutkamp. Snoek: „De animo blijft. Er komen zo 150 pakketjes binnen. Er komt zo een container bij voor opslag”, wijst ze. „We kunnen ook elders nog wat extra wegzetten in een schuur.” \n\nOok de gemeente Het Hogeland, waar Zoutkamp onder valt, regelde extra opslagplek.\n\nDe gemeente Groningen helpt mee met onder meer het beschikbaar stellen van containers.","intensity":0,"negativity":1,"cluster_id":37,"similar_texts":"text546"},{"id":"62","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=b9498cdb2d5a174059df#/pages/28","title":"Harry Kane blijft Tottenham trouw","text":"Harry Kane blijft Tottenham trouw\n\nHarry Kane blijft voorlopig bij Tottenham Hotspur. Manchester City zou pogingen hebben gedaan de 28-jarige Kane, die afgelopen zomer met Engeland tweede werd op het EK, los te weken bij de Spurs. De club uit Londen ging echter niet akkoord met de door City geboden bedragen. \n\n„Ik blijf bij Tottenham deze zomer en zal 100 procent gefocust zijn om het team te helpen aan succes”, schrijft Kane op zijn twitteraccount. „Mijn ontvangst door de fans van de Spurs was zondag geweldig, evenals de berichten met steun die ik de afgelopen weken heb ontvangen.” Kane is al sinds 2004 actief in Londen.","intensity":0,"negativity":0,"cluster_id":43,"similar_texts":"text322"},{"id":"63","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/2/7","title":"Het weer","text":"De zon breekt eindelijk goed door. Een matige tot krachtige wind. Het blijft met zo'n 20 graden koel voor augustus.","intensity":0,"negativity":0,"cluster_id":56,"similar_texts":"text478"},{"id":"64","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/30/1","title":"Hij kwam, hij zag, hij sprak","text":"Zijn horloge is gestolen, houdt de oude Anthony vol. Gestolen door de hulp, de verpleegkundige die zijn dochter Anne maar op hem af blijft sturen, ook al heeft hij haar helemaal niet nodig. Hij kan prima voor zichzelf zorgen. Hij kan alleen zijn horloge niet vinden. Ja, hij had het ergens opgeborgen, uit voorzorg natuurlijk, wat denk je? Anders was het zeker gestolen.  \n  \nHet prachtige drama The Father, vanaf donderdag te zien in de bioscoop, gaat door merg en been en dat is voor een belangrijk deel te danken aan Anthony Hopkins, die op 83-jarige leeftijd de rol van zijn leven speelt als een aan dementie lijdende vader. Olivia Colman is ook fantastisch als de dochter, maar het is Hopkins die je de adem beneemt met zijn spel. Zo nauwkeurig, zo gecontroleerd en vloeiend tegelijk, en zo ongelofelijk ontroerend.  \n  \nThe Father, geschreven en geregisseerd door de Franse auteur Florian Zeller, leverde Hopkins in april zijn tweede Oscar op, na zijn winst in 1992 voor zijn rol als Hannibal Lecter in The Silence of the Lambs. Het maakte hem op 83-jarige leeftijd de oudste winnaar van een acteerprijs uit de Oscargeschiedenis. Een terechte bekroning, ook al had niemand de prijs voor beste acteur misgund aan de veel te jong overleden Chadwick Boseman, die ook genomineerd was. Het postume eerbetoon aan Boseman leek zelfs zozeer in kannen en kruiken dat de Oscaruitreiking in de soep liep: de door wedkantoren en andere voorspellers voorgespiegelde finale bleef uit en Hopkins was er niet eens.  \n  \nTerwijl iedereen had kunnen weten dat je nooit buiten Hopkins moet rekenen. Sir Anthony - Tony in het dagelijks leven - heeft een geweldige staat van dienst en blijkt ook als tachtiger niet af te remmen. Een jaar eerder werd hij nog genomineerd voor zijn rol als paus Benedictus XVI in The Two Popes, de vijfde van in totaal zes Oscarnominaties. Meer dan 140 film- en televisierollen staan er op zijn naam, naast een imposante staat van dienst als toneelacteur. Van het pure Kwaad tot Heilige Vader en elk moreel kronkelpad daartussenin, Hopkins kan alles spelen.  \n  \nHet is vooral ambacht, die veelzijdigheid. Hopkins is geen acteur die zich volledig in zijn rollen verliest. Hij is wars van uiterlijk vertoon en laat zich zelden verleiden tot metamorfosen. Kilo's aankomen of afvallen voor een rol vindt hij onzin, net als prothesen, zware make-up of een opdringerig accent. Het zou ook weinig zin hebben, want Hopkins is toch direct te herkennen. Zijn markante stem en heldere ogen laten zich niet vermommen.  \n  \nZijn techniek, daar moet hij het van hebben. En natuurlijk een bijzonder talent, dat hij pas laat ontdekte. Hopkins, geboren in 1937 in Wales als enig kind in een bakkersfamilie, leek niet voor succes in de wieg gelegd. Hij was een zorgenkind: kon slecht leren, was matig in sport en vond geen aansluiting bij klasgenoten. Wel kon hij aardig pianospelen, maar daar zag hij geen toekomst in. Via een buurjongen belandde hij als tiener op een toneelvereniging, waar hij zich eindelijk op zijn plek voelde. Hopkins zou altijd een einzelgänger blijven (laat in zijn leven werd hij gediagnosticeerd met een vorm van autisme), maar hij had iets gevonden waar hij goed in was.  \n  \nHet was een talent waar niemand omheen kon. Als vanzelfsprekend werd hij toegelaten tot Engelands meest prestigieuze theateropleiding, de Royal Academy of Dramatic Art. Zijn reputatie was snel gevestigd. In het Londense theater werd hij genoemd als opvolger van de Engelse toneelgrootheid Laurence Olivier. Ook werd hij vergeleken met Richard Burton, net als Hopkins afkomstig uit het district Neath Port Talbot.  \n  \nMet Burton, die bekendstond om zijn alcoholmisbruik, deelde Hopkins een explosief karakter. Hij ontplofte wanneer een regisseur hem de wet voorschreef of kleineerde. Het is een kant van zijn persoonlijkheid die hij, zo vertelde hij vaak in interviews, langzaam onder controle kreeg. Dat hij in 1975 stopte met drinken hielp natuurlijk, al bleef hij ook daarna nog lang opvliegend. Hij schaamde zich ervoor, maar zijn goede naam leed er niet onder: de meeste regisseurs werkten graag met hem en keerden steeds bij hem terug. De in 2014 overleden filmmaker Richard Attenborough, die vijf films met Hopkins maakte, noemde hem 'de grootste acteur van zijn generatie'.  \n  \nAttenborough zag in Hopkins een filmster voordat anderen het zagen. Zo was Hopkins de eerste acteur die Attenborough polste voor zijn oorlogsdrama A Bridge Too Far (1977), lang voordat hij de rest van de cast vastlegde - vol destijds veel bekendere namen als Sean Connery, Michael Caine, Gene Hackman en Robert Redford. In A Bridge Too Far, over de mislukte operatie Market Garden, speelt Hopkins luitenant-kolonel John Frost, naar wie de Rijnbrug in Arnhem later vernoemd werd. 'Hij heeft dat charisma, waardoor anderen hem volgen', legde Attenborough zijn keuze uit.  \n  \nHopkins' charisma is van een uniek type. Hij speelde niet vaak romantische rollen, al deed hij het uitstekend in Attenboroughs historische drama Shadowlands (1993). Vaker is hij een buitenstaander. De strenge kapitein tegen wie zijn bemanning zich keert in The Bounty (Roger Donaldson, 1984), de eenzame butler in The Remains of the Day (James Ivory, 1993), professor Van Helsing in Bram Stoker's Dracula (Francis Ford Coppola, 1992), de koppige president in Nixon (Oliver Stone, 1995), een excentrieke gezondheidsgoeroe in The Road to Welville (1994) en het wrede genie Picasso in Surviving Picasso (James Ivory, 1996).  \n  \nEn natuurlijk de eenling der eenlingen: Hannibal 'the Cannibal' Lecter, de fijnproever-seriemoordenaar die Hopkins na The Silence of the Lambs opnieuw speelde in Hannibal (2001) en Red Dragon (2002). De eerste van de drie films, waarin Hopkins maar zo'n vijftien minuten te zien is, werd zo populair dat het hem als vijftiger tot een soort popidool maakte.  \n  \nHet is een rol die dertig jaar later nog steeds bewondering afdwingt. Hopkins doet weinig en is toch doodeng. Dat zit hem, zoals vaker, in zijn stem en zijn ogen. Waar sommige acteurs personages benaderen door hun lichaamstaal, draait het bij Hopkins grotendeels om dictie. Van al de manieren waarop je 'I ate his liver with some fava beans and a nice Chianti' kunt zeggen, blijkt er maar één de juiste.  \n  \nEn dan is er zijn blik. Kijk naar Hopkins' ogen in The Remains of the Day, wanneer butler Stevens weer eens zijn gevoelens onderdrukt. Of zie zijn blik wanneer dokter Treves in The Elephant Man (David Lynch, 1980) voor het eerst naar de misvormde John Merrick kijkt, nog voordat de filmkijker de arme man, veroordeeld tot een bestaan als kermisfreak, heeft kunnen zien. Het is een onvergetelijke close-up, nog knapper wanneer je weet dat tegenspeler John Hurt niet eens aanwezig was bij de opname en Hopkins maar één take nodig had.  \n  \nAls een rol goed geschreven is, hoef je nauwelijks te acteren, stelt Hopkins regelmatig. 'Vergelijk het met pianospelen', zei hij in februari tegen The New Yorker. 'Als je Chopin speelt, gaan de noten zingen, zonder dat je weet waar het vandaan komt.'  \n  \nZo verklaart hij graag zijn succes: hij doet zo weinig mogelijk en gaat simpelweg uit van de tekst. Daarbij vergeet de bescheiden acteur zijn taalgevoel en muzikaliteit te vermelden. Bovendien blijft er nog een mysterie over. Wat er in iemands ogen te zien is, staat niet op papier. Hoe kan het toch dat hij zo veel kan uitdrukken en loswoelen met zijn blik?  \n  \nIn The Father is het zelfs zijn belangrijkste wapen, hoe knap het talige script ook in elkaar zit. Anthony, die altijd een lastige vader is geweest voor Anne, is een gemakkelijke prater. Maar wanneer hij langzaam zijn grip verliest op de wereld om hem heen, bieden woorden geen redding meer. Hopkins' ogen doen het werk. Ze tonen verzet, bluf, onzekerheid, angst, verdriet, en uiteindelijk de meest verpletterende blik van allemaal: leegte.  \n  \nDe recensie van The Father staat morgen in V.\n\nINFLUENCER\n\nHoewel Sir Anthony Hopkins in interviews vaak verwijst naar zijn verleden als lastpak op de set - hij duldde geen tirannieke regisseurs - is hij tegenwoordig de mildheid zelve. De 83-jarige acteur speelt een verfrissend vrolijke rol op Instagram en TikTok, waar hij ieders favoriete opa is. Hij speelt piano, schildert, declameert poëzie en deelt filosofieën over de onvatbaarheid, en de daaruit volgende lichtheid, van het bestaan.\n\nVIER KEER HOPKINS IN TOPVORM\n\nThe Elephant Man (David Lynch, 1980)\n\nJohn Hurt is natuurlijk fenomenaal als de misvormde John Merrick, die in Victoriaans Engeland wordt uitgebuit als kermisattractie. Maar de rol van Anthony Hopkins is misschien nog wel knapper. Subtiel en vol diepgang speelt hij de chirurg die Merrick bevrijdt en hem bij de Londense elite introduceert - zonder door te hebben dat hij hem daarmee op een andere manier tentoonstelt.\n\nThe Bounty (Roger Donaldson, 1984)\n\nDe muiterij op het Britse schip The Bounty (1789) werd minstens viermaal verfilmd. Deze boeiende versie van Roger Donaldson is vooral bijzonder door Hopkins' rol: voor het eerst werd de stugge kapitein Bligh niet neergezet als eendimensionale boeman.\n\nThe Remains of the Day (James Ivory, 1993)\n\nMr. Stevens neemt zijn werk als butler zo serieus dat hij geen privéleven heeft. Hij is blind voor de liefde - of is het angst die hem verlamt? Hopkins is geweldig in dit ontroerende drama. Het moment waarop Stevens zijn emoties even niet volledig beheerst, op een bankje bij de zee naast de vrouw die hij misliep, is een masterclass in acteren.\n\nThe Two Popes (Fernando Meirelles, 2019)\n\nHopkins speelt als paus Benedictus XVI eigenlijk een ondersteunende rol in deze Netflix-productie, die draait om de Argentijnse kardinaal Bergoglio, de latere paus Franciscus. Toch is het Benedictus die het meest fascineert. Het is een zware, weinig sympathieke rol met zeer veel tekst, die Hopkins vlekkeloos en schijnbaar zonder moeite neerzet. Het leverde hem terecht een vijfde Oscarnominatie op.","intensity":0,"negativity":0,"cluster_id":21,"similar_texts":"text179"},{"id":"65","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/33/1","title":"Historische kans Vitesse op zes extra Europese duels","text":"De voelsprieten van Thomas Letsch vertellen hem dat het goed zit. Vitesse is klaar voor de kraker tegen Anderlecht, stelt de trainer van de Arnhemse club. In GelreDome strijdt Vitesse met de Belgische topclub om een plek in de groepsfase van de Conference League. De beloning? Nog eens zes Europese wedstrijden én minimaal 3 miljoen euro.  \n  \n,,Ik vang bepaalde signalen op, waaraan ik kan merken dat er een belangrijke wedstrijd aankomt\", zegt Letsch. ,, Ik zag het ook aan de training. Die was, zoals vaker voor zulke wedstrijden, wat gek. De ene speler was on fire, de ander juist voorzichtig. Dat soort kleine dingen geeft mij het juiste gevoel.\"  \n  \nVitesse deed vier keer eerder mee aan de kwalificatie voor de groepsfase van een Europees toernooi. Nog nooit slaagde de club erin die voorrondes succesvol te doorlopen. Sinds 2012 werd Vitesse uitgeschakeld door Anzji, Petrolul, Southampton en FC Basel. Alleen tegen Petrolul was het tweeluik nog niet na het eerste duel beslist.  \n  \n,,Het gaat om het hier en nu\", reageert Letsch. ,,Wij willen presteren tegen Anderlecht en leggen onszelf dus voldoende druk op.\"\n\nSpektakelstuk\n\nVitesse speelde na het spektakelstuk van vorige week in Brussel een bar slechte competitiewedstrijd tegen Willem II (0-3). Letsch: ,,Ik werd maandagochtend al om vijf uur wakker en dacht: wat een shit wedstrijd hebben we gespeeld zeg. Maar de spelers hebben die knop meteen omgezet.\"  \n  \nDe wedstrijd in Brussel heeft duidelijk gemaakt dat Vitesse absoluut niet onderdoet voor Anderlecht. Zeker nu Loïs Openda terugkeert van twee duels schorsing. De Belgische aanvaller is met zijn snelheid een belangrijk wapen tegen de zwakke defensie van Anderlecht. ,,Als wij voorstaan, mogen we ons niet veilig wanen\", waarschuwt Letsch. ,,En andersom, als we achter komen, zijn we in staat om terug te komen. Alles is mogelijk, bleek vorige week wel. Het zal opnieuw een wedstrijd met een hoge intensiteit worden. Een duel voor vuur.\"  \n  \nOf hij ook hoopt op een nieuw spektakelstuk, zoals vorige week? ,,Dat is leuk voor de toeschouwers, maar voor een coach is dat niet iets om van te genieten. Al is het belangrijkste dat we winnen van Anderlecht en de groepsfase bereiken. Of dat nou via een 1-0 of 7-6 overwinning lukt, dat maakt mij niets uit.\"  \n  \nVermoedelijke opstelling Vitesse: Schubert; Dasa, Oroz, Bazoer, Hájek, Wittek; Bero, Ghobo, Tronstad; Openda, Frederiksen.","intensity":0,"negativity":0,"cluster_id":7,"similar_texts":"text119"},{"id":"66","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/21/1","title":"Hofbeeldhouwer Sluter kón niet Hollands zijn, dacht men","text":"### Beeldhouwkunst - Profiel claus sluter (ca. 1350-1406)\n\nAlsof het echte stof is die over de lichamen van Maria en Johannes de Evangelist golft. Het realisme van Claus Sluters houten beeld van de kruisiging van Christus, gekocht door het Rijksmuseum, is op zichzelf al uitzonderlijk. Wat het extra bijzonder maakt, is dat het uit de 14de eeuw stamt.  \n  \nIn die tijd probeerden beeldhouwers de wereld niet zo realistisch mogelijk na te bootsen, zegt kunsthistoricus Frits Scholten, conservator bij het Rijksmuseum en hoogleraar aan de Universiteit van Amsterdam. Ze gaven hun onderwerpen op gestileerde wijze weer. Neem die golvende kleding in het houten beeld: in plaats van echte stoffen te bestuderen, was het de gewoonte om plooien weer te geven volgens vastgelegde patronen.  \n  \n'Sluter brak daar radicaal mee', aldus Scholten. Zijn werk was natuurlijk en realistisch. Neem de tombe die Sluter maakte voor Filips de Stoute, de graaf van Bourgondië, voor wie hij in het Franse Dijon als hofbeeldhouwer werkte. 'De gezichten in de rouwstoet rond de tombe zitten vol expressie van afschuw en verdriet. Dat soort aandacht voor realistische details, die je ook ziet in de handgebaren - het handenwringen bij sommige beelden - is uniek voor die tijd.'  \n  \nKunsthistorici schrijven een enorme invloed toe aan Sluters werk. 'Je ziet het vooral terug in de schilderkunst, bijvoorbeeld bij Jan van Eyck', zegt Scholten. 'Dat is bijzonder: meestal kwam vernieuwing vanuit de schilderkunst en werden andere kunstdisciplines daardoor beïnvloed, in dit geval ging het andersom.' In de eeuwen die volgden zou het door Sluter ingezette realisme kenmerkend worden voor de Nederlandse kunst, onder anderen bij Rembrandt van Rijn.\n\nOngebruikelijk symbool\n\nEn nu heeft het Rijksmuseum dan eindelijk een beeld van deze grote beeldhouwer in zijn collectie. Het gaat om een sculptuur uit buxushout, waarop de gekruisigde Christus is afgebeeld, geflankeerd door Maria en Johannes de Evangelist. In een boomholte likt een leeuwin haar welpen tot leven, een symbool voor de wederopstanding van Christus.  \n  \nVolgens het Rijksmuseum wijst alles erop dat dit werk van Sluter is: de koolstofdatering die het werk in de 14de eeuw plaatst, de ongebruikelijke symboliek zoals de leeuwin, en de schilderstijl. Al valt niet uit te sluiten dat het onder zijn begeleiding is gemaakt door een van de beeldhouwers die voor hem werkte. Het werk is gekocht van een Duitse antiquair voor 'een bedrag met zeven nullen'. Dit is de enige houten sculptuur die aan de beeldhouwer is toegeschreven.  \n  \nEr zijn zeer weinig beelden van Sluter in omloop. Wat er nog is, zit meestal vast aan gebouwen. Het bekendst is zijn werk in het klooster van Champmol, in Dijon. Hier staat onder meer de Mozesput, een metershoog voetstuk voor een inmiddels verdwenen kruis met daarop zes oudtestamentische profeten, dat geldt als zijn meesterwerk. Ook hier valt het realisme op, van de uitdrukkingen in de gezichten tot de manier waarop de perkamenten rollen omkrullen.  \n  \nNaar alle waarschijnlijkheid begon het leven van Claus Sluter rond 1350 in Haarlem; aangenomen wordt dat hij de 'Claes de Slutere van Herlam' is die in de archieven van het Brusselse steenhouwersgilde vermeld staat. Over zijn vroege carrière is weinig bekend, behalve dat hij actief was in Brussel. In 1385 trad hij in dienst van Filips de Stoute.  \n  \nVier jaar later bracht hij het tot hofbeeldhouwer, wat hij tot zijn dood in 1406 bleef. Hij kreeg de leiding over een team beeldhouwers en had toegang tot de binnenste kringen van het hof. Hij zal er een welvarend leven hebben geleid.  \n  \nKennelijk was Filips stevig onder de indruk van zijn vakmanschap. Toen hij aantrad, was Sluters voorganger al ver gevorderd met de tombe van Filips de Stoute, vertelt Scholten. Normaal gesproken zou de opvolger de tombe hebben afgemaakt, maar Sluter begon helemaal opnieuw. 'Een enorme kapitaalvernietiging. Dat hij opnieuw mocht beginnen, impliceert een hoge waardering voor zijn werk.'  \n  \nMaar als Claus Sluter dan zo'n belangrijke kunstenaar was, waarom is hij bij het Nederlandse publiek dan zo onbekend? Allereerst komt hij uit een tijd waarin kunstenaars als persoon zelden beroemd werden, duidt Scholten - het waren vakmensen wier werk werd gewaardeerd, hun naam werd nauwelijks opgetekend.  \n  \nDaarnaast was er eeuwenlang twijfel over de afkomst van Sluter. In documenten van het Bourgondische hof waar hij werkte staat weliswaar dat hij 'uit Holland' komt, maar kunsthistorici twijfelden daar lange tijd aan: vernieuwende kunstenaars kwamen uit Duitsland of Vlaanderen, níét uit Holland. 'Dat gold als een land zonder traditie van bekende beeldhouwers', aldus Scholten  \n  \nPas met de ontdekking van zijn vermelding door het Brusselse steenhouwersgilde, waarop Haarlem als zijn geboorteplaats genoemd staat, werd zijn Nederlandse oorsprong breed geaccepteerd. Dat gebeurde in de jaren dertig van de vorige eeuw. Scholten: 'Hij hoort echt in het pantheon van grote Nederlandse kunstenaars.'","intensity":0,"negativity":0,"cluster_id":42,"similar_texts":"text329"},{"id":"67","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=45fdfcb6aefa08c71250#/pages/20-21","title":"Huizenmarkt baart NIBC zorgen","text":"Huizenmarkt baart NIBC zorgen\n\nVerandering legt Haagse bank geen windeieren, maar afhankelijkheid is risico\n\nDe Haagse zakenbank NIBC is langzaam maar zeker veranderd in een bijna gewone consumentenbank. De balans bestaat inmiddels voor meer dan de helft uit hypotheken. Maar juist dat maakt NIBC ook steeds gevoeliger voor een tik op de huizenmarkt. „Waar dit gaat eindigen?”\n\nRuben Eg\n\n’De zakenbank is ons dna”, verwijst ceo Paulus de Wilt van NIBC bij de presentatie van de cijfers over eerste halfjaar van 2021 naar de historie van NIBC als wederopbouwbank na de Tweede Wereldoorlog. Want wie naar die cijfers kijkt, ziet dat met 55,7% meer dan de helft van het leningenboek van NIBC momenteel uit particuliere hypotheken bestaat. „En met dochters als Beequip voor leasing zijn we er ook steeds meer voor het mkb.”\n\nVoor NIBC kwam de nettowinst over de eerste zes maanden van dit jaar uit op €91 miljoen. Niet alleen meer dan de €3 miljoen van een jaar geleden in het oog van de coronastorm, maar ook meer dan de €83 miljoen uit het pre-coronajaar 2019.\n\nNaast hypotheken is NIBC in de tussentijd ook een echte spaarbank geworden. Mede door de lage en voor bepaalde klanten zelfs negatieve spaarrente bij andere banken, blijven spaarders maar geld naar NIBC brengen (+0,01% rente). Het lukt de Haagse bank om van elke euro ongeveer 70 cent om te zetten in een lening. De rest moet voor -0,5% bij de Europese Centrale Bank (ECB) bewaard worden.\n\nIn combinatie met de stevige concurrentie op de hypotheekmarkt, hebben ook bij NIBC de rente-inkomsten een dalende lijn te pakken. Vergeleken met andere banken, liggen die met 1,87% nog altijd op een relatief hoog niveau. \n\nOm de val te stutten hoopt chief financial officer Herman Dijkhuizen op groei in nieuwe onderdelen, zoals Beequip, Oimio voor commercieel vastgoed en automotive-dochter yesqar. De Wilt: „Daar investeren we in. We moeten ook in toekomst inkomsten genereren. Het hypotheekboek is lekker. Maar we wedden niet op één paard. Er is altijd een plan B, C en D.”\n\nMet de hypotheken die NIBC voor pensioenfondsen en verzekeraars verstrekt, garandeert de bank zich ook voor lange tijd van extra commissie-inkomsten. Hoewel die hypotheken naar de balans van de geldverstrekker verhuizen, blijft NIBC het contact voor klanten. Wel beginnen ze zich ook bij NIBC af te vragen waar het met de huizenmarkt inmiddels naartoe gaat. De Wilt: „Positief is dat veel mensen plezier van een koophuis hebben en profiteren van de lage hypotheekrente. Maar de prijzen stijgen nu wel heel erg hard. Als ik zie waar de prijzen het afgelopen jaar naar toe zijn gestegen, dan weet ik niet waar dit gaat eindigen.”\n\nStroppenpot\n\nWaar andere banken de kredietvoorzieningen die ze vorig jaar namen weer deels zagen vrijvallen, stopte NIBC afgelopen halfjaar nog eens €16 miljoen in de stroppenpot. Dijkhuizen wil van een ’hallelujastemming’ over de economie en strijd tegen corona nog weinig weten: „Er blijft veel onzekerheid. Daarom houden wij wat meer vet op de botten.”\n\nNaast de stijgende coronabesmettingen en mutaties van het coronavirus, ziet De Wilt in zijn eigen omgeving ook economische zorgen: „Ik kijk in mijn dorp een beetje met verbazing naar winkels die een dag in de week dicht moeten omdat er geen personeel is. Er zijn meer vacatures dan werklozen op dit moment. Je weet niet wat het effect op de tweede helft van dit jaar en volgend jaar zal zijn.”\n\n’We moeten ook straks inkomsten genereren’","intensity":0,"negativity":0,"cluster_id":66,"similar_texts":"text732"},{"id":"68","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/11/1","title":"Ic-verpleegkundigen teren tijdens de volgende coronagolf op hun reserves","text":"De vrije momenten werden afgelopen anderhalf jaar steeds schaarser voor Arjan van den Broek, ic-verpleegkundige in het Amphia Ziekenhuis in Breda. Al sinds het begin van de coronacrisis staat hij aan het bed van ernstig zieke coronapatiënten. Had hij in de eerste golf nog weleens een vrij weekend, in de tweede en derde golf was er nauwelijks tijd om op te laden. 'Dan had je nachtdiensten van 7 uur 's avonds tot half 8 's ochtends. Ik deed er weleens drie achter elkaar. Je slaapt, wordt wakker, eet wat en gaat weer aan het werk.' Het werk eiste zijn tol, zegt Van den Broek. 'Het heeft collega's gekost. Er zijn er een paar tijdelijk in de ziektewet geraakt, door de hoge werkdruk.'  \n  \nInmiddels is Van den Broek op vakantie geweest. 'Dat was ook wel nodig. Maar ik heb er nu weer zes nachtdiensten opzitten, dus dan zit je er meteen weer in.' Mocht er nog een golf komen, dan kan hij dat aan op zijn reserves. 'Dat doe je op adrenaline.'  \n  \nSinds het begin van de coronacrisis is het werk voor veel ic-verpleegkundigen aanhoudend zwaar. Ze kregen er nauwelijks versterking bij. Integendeel, er zijn ziekenhuizen waar nog minder ic-verpleegkundigen rondlopen dan een jaar eerder, blijkt uit een rondgang van de Volkskrant.  \n  \nTerwijl intensive care-afdelingen na anderhalf jaar coronacrisis meer bedden beschikbaar wilden maken, moesten sommige juist noodgedwongen inleveren. Zoals het UMCG in Groningen, waar in twee jaar tijd meer dan vijftig ic-verpleegkundigen weggingen. 'We wilden onze capaciteit uitbreiden', zegt ic-hoofd Peter van der Voort. 'In plaats daarvan hebben we juist drie bedden minder dan vorig jaar. In totaal zitten we zo'n acht bedden onder onze streefcapaciteit.'  \n  \nEn dat kan vergaande gevolgen hebben. Met de besmettelijke deltavariant die rondgaat onder de bevolking, met vermoedelijk zo'n 1,8 miljoen Nederlanders die het vaccin niet willen en met de berichten over de afnemende effectiviteit van vaccins, lijkt een nieuwe coronagolf in de herfst een steeds reëler scenario. Van der Voort: 'In dat geval moeten we keuzen maken: de reguliere zorg afschalen en meer mensen op wachtlijsten plaatsen of covid-19-patiënten van andere overbelaste ziekenhuizen weigeren.'  \n  \nDaarmee dreigt de zorg wéér vast te lopen. Dat terwijl al tijdens de eerste golf bekend was dat er zonder een toename van het aantal ic-verpleegkundigen onmogelijk meer capaciteit op de ic's kon worden gecreëerd. 'Met spoed gezocht: duizenden verpleegkundigen voor de tweede coronagolf', kopte de Volkskrant al in juni vorig jaar. Nu hebben ziekenhuizen vaak nog steeds meer dan tien vacatures uitstaan, zo blijkt uit de rondgang. Hoe kan het dat er, ondanks alle signalen na anderhalf jaar pandemie, nog steeds geen oplossing is?  \n  \nVooropgesteld: het verpleegkundigentekort is geen typisch Nederlands probleem. In heel Europa kampen landen met te weinig menskracht op intensive cares. Zo hebben ook Britse ziekenhuizen sinds jaar en dag personele problemen, zegt Marcel Levi, voormalig directeur van een groep Londense ziekenhuizen. 'Voor een aanzienlijk deel zijn Britse ziekenhuizen zelfs afhankelijk van buitenlands personeel. Ze hebben mensen uit Portugal, Italië en Polen in dienst', zegt Levi. Zij wijken uit naar Engeland vanwege het hogere salaris, maar nu ook in hun eigen land de zorg ontwricht is geraakt, keren velen terug. Levi: 'En als zij wegblijven, heeft Engeland een probleem.'  \n  \nIn Nederland zit het knelpunt bij het opleiden van voldoende ic-personeel. De verpleegkundigenopleidingen groeien, maar alsnog is er te weinig aanwas van ic-verpleegkundigen. Volgens het Capaciteitsorgaan, dat de landelijke zorgbehoefte in kaart brengt, zou er zeker eenderde meer opleidingsplekken moeten vrijkomen om de capaciteit in de toekomst op peil te houden.  \n  \nOpvallend genoeg had covid-19 weinig invloed op het aantal ic-verpleegkundigen, zo blijkt uit cijfers van het Capaciteitsorgaan. Wel heeft de crisis het opleidingsprobleem urgenter gemaakt. Ziekenhuizen zagen het afgelopen jaar een hoger verzuim onder ic-verpleegkundigen. Als personeel zelf covid krijgt of bezwijkt aan stress, legt dat extra druk op de bestaande capaciteit. Bovendien drukken coronapatiënten flink op de al geringe ic-capaciteit.  \n  \nDat er zoveel tandjes moeten worden bijgezet heeft onder meer te maken met de steeds complexere zorg en uitstroom van vergrijzend zorgpersoneel. Door de relatief hoge leeftijd van ic-verpleegkundigen, gaan er simpelweg meer met pensioen, zien ziekenhuizen. Maar dat soort problemen zag men toch al lang en breed aankomen? Bovendien: omscholing van reguliere verpleegkundigen naar een plek op de ic duurt 18 maanden. Was er vanaf het begin van de crisis op ingezet, dan zou er binnen nu en enkele maanden een extra lichting kunnen beginnen. Hoe kan het dan dat er na anderhalf jaar pandemie nog helemaal niets lijkt veranderd?  \n  \nDe ziekenhuizen lopen tegen grenzen aan, ziet Hans Schoo, bestuurslid van het Rijnstate ziekenhuis in Arnhem en zelf opgeleid verpleegkundige. 'We hebben veel mensen aangenomen om ons te ondersteunen. Die gaan we uiteindelijk allemaal een opleiding aanbieden', zegt Schoo. 'Het grootste probleem is dat ze niet allemaal tegelijk kunnen starten, we hebben maar een beperkt aantal opleidingsplekken.'  \n  \nDaarnaast is tijdens de coronacrisis in veel ziekenhuizen de opleiding tijdelijk stilgezet. 'Iedereen moest meehelpen, ook de studenten die net begonnen. Dus hebben we de opleiding met een half jaar opgeschort', zegt het Groningse ic-hoofd Van der Voort. 'Het kon niet anders, maar achteraf hebben we er last van. Het duurt nu langer voordat zij echt aan de slag kunnen.'  \n  \nNaast de problemen met vergrijzing, de complexiteit van de zorg, verzuim door covid en de grenzen van opleidingen hebben ziekenhuizen moeite om nieuwe ic-verpleegkundigen te behouden. De nieuwe generatie blijft minder lang op de ic werken, zegt Van der Voort. 'Vroeger was de intensive care het eindstation van de carrière. Daar bleef men soms tientallen jaren. Dat is allang niet meer zo.' Het werk op de ic is zwaar. 'Mensen vinden hun thuissituatie belangrijk. Daar passen nachtdiensten niet bij. Dus kiezen ze op den duur voor plekken in het ziekenhuis waar ze betere werktijden hebben.'  \n  \nDat beeld komt overeen met wat ziekenhuizen van hun vertrekkend personeel horen. 'Een gebrek aan doorgroeimogelijkheden en uitdaging zijn de twee meestgenoemde redenen', schrijft een woordvoerder van het Amsterdam UMC in een reactie per mail. 'Gevolgd door de balans tussen werk en privé.'  \n  \nDat beaamt voormalig ic-verpleegkundige Jennifer Yohannes (39), die deze zomer na vijftien jaar stopte op de intensive care. Ze werkt nog wel in de zorg maar staat niet meer aan het bed. 'Onze verantwoordelijkheid is veel groter geworden. Maar we hebben nauwelijks zeggenschap over het werk, en er staat geen passende vergoeding tegenover', zegt Yohannes. 'Door medische vooruitgang kunnen we meer voor patiënten doen. Maar voor de ic-verpleegkundige is dat ook een zwaardere last. Patiënten hebben complexere aandoeningen. Wij zijn de oren en ogen van de ic-arts - die staat acht minuten aan het bed van een patiënt, wij acht uur.'  \n  \nDaar komt nog eens bij dat de concurrentie op de arbeidsmarkt enorm is. Ziekenhuizen zien veel ic-personeel vertrekken dat vervolgens aan de slag gaat als zelfstandige of via een detacheringsbureau gaat werken. Dat is aantrekkelijk vanwege de flexibiliteit en een hoger loon. Van der Voort: 'Ic-verpleegkundigen zijn heel gewild. Ze zijn kordaat, hebben veel kennis. We moeten die mensen echt verleiden om voor ons te werken.'  \n  \nZiekenhuizen proberen op allerlei manieren het werk zo aantrekkelijk mogelijk te maken. Van speciale slaapcabines - energy pods - waar verpleegkundigen tijdens hun nachtdienst kunnen opladen, tot virtualrealitybrillen waarmee ze even kunnen ontsnappen aan de harde realiteit van de ic.  \n  \n'De coronacrisis is zwaar. In sommige gevallen ben je maandenlang voor iemand aan het zorgen en dan haalt zo'n patiënt het toch niet', zegt verpleegkundige Van den Broek. Het is inherent aan ic-werk dat patiënten overlijden, maar dit was te veel en te lang.' Hij en zijn collega's kregen deze crisis vers fruit, er kwam een massagestoel en er werd een psychosociale dienst opgezet waar medewerkers konden praten. Het biedt een welkome verlichting.  \n  \nOver één ding is iedereen het eens: het is onvoldoende om het aanhoudende personeelstekort op te lossen. Ziekenhuizen zijn op zoek naar structurele verbeteringen. Zo proberen ze verpleegkundigen meer zeggenschap te geven over hun werk en rol binnen het ziekenhuis, zegt ziekenhuisbestuurder Schoo. 'We willen ze meer laten meepraten over de inhoud van de opleidingen die ze kunnen volgen en over het benutten van hun talenten. Ook laten we verpleegkundigen meebeslissen over de invulling van hun dienstroosters.'  \n  \nEen ander veelgehoorde structurele oplossing is verhoging van het salaris. Pas dan wordt het beroep echt weer populair, zo klinkt het onder ziekenhuisbestuurders en verpleegkundigen zelf. Momenteel verdienen ic-verpleegkundigen maximaal tussen de 3.900 en 4.200 euro bij een voltijds dienstverband. Maar hoe hoog zo'n salaris dan moet zijn en hoeveel effect het daadwerkelijk heeft, is onzeker. Bovendien laat die oplossing mogelijk wel even op zich wachten. Zo liggen de cao-onderhandelingen tussen de Nederlandse Federatie van Universitaire Medische Centra (NFU) en vakbonden al bijna een jaar nagenoeg stil.  \n  \nZolang structurele oplossingen uitblijven is het onvermijdelijk om personeel zonder ic-opleiding in te zetten op de intensive cares, zegt voormalig ziekenhuisdirecteur Levi. Een deel van het werk van ic-verpleegkundigen kan prima door ander personeel worden uitgevoerd, zegt Levi. 'Het idee dat we op de ic alleen hbo-verpleegkundigen moeten inzetten is verkeerd. Bot gezegd zijn die mensen te slim voor een groot deel van het werk. Mensen wassen, eten geven - dat kun je ze uit handen nemen. In Engeland werkten we met teams van reguliere verpleegkundigen en verzorgenden onder leiding van een ic-verpleegkundige.'  \n  \nOok in Nederland zetten ziekenhuizen al ondersteunend personeel in of springt personeel van andere afdelingen bij als ic-zorg in de knel komt. 'Tijdens de piek van de coronacrisis hebben we het aantal ic-bedden meer dan verdubbeld', schrijft een woordvoerder van het Elisabeth Tweesteden ziekenhuis in Tilburg. 'Dat was nooit gelukt zonder ondersteuning van andere afdelingen.'  \n  \nAan dat soort kunstgrepen kleven risico's, zegt ziekenhuisbestuurder Schoo. 'Het vraagt veel van de ic-verpleegkundigen als ze mensen moeten aansturen die minder bevoegd zijn en minder ervaring hebben. Daar moeten we goed op letten.' Bovendien hebben ook andere afdelingen regelmatig een tekort aan verpleegkundigen- daar kun je niet blijvend personeel van wegtrekken.  \n  \nZiekenhuizen moeten ervoor waken dat onkundig personeel taken uitvoert waarvoor ze niet bevoegd zijn. Zoals in Frankrijk, waar in de regio Ile de France studenten verpleegkunde een versnelde ic-opleiding werd aangeboden. Het leidde tot chaotische taferelen. Zo vertelde een verpleegkundige tegen Franse media dat ze op de ic machines moest bedienen die ze nog nooit had gebruikt.  \n  \nOm zulke scenario's te voorkomen is het verstandig de capaciteitscrisis bij een volgende golf voor te zijn, zegt ic-hoofd Van der Voort. 'Het lukt niet meer om dit alleen aan individuele ziekenhuizen over te laten. We moeten naar een landelijke aanpak, net zoals bij de spreiding van patiënten.' Op die manier zou het ene ziekenhuis met relatief veel personeel enkele verpleegkundigen tijdelijk in kunnen zetten in een regio met een tekort. 'Het maatschappelijk belang is zo groot dat we dit knelpunt landelijk moeten aanpakken.'","intensity":0,"negativity":0,"cluster_id":69,"similar_texts":"text658"},{"id":"69","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=d42306877c590fa0efd1#/pages/20-21","title":"In het Kort","text":"In het Kort\n\nGewezen zakenbank NIBC is langzaamaan vooral een bank voor spaarders en woningkopers geworden.\n\nEnorme huizengekte maakt NIBC afhankelijkheid van rente en woningprijzen.\n\nDe bank werkt daarom aan initiatieven die nieuwe inkomsten moeten genereren.","intensity":0,"negativity":0,"cluster_id":66,"similar_texts":"text557"},{"id":"70","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=00a5589790b6f4511aa1#/pages/4-5","title":"informateur Hamer moet spijkers met koppen slaan","text":"informateur Hamer moet spijkers met koppen slaan\n\nDe vraag is of Mariëtte Hamer nog een opening ziet in de moeizame formatiegesprekken. \n\nFoto ANP/HH\n\nVan onze parlementaire redactie\n\nDen Haag De gereedschapskist van informateur Mariëtte Hamer is nagenoeg leeg, terwijl er nog steeds geen knoop is doorgehakt over welke politieke partijen gaan onderhandelen over een nieuw kabinet. De vraag is of Hamer nog muizengaatjes ziet. Bij betrokkenen klinkt plots weer de optie dat GL zonder PvdA aan tafel schuift.\n\nMet een schuin oog wordt er dit weekeinde gekeken naar PvdA en GL die met hun achterban spreken over de formatie en over hun linkse samenwerkingsplannen. Dat levert naar verwachting bij PvdA meer vuurwerk op dan bij GL. Bij de PvdA hebben ze partijdemocratie hoog in het vaandel staan en mogen leden zaterdag zelf voorstellen doen en stemmen over de partijkoers. GL houdt het bij een keuvelsessie met de achterban. Inspraak? Die krijgen de GL-leden niet.\n\nEen PvdA-plan om de formatietafel met daaraan VVD-leider Mark Rutte te verlaten zal tijdens de ledenraad in Zeist veel steun krijgen, verwachten PvdA’ers. Al sinds de toeslagenaffaire en ’verkennersgate’ broeit in de partij onrust. Een grote groep vindt dat de PvdA eenvoudigweg niet in een kabinet met de VVD van Mark Rutte moet gaan zitten. Zaterdag worden daarom meerdere moties ingediend om een punt te zetten achter de formatiebesprekingen. Komt er een meerderheid voor, en die kans zit erin, dan zal de partij die uitspraak van de leden moeilijk kunnen negeren. \n\nKritiek op Ploumen\n\nEr klinkt tevens kritiek op partijleider Lilianne Ploumen, die zich te veel bezig zou hebben gehouden met de formatie en fusieplannen met GL. De leden hebben haar weinig gezien, terwijl er zelfs plannen op tafel hebben gelegen om de Tweede Kamerfracties van GL en PvdA te laten versmelten. Dat is slecht gevallen, melden betrokkenen.\n\nHet rumoer bij de PvdA wordt op de voet gevolgd door de overige formatiepartijen. Mocht de PvdA zich terugtrekken uit de formatie, dan trekt dat het kleedje weg onder de door D66 gedroomde Kaag-coalitie van VVD, D66, CDA, GL én PvdA. \n\nAls de PvdA de handdoek inderdaad in de ring gooit, zien betrokkenen twee belangrijke opties: het voortzetten van de huidige coalitie met CU, of – opmerkelijk – de optie dat GL zich alsnog losweekt van de PvdA en met VVD, D66 en CDA kabinetsonderhandelingen aangaat. Bij GL wordt immers al langer een stevige regeerhonger gedetecteerd. Anderen zien die kans van slagen als nihil. Klaver zou dan een ’pijnlijke pirouette’ moeten maken.\n\nEerder ging het bij de formatie vooral over de inhoud. Deze week spreekt Hamer met alle zes de partijen die nog bij de formatie betrokken zijn over de vraag ’wie met wie’. Als alle wegen doodlopen, bestaat de kans dat Hamer het bijltje erbij neergooit.","intensity":0,"negativity":1,"cluster_id":64,"similar_texts":"text727"},{"id":"71","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/2/2","title":"Italiaanse 'kinderen' na 77 jaar herenigd met bevrijder WO II","text":"Al 77 jaar koestert Adler een zwart-witfoto van zichzelf, waarop hij als jonge Amerikaanse soldaat breed glimlacht naar drie Italiaanse kinderen, Bruno, Mafalda en Giuliana Naldi. Maandag ontmoetten de vier elkaar weer, de broer en twee zussen zijn inmiddels ook al de 80 jaar gepasseerd.  \n  \nAl die jaren had Adler de zwart-witfoto bewaard. Via sociale media wisten de vier uiteindelijk weer contact met elkaar te krijgen, nadat een Italiaanse journalist de foto had ontdekt en die in een lokale krant had laten afdrukken.  \n  \n,,Kijk naar mijn glimlach'', zei Adler tijdens de langverwachte reünie. Het verhaal had in een tragedie kunnen eindigen. De eerste keer dat de soldaat en de kinderen elkaar zagen, in 1944, zaten de drie kinderen verstopt in een enorme rieten mand. Adler richtte zijn machinegeweer op de mand toen hij daar een geluid uit hoorde komen. Hij vermoedde dat een Duitse soldaat zich had verstopt.  \n  \n,,De moeder van de kinderen rende op mij af en ging recht voor mijn geweer staan om te voorkomen dat ik zou gaan schieten'', herinnert Adler zich. ,,Ze riep: 'Bambini! Bambini!' bonzend op mijn borst'', herinnert hij zich. Adler beeft nog steeds bij de herinnering aan dat moment.","intensity":0,"negativity":0,"cluster_id":71,"similar_texts":"text650"},{"id":"72","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/just-eat-takeaway-8146-euro-03-maaltijdbezorger-valt-uit-londense-index-a4055982#20210825-79770-304","title":"Just Eat Takeaway   81,46 euro   / + 0,3 %Maaltijdbezorger valt uit Londense index","text":"Maaltijdbezorger Just Eat Takeaway wordt verwijderd uit de FTSE 100-index van de Londense beurs. De samensteller vindt het bedrijf Nederlands, niet Brits, en daarom moet het uit de toonaangevende graadmeter. Naar verwachting zullen veel beleggers die de FTSE 100 volgen hun belang in Just Eat Takeaway van de hand doen. (ANP)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021","intensity":0,"negativity":0,"cluster_id":62,"similar_texts":"text682"},{"id":"73","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/kamagurka-a4055956#20210825-79770-102","title":"Kamagurka","text":"Een versie van\n\ndeze illustratie\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndeze illustratie\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":1,"similar_texts":"text10"},{"id":"74","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/36/2","title":"Kane blijft bij Tottenham","text":"Harry Kane blijft voorlopig bij Tottenham Hotspur. Dat heeft de spits, die in verband werd gebracht met een overgang naar Manchester City, laten weten. ,,Ik blijf bij Tottenham deze zomer en zal 100 procent gefocust zijn om het team te helpen aan succes.''","intensity":0,"negativity":0,"cluster_id":11,"similar_texts":"text322"},{"id":"75","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/26/4","title":"Kane maakt einde aan geruchten, blijft bij Spurs","text":"Voetbal\n\nHarry Kane blijft bij Tottenham Hotspur. Dat heeft de spits, die in verband werd gebracht met een overgang naar Manchester City, via sociale media laten weten. 'Ik blijf bij Tottenham deze zomer en zal 100 procent gefocust zijn om het team te helpen aan succes', schrijft Kane. 'Mijn ontvangst door de fans was zondag geweldig, evenals de berichten met steun die ik de afgelopen weken heb ontvangen.' City zou pogingen hebben gedaan de 28-jarige Kane los te weken bij Spurs. De club uit Londen ging niet akkoord met de geboden bedragen. Kane speelt al sinds 2004 bij Spurs.","intensity":0,"negativity":0,"cluster_id":43,"similar_texts":"text735"},{"id":"76","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=55aa36df325806cb73d8#/pages/26-27","title":"Kater van jewelste","text":"Kater van jewelste\n\nOok het toptalent Noni Madueke kan de hoge verwachtingen niet waarmaken namens PSV tegen Benfica. De sierlijke vleugelspits wordt in de tweede helft gewisseld. \n\nFoto’s ANP/HH\n\nDe teleurstelling is enorm bij de spelers van PSV, onder wie linksback Philipp Max. \n\nLucas Verissimo (Benfica) krijgt al vroeg in de wedstrijd de rode kaart voorgehouden door scheidsrechter Slavko Vincic. \n\n❮❯\n\nPSV laat Benfica leven en verzuimt met man meer pot met goud te bemachtigen \n\ndoor Wilber Hack\n\nEINDHOVEN PSV heeft een vrijwel vlekkeloze seizoenstart niet kunnen bekronen met een plek in de groepsfase van de Champions League. Daar was na de 2-1 uitnederlaag voor eigen publiek een zege met twee doelpunten verschil tegen Benfica voor nodig. De Eindhovense club bleef op een teleurstellend 0-0 gelijkspel steken en liep de miljoenen euro’s mis. \n\nDe Portugezen kwamen al voor de rust met tien man te staan. PSV creëerde een groot overwicht. De defensie van Benfica kraakte bij vlagen, maar bleef mede door doelman Odisseas Vlachodimos overeind. Die verijdelde al voor de pauze een doelpoging van Noni Madueke. Eran Zahavi raakte de lat.\n\nDe deceptie was groot bij het publiek in het voor twee derde gevulde stadion van PSV. Daar heerste voelbaar de verwachting dat de thuisploeg het numerieke overwicht zou kunnen uitbuiten. De Eindhovense club kan bogen op een rijk verleden van negentig wedstrijden in de groepsfase van de Champions League. Maar de teller is daar al sinds 11 december 2018 op blijven steken. Toen speelden de Eindhovenaren met 1-1 gelijk tegen Inter Milaan en was de Mexicaan Hirving Lozano de voorlopig laatste doelpuntenmaker in de groepsfase.\n\nOndanks de kleine nederlaag in Estadio da Luz in Lissabon van vorige week zag het er allemaal nog zo hoopvol uit. PSV was een helft beter geweest dan de Portugese opponent en oogde ook veel fitter. Maar zoals zo vaak op cruciale momenten in de sport verstarde een Nederlandse vertegenwoordiger in het zicht van de finish. Daar kon zelfs het contingent Duitse spelers niets aan veranderen. Benfica bleef in de Eindhovense arena worstelend overeind.\n\nDe flitsende campagne, die volgens trainer Roger Schmidt al vorig seizoen gestart was, kreeg dus geen passende apotheose. Het besef dat PSV een kans uit duizenden had laten liggen overheerste. In de laatste twee seizoenen dat de Eindhovense club de groepsfase van de Champions League haalde werd er in twaalf ontmoetingen maar vier keer gelijk gespeeld. Deze selectie leek tot heel wat meer in staat.\n\nDe laatste Eindhovense zege in de groepsfase dateerde alweer van 8 december 2015. Door de doelpunten van de weer begeerde Luuk de Jong en Davy Pröpper, die dinsdagavond geblesseerd op de tribune zat, won PSV met 2-1 van CSKA Moskou. Memphis Depay en Georgino Wijnaldum, een buitenspeler en een middenvelder, waren de drijvende krachten van dat PSV. Dat reikte tot de achtste finale en werd uiteindelijk na een serie strafschoppen door Atletico Madrid uitgeschakeld. Luciano Narsingh verprutste het vanaf de stip.\n\nMet Mario Götze beschikte PSV weer over een excellerende middenvelder. Met zich snel ontwikkelende spelers als Cody Gakpo en Noni Madueke stonden er twee buitenspelers van formaat op het Eindhovense gras. Madueke nam PSV in de eerste kwalificatiewedstrijden tegen Galatasaray en Midtjylland bij de hand. Gakpo deed dat in Lissabon. Op Götze kun je altijd rekenen. Maar het bleek te weinig om Benfica op de knieën te krijgen. \n\nDe Portugezen maakten hun bedoelingen al snel duidelijk. Coach Jorge Jesus had geopteerd voor een vijfmansdefensie. Madueke kreeg bijzondere aandacht. Hij had voortdurend met Morato en Grimaldo te maken. Dubbele dekking dus voor de Engelsman, die dit seizoen het meeste gevaar stichtte. Slim tijdrekkend en af en toe een forse overtreding makend haalde Benfica het tempo zo veel mogelijk uit de wedstrijd.\n\nBenfica verslikte zich aanvankelijk niet in PSV, maar wel in het eigen temperament. Met al een vlotte gele kaart op zak ging Lucas Verissimo tien minuten voor de rust nogmaals in de fout. Voor een opzichtige overtreding op een weinig relevante plek ergens op het middenveld kreeg hij zijn tweede gele kaart en moest dus inrukken. Benfica plooide nog verder terug en Madueke was van zijn dubbele dekking verlost. \n\nVanaf dat moment heerste er een sfeer in het stadion dat PSV elk moment een tik uit zou kunnen delen. Dat beeld werd nog versterkt door de kans die Madueke op slag van rust kreeg. Doelman Vlachodimos keerde de inzet met zijn lichaam. Het zou lang de grootste kans zijn voor PSV. Met Jan Vertonghen, die onder luid gefluit tien minuten na de rust het veld betrad, spijkerde Benfica de defensie nog wat verder dicht. \n\nPSV bleef aandringen en profiteerde bijna van een verkeerde aanname van Morato. Gakpo kon ervan door, maar Zahavi deponeerde de bal op de lat. De Israëliër liet ook een kans na voorbereidend werk van Madueke onbenut. De spits zakte na die missers even door de knieën. Trainer Schmidt dirigeerde met Yorbe Vertessen en Armindo Bruma vier aanvallers naar het front. De Belg kreeg nog een enorme kans om PSV aan een verlenging te helpen. Maar hij miste het raffinement waarover Benfica wel beschikte. Met de troostprijs in de vorm van deelname aan de Europa League is niemand bij PSV tevreden.\n\nPSV-Benfica* (Por) 0-0. Scheidsrechter: Vincic (Slo). Rode kaart: 32. Verissimo (Benfica, 2x geel). Gele kaart: Boscagli, Ramalho, Thomas (PSV), Mario, G. Ramos, Vlachodimos (Benfica). \n\nPSV: Drommel; Mwene (89. Thomas), Ramalho, Boscagli (70. Obispo), Max (89. Teze); Sangaré, Götze, Van Ginkel (70. Bruma); Madueke (70. Vertessen), Zahavi, Gakpo. \n\nHeenduel in Portugal: 2-1 voor Benfica. \n\n* naar groepsfase Champions League\n\nChampions League-avontuur zit er wéér op voor elftal Schmidt na kansenregen","intensity":0,"negativity":1,"cluster_id":65,"similar_texts":"text486"},{"id":"77","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/43/1","title":"Kijk, geen hihats!","text":"### Pop - Drumstijl Charlie Watts\n\nHet gaat van een-twee-chachacha, een-twee-chachacha. Je zou het een oubollig ritme kunnen noemen, maar het is rete-effectief als je het uit die ballroomcontext haalt. Speel, in een kale muzikale omgeving, die een-twee op de bassdrum en dat chachacha op de tamboerijn en je voelt meteen de associatie met een van de grootste hits van de Stones. Misschien zelfs de neiging om uit te roepen: 'Hey, hey, hey, that's what I say.'  \n  \nHet is dan ook niet alleen die legendarische gitaarriff van (I Can't Get No) Satisfaction maar ook de drumpartij van Charlie Watts die het nummer zo herkenbaar maakt, en misschien zelfs de ritmische essentie van de Stones laat horen. Satisfaction heeft het simpele op-en-neer-machismo van rock en tegelijk de ritmische verleiding van dansmuziek. De bassdrum op de eerste en tweede tel als basis om op te stampen en die tamboerijn om op de dansvloer te glijden. Watts leverde met zijn veelzijdige drumstijl, die eerder aan jazz verwant was dan aan rock, een simpele maar uiterst effectieve groove en maakte van de Stones een rockband waarmee je jezelf ook op de dansvloer kon verliezen.  \n  \nWant Watts ontwikkelde een eigen, simpele drumstijl die ruimte gaf aan de swing in zijn rock. In een standaardrockritme houdt de drummer het tempo vast door op de achtste noten de hihat aan te slaan: het steady 'tss-tss-tss-tss'. Daarbovenop komt een klap op de snaredrum op de backbeat, de tweede en vierde tel, die het hele zaakje ritme geeft. Denk aan de handclaps in disconummers die ze zo nadrukkelijk dansbaar maken. Watts liet op een gegeven moment die slag op de hihats op de backbeats weg, waardoor alleen die overheersende dominante snare te horen was. Tak! Een solitaire harde klap die je lichaam dat extra zetje geeft. Watts liet tijdens concerten zijn rechterhand, op de backbeat, wel eens werkeloos in de lucht zweven: kijk, geen hihats!  \n  \nDe drummer zei ooit dat hij de hihats wegliet omdat het geluid daarvan in de studio de snare overstemde. En in harde muziek heb je dat harde knisperende accent nodig. Het is geen hogere wiskunde en Watts was niet de eerste die deze techniek toepaste. Vóór hem had Levon Helm, drummer van The Band, al de zegeningen van een kale snare ontdekt. Maar met de combinatie van stoere muziek en een focus op ritme waren de Stones pioniers van dansbare rock.  \n  \nHet was niet alleen Watts' gevoel voor 'less is more' dat de Stones naar een hoger plan tilde. Het was ook zijn feilloze gevoel voor wat een nummer nodig had om tot zijn recht te komen. Het samba-achtige ritme in Sympathy for the Devil, de brushes die hij als jazzman gebruikte voor Melody. Of gewoon de rechttoe-rechtaan-discipline om het ritme van de anti-oorlogssong Street Fighting Man te laten klinken als marcherende soldaten.  \n  \nSoms was zijn drumpartij zelfs de lijm voor een song. In het geval van Can't You Hear Me Knocking is het maar de vraag of er sprake is van een coherent nummer. Er is geen duidelijk herkenbaar couplet of refrein. Wél een memorabele gitaarriff van Keith Richards en een minutenlang durende jamsessie die bij elkaar wordt gehouden door Watts' drumspel. Een indrukwekkend ritmisch bouwwerk, waarvoor de drummer een arsenaal aan technieken uit de kast trok. Aan de basis een steady beat waar voortdurend accentverschuivingen in plaatsvinden en waar Watts stiekem zelfs een heel virtuoos roffeltje in de maat heeft gemoffeld. Misschien wel de Stones op hun funkiest.  \n  \nEn hoewel Watts zichzelf zag als de klassieke rockdrummer, de man die wars van virtuoze aanstellerij zijn gedegen ritmische bijdragen leverde, zijn die bijdragen vaak cruciaal geweest.  \n  \nWatts zorgde voor coherentie en dwingende voortgang. Hij heeft er zelfs school mee gemaakt. Luister naar Primal Scream, de band die zichzelf ooit de Stones heeft gedroomd, en het op een na meest dansbare rocknummer heeft gemaakt. Luister naar Rocks en hoor de echo van Satisfaction. Een-twee-chachacha.\n\nHOE ZAL HET NU VERDERGAAN MET DE ROLLING STONES?\n\nDe dinsdag overleden Charlie Watts is de eerste van de laatste grote vier leden die overleed, en de eeuwig rockende band zal daar conclusies aan moeten verbinden. Toch maar eens stoppen? Mick Jagger is al 78, en het medische mirakel Keith Richards is net een jaartje jonger. Of moeten de Stones audities uitschrijven voor een nieuwe slagwerker?  \n  \nDe kans is groot dat de Stones geen van beide doen. Drie weken geleden meldde Watts zich op doktersadvies al ziek, omdat hij zich niet goed voelde. En zeker niet goed genoeg voor een nieuw deel van de al jaren lopende No Filter-tournee, die in september een vervolg zou krijgen in de Verenigde Staten. Toen het nieuws over Watts' afzegging bekend werd, volgde daarop snel het bericht over een vervangende drummer. De Amerikaan Steve Jordan, die onder meer speelde in de band The X-Pensive Winos van Keith Richards, zou Watts vervangen tijdens zijn afwezigheid. Nu die afwezigheid definitief is, staat Jordan volgens insiders klaar als nieuwe vaste drummer, al hebben de Stones zelf nog geen mededelingen gedaan over het vervolg van hun loopbaan. Op de website van de Stones staat nu een groot portret van Charlie Watts, zonder nader commentaar.  \n  \nKeith Richards zinspeelde via zijn Twitter-account al wel op een voortzetting van zijn band. Hij postte een foto van het drumstel van Watts, met daaraan bungelend een bordje 'Closed' en een klok. Oftewel: de Stones gaan straks gewoon weer open.\n\nONDERHANDS\n\nRolling Stones-drummer Charlie Watts hanteerde zijn drumstokjes niet in de 'matchgreep', de meest gangbare drumgreep in popmuziek. Watts, afkomstig uit en altijd bezig gebleven in de jazz, gebruikte de traditionele greep, die wordt toegepast in jazz, waarbij de linkerdrumstok onderhands wordt vastgehouden. Watts bleef zijn hele carrière ook optreden met diverse eigen jazzformaties.","intensity":0,"negativity":0,"cluster_id":17,"similar_texts":"text673"},{"id":"78","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=ff970a17931ad55f0904#/pages/26-27","title":"Klap komt keihard aan bij PSV","text":"Klap komt keihard aan bij PSV\n\nAndré Ramalho biedt Cody Gakpo een troostende hand na het echec tegen Benfica. Coach Roger Schmidt (inzet) ziet vanaf de zijlijn hoe PSV miljoenen euro’s misloopt.\n\nFOTO’S ANP/HH\n\n❮❯\n\nFinanciële kloof met Ajax nog lang niet gedicht; verliezerspremie van 5 miljoen schrale troost\n\ndoor Wilber Hack\n\nEINDHOVEN De klap dat PSV er dinsdagavond niet in slaagde om ten koste van Benfica de groepsfase van de Champions League te bereiken, is keihard aangekomen in het Eindhovense kamp. Daar heerst het besef dat ondanks de lucratieve verkoop van spelers als Donyell Malen, Denzel Dumfries en Pablo Rosario de financiële kloof met concurrent Ajax voorlopig nog lang niet gedicht is.\n\nPSV loopt niet alleen de startpremie en tv-gelden van samen 30 miljoen euro voor deelname aan het miljoenenbal mis. Elke zege in de Champions League levert ook nog eens 2,8 miljoen euro op. Daar moet je op het tweede Europese niveau vier wedstrijden voor winnen. Zelfs een gelijkspel in de Champions League is meer waard dan een zege in de tegenhanger, waartoe PSV nu veroordeeld is.\n\nAlgemeen directeur Toon Gerbrands van PSV verklaarde voor de beslissende confrontatie in Eindhoven dat het bij die wedstrijd voor zijn club effectief om 15 miljoen euro ging. Dat zou het positieve financiële effect zijn bij plaatsing voor de groepsfase van de Champions League. Dat het om een dergelijk bedrag draaide, realiseerde iedereen zich die wat met PSV te maken had. Daarom hing er na de tweede confrontatie met Benfica een sfeer als bij een pokeraar die net een flink deel van zijn inzet heeft verspeeld.\n\nNa de 0-0 werd er niet alleen getreurd om de gemiste kans om financieel mogelijk een beetje richting Ajax op te schuiven, het prestige van de Eindhovense club kreeg opnieuw een knauw. In Eindhoven vinden ze dat de 61e plek op de coëfficiëntenranglijst van de UEFA voor de Europese prestaties over de laatste vijf jaar niet bij het allure van PSV past. Dat is maar vijf plekken hoger dan bijvoorbeeld Feyenoord genoteerd staat en een mijl achter Ajax. Met de vier bonuspunten die bij kwalificatie voor de groepsfase horen, had PSV flink op kunnen schuiven.\n\nDe sportieve deceptie viel van het gezicht van trainer Roger Schmidt af te lezen. De Duitser was naar Eindhoven gekomen met de ambitie om PSV weer aan te laten sluiten bij de top-32 van Europa. Bezig aan zijn laatste contractjaar kan hij voorlopig alleen de recent gewonnen Johan Cruijff Schaal (0-4 tegen Ajax, red.) overleggen.\n\nDe trainer had wel een duidelijk beeld waar het zijn club aan ontbroken had op weg naar een plek in de groepsfase. Het was al rond middernacht toen Schmidt repte over gebrek aan fysieke kracht in de voorste linie van PSV. De Duitser legde uit dat zijn ploeg alleen met combinatievoetbal succesvol kon zijn tegen Benfica. Dat lukte deze keer niet, omdat de echte topvorm bij een aantal spelers ontbrak. Andere opties waren er niet. Hij had het over een gebrek aan kopkracht, in combinatie met een stevige fysiek. Over een breekijzer dus van het type-Luuk de Jong.\n\nZo’n type speler had hij eerder dit seizoen nog niet nodig gehad. Tot die allesbeslissende wedstrijd van dinsdag leek het of bij PSV alles vanzelf ging. Nu raakte Eran Zahavi de lat. Dat PSV niet zou gaan scoren, werd duidelijk toen invaller Yorbe Vertessen vijf minuten voor tijd ook nog eens een dubbele kans miste. Bij zijn laatste inzet stond doelman Odysseas Vlachodimos met de rug naar de situatie. De Griek stak op gevoel zijn been uit. Daar kwam de bal precies tegenaan.\n\nToch zal de technische leiding van PSV er alles aan doen om voor het sluiten van de transfermarkt dat hiaat in de selectie weg te nemen. Er komt een fysiek sterke aanvaller bij. Schmidt verklaarde dat het even slikken zal zijn, maar dat er nog volop andere prijzen zijn te winnen dit seizoen. De Duitser zal een prijs hard nodig hebben. De verliezerspremie van 5 miljoen euro en de groepsfase van de Europa League, die PSV altijd begroot, zijn maar een schrale troost.\n\nTechnische leiding op jacht naar fysiek sterke aanvaller","intensity":1,"negativity":1,"cluster_id":65,"similar_texts":"text525"},{"id":"79","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/15/2","title":"Kleine Generaal Wilfried Van Moer overleden","text":"De Belgische oud-international Wilfried Van Moer is op 76-jarige leeftijd overleden. Hij wordt gezien als een van de beste spelers in de Belgische voetbalhistorie.  \n  \nVan Moer debuteerde op 16-jarige leeftijd bij Beveren, en speelde later bij Antwerp en Standard Luik, waarmee hij drie landstitels veroverde. Ook in de nationale ploeg was Van Moer, bijgenaamd de 'Kleine Generaal', de patron op het middenveld. Als trainer had hij naderhand minder succes.","intensity":0,"negativity":0,"cluster_id":43,"similar_texts":"text589"},{"id":"80","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/12/1","title":"Klimwand of boerengrond: kunst in de Kamer is stof voor gesprek","text":"De bewoners van het nieuwe Kamergebouw hadden de bijnaam al snel gevonden. Een klimwand, dat was het; wie als eerste boven is, heeft de beste plek op de apenrots of mag aanschuiven bij de formatie. Kamerleden en anderen deden er op sociale media lacherig over. Volgens Pieter van Vollenhoven zijn het stenen die je desgewenst naar je tegenstanders kunt gooien. Kamerlid Caroline van der Plas (BBB) was juist enthousiast: 'Gewoon boerengrond in de Tweede Kamer, echt prachtig.'  \n  \nDe belangrijkste muur van het land, zo noemen ze die achterwand graag in de Tweede Kamer. Er is amper een plek voor kunst in de openbare ruimte met een grotere zichtbaarheid. De kluiten aarde zullen de komende vijfenhalf jaar of zoveel langer als de verbouwing van het Binnenhof gaat duren, de achtergrond vormen bij debatten, journaalflitsen, krantenfoto's en verhitte onderonsjes.\n\nPoten in de klei\n\nDe maker heet Jos de Putter (62), die voor zijn werk 200 duizend euro kreeg. De kunstcommissie van de Tweede Kamer, voorgezeten door Salima Belhaj (D66), koos hem uit vijf kandidaten. De Putter werkte voor tv, onder meer bij Diogenes en Tegenlicht (VPRO). Zijn bekendheid als kunstenaar dankt hij aan zijn documentaires, over de sloppenwijken van Rio de Janeiro (Solo, the Law of the Favela) en over een groep dansende Tsjetsjeense kinderen (Dans, Grozny dans). Hij won prijzen op internationale festivals, zijn werk wordt getoond in grote musea. Tegenwoordig maakt hij ook beeldende kunst en videoinstallaties. Het eerste plan dat hij bij de Tweede Kamer indiende, behelsde een videoscherm met Hollands licht dat heel geleidelijk van intensiteit en kleur zou veranderen, zoals de seizoenen. Dat plan ging niet door omdat gevreesd werd dat het kunstwerk gehackt kon worden.  \n  \nDe Putter gooide het over een andere boeg. Hij ging naar lowtech, zoals hij het zelf noemt, een radicaal andere manier om de buitenwereld binnen te brengen: klei verzamelen, van Zeeuws-Vlaanderen - waar hij vandaan komt - tot Oost-Groningen en het land van Maas en Waal, alle hoeken van het land. Die klei kan de Kamerleden herinneren aan de relatie tussen mens en planeet, ze als het ware met hun poten in de modder zetten. 'Een verticale aarde', zegt De Putter, 'alsof het een gesprekspartner is.' De vijf panelen laten ook zien wat de mens met aarde doet: van onbewerkte substantie naar aarde als handelswaar en 'aarde waar je mee speelt', zoals op het strand.\n\nTraditionele ophef\n\nIn zekere zin volgt hij daarmee de gedachtengang die architect Pi de Bruijn aanhield voor het parlementsgebouw waaraan nu groot onderhoud wordt gepleegd. Ook daarin zijn elementen van het Nederlandse landschap verwerkt: de getijden in de natuurstenen vloeren, polderland in de vloerbedekking, Hollandse luchten in de plafonds, de tulpenvorm van de stoelen. 'Ik ben van representeren naar presenteren gegaan', zegt De Putter: 'De aarde is echt.'  \n  \nOok met de ophef die hij veroorzaakt staat De Putter in een traditie. De paarsrode panelen die Rudi van de Wint voor de plenaire zaal maakte, werden indertijd snel geaccepteerd. Met de inrichting van de Oude Zaal, ontworpen door Jan van den Dobbelsteen (grote lichtornamenten, een veelkleurig tapijt)', hebben veel Kamerleden zich nooit kunnen verzoenen. Die ruimte wordt nu in oude staat hersteld.  \n  \nDe Putter, die nooit eerder iets voor de publieke ruimte maakte, moet wennen aan de kritiek. 'Het is nu voor het eerst te zien, ik ben nog in de overgevoelige fase.' Met de bijnaam kan hij goed leven. 'Zo'n naam is ook een kwestie van je iets eigen maken.'","intensity":0,"negativity":1,"cluster_id":14,"similar_texts":"text25"},{"id":"81","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=5ede934556e229468642#/pages/26-27","title":"KNVB-topman in Qatar: ’Willen Bijdragen aan veranderingen’","text":"KNVB-topman in Qatar: ’Willen Bijdragen aan veranderingen’\n\nGijs de Jong\n\nZEIST KNVB-secretaris generaal Gijs de Jong bezoekt Qatar, dat in 2022 het WK organiseert. Hij spreekt daar met meerdere organisaties en personen, die invloed hebben op de positie van de gastarbeiders. De bond wil bijdragen aan ’duurzame veranderingen’. \n\nDe Jong: „We moeten ons nog kwalificeren, maar het veranderen van een systeem dat al decennialang bestaat, heeft tijd nodig. We voeren hier gesprekken over binnen de internationale voetbalwereld, de Nederlandse overheid, internationale vakbonden en mensenrechtenorganisaties. Door structureel de nadruk op verandering te blijven leggen, is er al vooruitgang geboekt.”\n\nDinsdag was De Jong namens de KNVB met onder meer de Zweedse, Duitse, Engelse en Zwitserse bonden present in Doha om met de International Labour Organisation (ILO) te praten over de laatste ontwikkelingen en drempels die vooruitgang afremmen. Bij het Ras Abu Aboud stadion sprak de Europese delegatie met de werkzame arbeidsmigranten.\n\nDe Jong: „De KNVB heeft destijds niet op het WK voor Qatar gestemd. Toch willen we, vanwege de signalen over de arbeidsmigranten op een maatschappelijk bewuste manier bijdragen aan een duurzame verandering in Qatar.”","intensity":0,"negativity":0,"cluster_id":47,"similar_texts":"text395"},{"id":"82","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/3/1","title":"Kunst of klimmuur?","text":"### Ophef over kluiten aarde aan de muur in tijdelijke Tweede Kamer\n\nHet is dé muur waar Kamerleden, premiers en ministers voor staan als zij het parlement toespreken: de achterwand van de Tweede Kamer. Al bijna dertig jaar hangen daar felgekleurde wandpanelen van de inmiddels overleden kunstenaar Rudi van de Wint. Zijn olieverfschilderijen waren altijd zichtbaar op de achtergrond, op het journaal of op foto's in de krant.  \n  \nWáren, want de komende 5,5 jaar gaat het Binnenhof op de schop en verhuist de Kamer tijdelijk naar een oud ministeriegebouw naast treinstation Den Haag Centraal. In dat pand is een kopie van de plenaire zaal gebouwd, compleet met originele blauwe stoeltjes. Maar de metershoge schilderijen van Van de Wint ontbreken. Het plafond in de tijdelijk Kamer is te laag.  \n  \nEn dus moest er nieuwe kunst komen: vijf panelen gemaakt van kluiten, klei en zand, van de Zeeuwse kunstenaar Jos de Putter. Kosten: 200.000 euro. Vorige week was zijn werk voor het eerst te zien bij een rondleiding voor Kamerleden en medewerkers.  \n  \n,,Een heuse klimwand!'' noemde VVD-Kamerlid Peter Valstar het kunstwerk op Twitter. ,,Zou je die stenen ook kunnen gooien naar je tegenstander als het debat niet lukt?'', vroeg mr. Pieter van Vollenhoven zich af. Anderen spreken na het zien van foto's op Twitter over 'de brokstukken van het kabinet-Rutte' en 'wandbevuiling'.  \n  \nHarde kritieken, die de kunstenaar raken. ,,Het is best eng en precair'', zegt Jos de Putter (62). ,,Nu het hangt, is het niet meer van mij. Nu is het van iedereen die ernaar kijkt en er iets van vindt.'' De bijnaam 'klimwand' noemt De Putter 'heel Hollands'. ,,Hier krijgt alles heel snel een bijnaam. Een platte bijnaam, anders blijft het niet hangen. Ik vind het jammer, er is meer te zien hopelijk. Iedereen is verantwoordelijk voor het niveau van z'n eigen grappen.''  \n  \nDe Putter verzamelde het afgelopen jaar met zijn blote handen kluiten zee- en rivierklei uit verschillende delen van het land, van Zeeland tot aan Oost-Groningen. ,,Het oogt eenvoudig, maar dat is het niet'', zegt hij. ,,Het is geen sinecure om aarde rechtop te zetten. Zo moesten sommige kluiten wel zeven maanden drogen. Het zijn een soort kindjes geworden. Ik moest de kluiten in bad doen, weer laten drogen. Want je wilt niet dat met kerst alles van de wand af flikkert.''\n\nAfgeschoten\n\nDe vijf panelen vertellen een eigen verhaal, zegt De Putter. ,,Het zegt: dit is de aarde, hier ben ik. Ik nodig uit om naar de aarde te kijken, in het parlement.'' De komende 5,5 jaar waarin zijn werk te zien zal zijn, 'beschouwen we de relatie tussen de mens en de planeet'. ,,Er móét iets veranderen tussen ons en de planeet.'' De Putter werd uit een shortlist van vijf kunstenaars gekozen door de Kunstcommissie van de Tweede Kamer, onder voorzitterschap van D66-Kamerlid Salima Belhaj.  \n  \nOpvallend is dat de kunstenaar in eerste instantie een videokunstwerk wilde maken. De Putter is documentairemaker en maker van video-installaties. ,,De Kamer is een soort kom waarin je de buitenwereld nauwelijks voelt. In de zomer van 2019 stelde ik voor om een videoscherm te maken met Hollands licht. Dat voorstel werd door toenmalig Kamervoorzitter Khadija Arib afgeschoten. Men was bang dat zo'n videoscherm zou worden gehackt.''  \n  \nEn dus werd het iets totaal anders: aarde. ,,Om de buitenwereld alsnog voelbaar te maken.'' Het kunstwerk is betaald door het Rijksvastgoedbedrijf, dat verplicht is om bij verbouwingen boven de 10 miljoen euro een half procent van het budget aan kunst uit te geven. De verbouwing van de tijdelijke Kamer kostte 161 miljoen.","intensity":0,"negativity":1,"cluster_id":14,"similar_texts":"text157"},{"id":"83","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/34/1","title":"Labyrintisch drama over een vader met Alzheimer","text":"Alzheimer heeft z'n plek opgeëist in de filmwereld. Logisch, gezien de opmars van de ziekte in de buitenwereld. Geheugenverlies, veranderende persoonlijkheid en mentaal afscheid: films als The Notebook, Still Alice en Michael Haneke's Amour lieten eerder al zien hoe emotioneel ingrijpend de aandoening is voor patiënt en omgeving.  \n  \nOok de recente, gevoelige, Supernova staat stil bij de vroegtijdige rouw die dementie met zich meebrengt. The Father doet dat ook, maar gebruikt de ziekte ook als dramatisch middel, en dat levert een ijzersterk geconstrueerde film op.  \n  \nDe Franse theaterschrijver Florian Zeller gaf met zijn stuk Le Père in 2012 de aanzet tot bekroonde voorstellingen in Parijs, Londen en New York. Vervolgens bewerkte hij het stuk, dat samen met The Son en The Mother een trilogie vormt, tot een scenario waarmee hij zijn debuut als speelfilmregisseur maakt.  \n  \nAl decennia woont Anthony (Anthony Hopkins) in een groot Londens appartement. Nu, als tachtiger, dwaalt hij wat onzeker door de ruimtes en gangen. Hij stuit op stoelen die hij niet herkent. Aan de muur ontbreekt ineens een schilderij. Zijn horloge vindt hij terug op gekke plekken. In de kamer zit een vreemde man op de bank. Begint The Father als een helder verhaal over een dochter die haar bejaarde 'papaatje' professionele zorg probeert aan te praten, het verhaal wordt allengs labyrintisch.  \n  \nDochter Anne (Olivia Colman) kan de zorg niet meer aan, want ja, ze verhuist naar Parijs. Even later heeft ze nog nooit van dat Parijs-plan gehoord. En vraagt Anthony verwonderd: 'Dit ís toch mijn appartement?', dan zal zij het niet beamen.  \n  \nMet dialogen die weinig verduidelijken, een veranderlijk interieur (had die muur daarnet niet een andere kleur?), en personages die met verschillende acteurs van gedaante wisselen, wordt de mentale chaos groter en groter. Vooral voor Anthony, formidabel gespeeld door Hopkins. De 83-jarige, bekroond met een Oscar, beheerst volledig wat feitelijk een lange monoloog is: als tapdansende charmeur, als agressieve treiterkop en als jochie dat om zijn moeder roept.  \n  \nVoor de kijker is de verwarring niet minder. Het mag onmogelijk lijken in het hoofd te kijken van een dementerende, The Father nodigt je wel uit er een voorstelling van te maken. Op zeker moment zou je gillend van frustratie aan deze wrede mind game willen ontsnappen. Het siert de maker dat hij die uitweg niet biedt. Zeller gooit de puzzelstukjes in de lucht en laat ze vervolgens los liggen, hoe hard Anthony ook probeert ze in elkaar te passen. Het vergroot de zachtheid waarmee je naar hem kijkt.  \n  \nMet emotioneel pittige momenten, ook voor mantelzorgers vol goede bedoelingen, is The Father een fascinerend aangrijpend drama.  \n  \nThe Father  \n  \nRegie: Florian Zeller Met Anthony Hopkins, Olivia Colman, Rufus Sewell, Olivia Williams  \n  \n*****","intensity":0,"negativity":1,"cluster_id":36,"similar_texts":"text476"},{"id":"84","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=1c18e753a219e799a830#/pages/4-5","title":"Licht aan eind van de tunnel","text":"Licht aan eind van de tunnel\n\nBij het begin van het nieuwe schooljaar zijn enkele coronaregels, zoals de anderhalve meter afstand, nog steeds van kracht. \n\nFoto ANP/HH\n\nVirologen: corona straks een mild verkoudheidsvirus\n\ndoor Arianne Mantel en Edwin Timmer\n\nAMSTERDAM Hoe langdurig de strenge coronamaatregelen ook lijken, we komen er ooit vanaf. Zowel Ab Osterhaus als Bert Niesters is daarvan overtuigd. Zodra de pandemie is uitgedoofd en het grootste deel van de bevolking immuniteit heeft opgebouwd, is volgens beide virologen een jaarlijkse Covid-prik alleen voor de meest kwetsbare personen voldoende ter bescherming.\n\nOsterhaus begrijpt het gemor onder mensen die genoeg hebben van de belemmerende overheidsmaatregelen. Maar er is echt licht aan het einde van de tunnel. Deze maatregelen blijven niet voor altijd nodig. „Het probleem is alleen dat we niet goed weten tot wanneer de pandemie aanhoudt. Maar zeker is dit: van de pandemie komen we af, al geldt dat niet voor het virus. Dat zal straks blijven rondwaren als een mild verkoudheidsvirus”, zegt Osterhaus.\n\nHet zijn de lessen die we leerden uit eerdere pandemieën. Waarbij we meer weten van ziektegolven door influenza, dan door coronavirussen. „De Mexicaanse griep is inmiddels een mild virus geworden. En het coronavirus OC-43, dat aan het einde van de negentiende eeuw mogelijk verantwoordelijk was voor de Russische Griep, krijgt inmiddels ook nauwelijks nog aandacht. We weten alleen niet hoelang het duurt voor het is uitgedoofd.”\n\nAntistoffen\n\nOok de Groningse viroloog Niesters, verbonden aan het UMCG, benadrukt dat een pandemie – een wereldwijde uitbraak van een virus – doorgaans ongeveer twee jaar duurt. „Nu zijn we bezig met vaccineren en daardoor krijgen we antistoffen. Maar niet alleen daardoor; het Covid-19-virus zal af en toe lokaal weer oplaaien en dan maakt de bevolking weer antistoffen aan. Mensen die geen vaccin hebben genomen zullen vroeg of laat Covid-19 krijgen, waardoor de groepsimmuniteit verder toeneemt.” En zo krijgen we, uiteindelijk, het virus eronder.\n\nDat wil niet zeggen dat het virus, waar de meeste mensen dan niet ernstig ziek meer van zullen worden, geheel ongevaarlijk zal zijn. Net als bij het griepvirus kan het dodelijk zijn voor kwetsbare groepen. „Ook bij influenza accepteren we dat er slachtoffers vallen”, zegt Osterhaus. Zonder dat er algemene maatregelen tegen gelden. „Er luidt alleen het advies dat kwetsbare groepen zich dan vaccineren.” \n\nOok Niesters verwacht na de pandemie een jaarlijkse prik voor risicogroepen. „En dan liever tegen de deltavariant dan tegen de Wuhanvariant.”\n\nOsterhaus: „Mogelijk wordt de jaarlijkse griepprik straks een combinatie van bescherming tegen influenza en corona. Dat wordt op dit moment onderzocht.” Net zoals laboratoria nu elk jaar weer uitzoeken welke influenzavarianten rondgaan, zal dat straks ook voor corona gebeuren.\n\nVolgens Niesters kunnen we Covid-19 straks als vijfde bekende rondcirculerend coronavirus toevoegen aan het lijstje van verkoudheidsvirussen. „Tot op heden zijn er vier humane coronavirussen die we zien als ’gewone’ verkoudheidsvirussen. Het gaat om OC43, 299E, NL63 en HKU1; we kunnen Covid-19 daaraan toevoegen.” De uitdaging is om ’in harmonie’ met het virus te leven.\n\nZodra we zijn beland in het stadium dat corona slechts met een jaarlijkse griepprik wordt bestreden, is de noodzaak tot alle huidige maatregelen wel voorbij. Zo is de huidige QR-code, die we verplicht moeten laten zien bij evenementen of bij buitenlandse reizen, volgens Niesters echt iets tijdelijks. \n\n„Want óf iedereen is gevaccineerd of iedereen heeft corona gehad. Dus die heeft geen toegevoegde waarde dan meer. Grootschalige evenementen zullen in de toekomst wel weer worden gehouden, is mijn verwachting. De maatregelen afstand houden, een mondkapje dragen en veel hygiëne zijn goed om elk virus te onderdrukken. Ik denk dat deze maatregelen op den duur verdwijnen en bij een lokale uitbraak dan weer uit de kast worden getrokken.”\n\nOpleving\n\nTot die tijd is het echter doorbijten. \n\nOsterhaus: „Er zijn nog steeds twee miljoen mensen in Nederland niet gevaccineerd. Als daarvan, bij een volgende opleving, ineens tien procent besmet raakt en het ziekenhuis bereikt, dan is dat een problematische situatie. Dus hoewel ik de protesten begrijp, we zijn er nog niet. En we moeten wijzen op solidariteit: laat je vaccineren, zodat we dit als groep sneller achter ons kunnen laten.”\n\n’We moeten wijzen op solidariteit’","intensity":0,"negativity":0,"cluster_id":57,"similar_texts":"text671"},{"id":"85","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/7/4","title":"Man erkent seks met leerling (17)","text":"Een 38-jarige dansschoolhouder uit Groningen geeft toe dat hij in 2020 seks had met een van zijn leerlingen. Het meisje was toen 17 jaar oud. Khalid A. dacht dat ze meerderjarig was, zei hij in de rechtbank. Hij ontkent dwang. Volgens de aanklacht zou A. sinds 2015 dertien leerlingen of docenten hebben verkracht of aangerand, of pogingen daartoe hebben gedaan.","intensity":0,"negativity":0,"cluster_id":70,"similar_texts":"text646"},{"id":"86","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/12/4","title":"McDonald's zit in het VK tijdelijk zonder milkshakes","text":"### Brexit\n\nMcDonald's zit in al zijn Britse vestigingen zonder milkshakes en zonder drankjes die in flesjes worden geleverd. Dat komt door bevoorradingsproblemen. Het bedrijf staat daarin niet alleen. Ook andere winkels en horeca in het VK hebben last van verstoringen in hun leveringsketen als gevolg van het grote tekort aan chauffeurs sinds de brexit. Ook is er gebrek aan personeel in de voedselverwerkende industrie. Nando's moest hierdoor tientallen restaurants in het land tijdelijk te sluiten. Ook KFC kan niet alles bieden van het menu.","intensity":0,"negativity":0,"cluster_id":2,"similar_texts":"text76"},{"id":"87","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/34/1","title":"Messi-koorts stijgt in Reims","text":"### Sierhuis & co maken zich op voor debuut van Argentijn bij Paris Saint-Germain\n\nVoetbalsupporters uit Chili, Zuid-Korea, Thailand, Egypte en India die een kaartje proberen te kopen voor een wedstrijd van Stade Reims. Dat waren ze in het Stade Auguste-Delaune niet bepaald gewend. Ze zullen vermoedelijk dan ook geen kaartje kopen omdat ze per se Kaj Sierhuis of Wout Faes, voormalig verdediger van Heerenveen en Excelsior, eens in levende lijve willen zien voetballen. Nee, zondag in Reims wordt het debuut van Lionel Messi voor Paris Saint-Germain verwacht. ,,Leo heeft een zeer goede trainingsweek achter de rug. We hebben nog een week te gaan dus ik denk dat hij zijn eerste minuten kan gaan maken'', zei trainer Mauricio Pochettino namelijk tegen ESPN.  \n  \nEn dus schudt Reims op haar grondvesten. Alexandre Jeannin, werknemer bij de ticketshop van Stade Reims, vertelde aan de Franse krant L'Équipe dat alle 20.546 kaarten zijn verkocht. Ter vergelijking: twee weken geleden tegen Montpellier waren er 8.887 fans aanwezig. ,,In het weekend dat Messi naar Paris Saint-Germain kwam, zijn er in drie dagen tijd evenveel kaarten verkocht als in de drie weken daarvoor. We hebben aanvragen gehad vanuit de hele wereld. Héél uitzonderlijk.''\n\nInterviewverzoeken\n\nOok de media kloppen massaal op de deur bij Stade Reims, waar volop extra veiligheidsmaatregelen worden genomen: ,,Met David Beckham en Zlatan Ibrahimovic kregen we maximaal 113 aanvragen. Nu staat de teller al op 122 en we hebben nog een aantal dagen te gaan.  \n  \n,,We hebben vijftig procent meer interviewverzoeken gekregen. Ook Amerikaanse en Argentijnse media zijn van de partij zondag'', vertelt perschef Alexandre Audabram, die verklapt dat de spelers van Stade Reims toch vooral één vraag krijgen deze week: hoe is het om tegen Messi te gaan spelen? ,,Ze vinden het soms jammer dat de benadering steeds hetzelfde is. Maar na zondag kunnen ze waarschijnlijk echt vertellen hoe het is.\"  \n  \nSierhuis had in de eerste wedstrijd van het seizoen tegen Nice nog een basisplek, maar was tegen Montpellier al reserve en tegen FC Metz zat hij helemaal niet bij de selectie vanwege een blessure. Het is dus de vraag of hij tijdig fit is om oog in oog te staan met de sterren uit Parijs. Faes mag wel zijn borst natmaken. De Belg is een vaste waarde in de defensie die zondag Messi af moet gaan stoppen.","intensity":0,"negativity":0,"cluster_id":68,"similar_texts":"text590"},{"id":"88","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/2/4","title":"Miljoenenfraude door sjoemelen met kassa's","text":"Zij worden ervan verdacht hun kassa's zo te hebben ingericht dat niet alle verkochte producten goed werden geregistreerd. De originele bonnetjes bleven niet bewaard en op de bonnen die uiteindelijk naar de Belastingdienst gingen, ontbraken veel producten.  \n  \nDaardoor betaalden de supermarkten ook geen btw over de opbrengst. Door dit zogenoemde afromen zouden ze in totaal enkele miljoenen euro's te weinig belasting hebben betaald, aldus de Fiod, de opsporingsorganisatie van de Belastingdienst.  \n  \nDe Fiod ontvangt regelmatig informatie over niet-betrouwbare kassasystemen. Tientallen supermarkten zijn naar aanleiding van zo'n tip onderzocht. Bij 'een groot deel' hiervan was de kassa niet goed ingesteld en bij een paar supermarkten stelden inspecteurs van de Fiod ook echt manipulatie vast. De eigenaren daarvan zijn opgepakt, verhoord en moeten binnenkort voor de politierechter verschijnen. Het gaat om mensen uit Den Bosch, Den Haag en Rotterdam.  \n  \nMogelijk volgen er meer aanhoudingen, want de Belastingdienst zet het onderzoek nog een paar maanden voort.","intensity":0,"negativity":0,"cluster_id":50,"similar_texts":"text731"},{"id":"89","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/21/2","title":"Moegestreden coach Kiens wil door turnschandaal voorlopig niets meer met turnen te maken hebben","text":"Turnen\n\nTurncoach Patrick Kiens, in opspraak geraakt in het turnschandaal van het voorbije jaar, stopt als hoofdtrainer van Pax Haarlemmermeer. Eerder was Kiens door de nationale gymnastiekbond KNGU al aan de kant gezet.  \n  \nVolgens het Noordhollands Dagblad heeft Kiens, de man achter de carrière van drievoudig Europees medaillewinnaar Eythora Thorsdottir, een mail gestuurd aan turnsters en ouders dat hij 'moegestreden' is, dat de KNGU hem duidelijk heeft gemaakt dat er voor hem geen plaats meer is in het Nederlandse turnen en dat zijn passie en plezier in turnen daarmee 'volledig weg' zijn. Aan de Volkskrant laat Kiens weten: 'Ik wil niets meer met turnen te maken hebben, voorlopig.'  \n  \nMogelijk keert de trainer terug in de danswereld. Hij staat bekend als een van de allerbeste choreografen in de turnwereld. Buitenlandse bonden nodigen hem uit voor masterclasses.  \n  \nKiens kwam, evenals tal van andere turncoaches, vorige zomer onder zware kritiek te staan, toen de bekentenis van oud-bondscoach Gerrit Beltman een vloed van beschuldigingen over mentaal, emotioneel en fysiek geweld op gang bracht.","intensity":1,"negativity":1,"cluster_id":33,"similar_texts":"text237"},{"id":"90","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/30/1","title":"Moeilijker dan Benfica wordt 't niet","text":"### Uitschakeling PSV voor groepsfase Champions League doet Roger Schmidt verlangen naar een kopsterke aanvaller\n\n,,Dit is een klap. Teleurstellend. In de kleedkamer was iedereen een beetje emotioneel. Ook de komende dagen zal het heel lastig zijn om dit van ons af te zetten.'' Dit zei Marco van Ginkel dinsdagavond laat na het mislopen van het hoofdtoernooi van de Champions League. De aanvoerder van PSV maakte het eerder mee dat er een deken van teleurstelling en frustratie over de club lag.  \n  \nToen, in de zomer van 2017 na uitschakeling in de voorronde van de Europa League tegen FK Osijek, was Van Ginkel als één van de eersten weer bij zijn positieven. Uit bij NAC, in het prille begin van de competitie, nam hij PSV bij de hand met een knappe kopgoal. Hoe het daarna verder ging is bekend. Tien maanden na het echec van Osijek was PSV kampioen. Op een feestend Stadhuisplein kreeg Van Ginkel de schaal uitgereikt.  \n  \nEen echec is het nu niet, uitgeschakeld worden door Benfica. Die ploeg is niet meer zo sterk als vier, vijf jaar geleden toen het kwartfinalist was in Champions- en Europa League. Maar Benfica blijft een club met een veel groter budget dan PSV en een kwalitatief bredere selectie.\n\nTerechte kritiek\n\nKritiek op hoe PSV het aanpakte in de slotfase? Die is terecht. ,,We hadden op het laatst te weinig ideeën'', benoemde Van Ginkel zelf het ontbreken van een plan-B met lengte en kopkracht. Waar PSV nood aan had was een invaller-spits met die kwaliteiten. Maar trainer Roger Schmidt had ook altijd nog de kopsterke Andre Ramalho en/of Van Ginkel zelf naar het front kunnen sturen. En PSV deed te weinig met de ruimte op de flanken. Als rechtsback is Phillip Mwene zeker geen Santiago Arias die altijd voor aanvallende meerwaarde zorgde.  \n  \nMaar: breng het terug naar de eredivisie en de kans is aanzienlijk dat PSV zijn moeilijkst te bespelen tegenstander van dit seizoen al heeft gehad. Bastions zoals Benfica? Die komt dit PSV in de eredivisie niet tegen. Ajax is natuurlijk sterk en heeft de aanvallende kwaliteiten om PSV te verslaan en zijn landstitel te prolongeren. Maar tegen Ajax zal PSV altijd ruimte krijgen. Zoals al bleek in de finale om de Johan Cruijff Schaal.  \n  \nEn Ajax - en ook Feyenoord en AZ - zijn niet zoals Benfica gespecialiseerd in het vertragen en doodmaken van een wedstrijd. Met wat PSV in deze twee play-offduels liet zien, kunnen ze prima vooruit in de eredivisie en in een titelstrijd.  \n  \nWaarbij er wel één belangrijke vraag opdoemt in de laatste week van de zomerse transferperiode. Haal je voor die titelstrijd - in combinatie met een seizoen Europa League - nog een extra spits? ,,Ik zou nog wel een aanvaller met fysieke kracht erbij willen. We zijn nu om te scoren puur aangewezen op combinatiespel over de grond'', zei Roger Schmidt in de uren na Benfica.  \n  \nIn Eindhoven valt dan automatisch de naam van Luuk de Jong. Hij is de spits met lengte en (kop)kracht die al eens eerder succes bracht in Eindhoven. Sinds zijn vertrek in 2019 heeft de clubleiding de lijn met hem altijd openstaan.\n\nNiet eenvoudig\n\nMaar stel: de partijen gaan nu met elkaar in gesprek over een terugkeer voor 1 september, dan is het echt zo eenvoudig niet. Want PSV heeft nu Eran Zahavi, een spits die Schmidt graag wilde hebben omdat-ie hem als doelpuntenmachine meemaakte in de competitie in China. Die Zahavi gaat genoeg kansen krijgen om dit seizoen ook tussen de 15 en 25 goals te maken in de eredivisie. Voor die klus hoef je Luuk de Jong niet te halen. En zijn status is te groot - en zijn huidige contract bij Sevilla te lucratief - om van hem een luxe invaller te maken in een tweede PSV-termijn.  \n  \nWat hooguit alleen kan, is De Jong nu halen als nieuwe nummer 1-spits en dan Zahavi nog halsoverkop verkopen. Maar behalve dat De Jong acht weken na zijn blessure bij Oranje op het EK nog niet topfit is, is de vraag ook wat je dan allemaal overhoop haalt. Wat zou zo'n move doen met de verhoudingen in de selectie? Zahavi is daarin één van de kopstukken. Hij klikt bijvoorbeeld uitstekend met Mario Götze.  \n  \nNee, het meest realistisch is dat PSV nog een extra spits zoekt in een ander segment van de markt. Maar ook dan geldt: is pak 'm beet Henk Veerman van Heerenveen nu een last-minute-toevoeging die soelaas biedt? Naar verluidt tast PSV vooral huuropties in het buitenland af.\n\nBijna vergeten\n\nEn misschien loont het om ook nog een laatste keer iets te proberen met een spits die al in huis is. Maxi Romero is na twee zware blessures al bijna vergeten, maar over drie à vier weken is de Argentijn (22 jaar) opnieuw wedstrijdfit en begin vorig seizoen zag Schmidt toch echt toekomst in hem. Romero bezorgde PSV in die fase al een keer een zege in een wedstrijd die op slot zat. Met een schitterende kopgoal velde hij in de 94ste minuut thuis FC Emmen: 2-1.","intensity":0,"negativity":0,"cluster_id":10,"similar_texts":"text525"},{"id":"91","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/13/2","title":"Niet geprikte werknemers van Delta gaan betalen","text":"Werknemers van Delta Air Lines die zich niet laten vaccineren moeten vanaf november 200 dollar per maand betalen.  \n  \nHet gaat om medewerkers die hun zorgverzekering via de luchtvaartmaatschappij hebben geregeld. Delta Air Lines vindt de risico's van werken met ongevaccineerd personeel te groot.  \n  \n\"Deze toeslag is nodig om het financiële risico op te vangen dat de beslissing om niet te vaccineren voor ons bedrijf met zich meebrengt\", laat Delta weten. Volgens de maatschappij kost een gemiddelde ziekenhuisopname voor het coronavirus 50.000 dollar per persoon. Het bedrijf zegt dat alle medewerkers van het bedrijf die de afgelopen weken in het ziekenhuis zijn beland met corona, niet volledig waren gevaccineerd.","intensity":0,"negativity":0,"cluster_id":35,"similar_texts":"text278"},{"id":"92","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/34/1","title":"Niets gratuits","text":"### Film - Interview Julia Ducournau\n\nHet is een paar dagen voor Julia Ducournau tamelijk onverwacht de Gouden Palm zal winnen, pas als tweede vrouwelijke regisseur in de geschiedenis, na Jane Campion (The Piano). De 37-jarige Française zit op een dakterras in Cannes, fier rechtop, te midden van een handjevol overwegend mannelijke interviewers. Een van hen vraagt wat ze ervan vindt dat geweld - er zit behoorlijk wat geweld in haar winnende film Titane - zo vaak wordt gezien als iets typisch mannelijks?  \n  \nKrachtig blaast Ducournau de rook van haar dunne sigaret uit. 'Zo wordt dat gezien, ja', beaamt ze. 'Zelf denk ik niet dat het zo is. Het is wel een stereotype dat vrijelijk rondwaart. Toen ik het idee voor Titane had, vond ik het eerst moeilijk om vanuit het hoofdpersonage te schrijven. Het is immers een psychopaat, dat hoofdpersonage, dus je kúnt je niet zomaar in haar verplaatsen. Maar er moet toch iets zijn wat me met haar verbindt, dacht ik.  \n  \n'En toen herinnerde ik me de keren, helaas vele keren, dat ik ben aangerand, bijvoorbeeld in de metro. Dat ik werd betast zonder dat te willen, door onbekende mannen. Het overkomt zo ongeveer iedere vrouw op de wereld. Echt, iedere vrouw die jullie kennen is dat overkomen, in mindere of meerdere mate.  \n  \n'Daar mijmerde ik dus over: hoe krankzinnig dat eigenlijk is. Want zo'n man die dat bij mij doet, bedenkt nooit dat ik wel eens een gestoorde vrouw zou kunnen zijn. Een vrouw die misschien wel een wapen bij zich draagt en hem subiet zou kunnen doden om zijn handtastelijkheid. Dat komt dus nooit in dat soort mannen op. Terwijl: als een vrouw alleen in de metro zit of door een steegje loopt, en een man komt haar tegemoet, dan zou die man ook best een heilige kunnen zijn, maar onze eerste reflex is toch die sleutels in je hand vastgrijpen en snel bedenken hoe je weg kunt komen áls er wat gebeurt.  \n  \n'Het is alsof mannen en vrouwen in twee totaal verschillende werelden leven, zodra ze de deur uit stappen. En dat maakt me woedend. O, je hebt geen idee hoe woedend dat me maakt.'  \n  \nDucournau trekt een wenkbrauw op, richt zich tot de vraagsteller: 'Je kijkt verbaasd. Maar het zou jou ook woedend moeten maken. Weet je wat het is? Ik kan er gewoon niet tegen dat wij vrouwen bij voorbaat al als slachtoffer gelden, alsof het deel uitmaakt van het standaardpakket. Ook daarom was ik vastbesloten een behoorlijk eng vrouwelijk hoofdpersonage te kiezen voor mijn film: om te laten zien dat geweld in ieder van ons zit. En dat het wel genoeg is zo, met dat opgelegde slachtofferschap.'  \n  \nIn de surrealistische horrorfilm Titane krijgt Alexia, een jong meisje, na een auto-ongeluk een titanium plaat in haar hoofd aangebracht. Later, als ze als danseres op autoshows werkt én erop los moordt, raakt deze Alexia (rol van debutant Agathe Rousselle) zwanger van een blinkende Cadillac. Om zich, op de vlucht omdat ze gezocht wordt, als man voor te doen bindt ze haar zwangere buik met half-mechanische vrucht en haar smeerolie lekkende borsten strak af. Ze duikt onder op de kazerne van een steroïden spuitende macho-brandweercommandant (de Franse steracteur Vincent Lindon), die in haar - of hem - zijn verloren zoon herkent.  \n  \nJe kunt zeggen dat Ducournau in haar film het oude, nog in vaste feminiene en masculiene patronen verdeelde Frankrijk laat versmelten met een nieuwe (of toekomstige) Franse samenleving. Toen ze in Cannes de hoofdprijs kreeg uitgereikt door juryvoorzitter Spike Lee, op de slotavond van het Franse filmfestival, sprak de Française de hoop uit dat de wereld meer 'inclusief' en 'fluïde' wordt. En verklaarde ze, hevig ontroerd, dat er uit het monsterlijke, waar haar film zo vol van zit, ook iets moois en krachtigs kan voortkomen.  \n  \nTegen het groepje journalisten: 'Het was voor mij echt een grote gok, hè, om een film te beginnen met een zuivere psychopaat: ze is ijskoud, geeft ons weinig om aan vast te houden. Daarom zit die ene scène er ook in (een gruwelijk moment van zelfverminking, waarbij sommige mensen bij de publieke voorstelling in Cannes wegliepen, red.). Dat zo tonen is de enige manier om je te laten voelen wat zij voelt.'  \n  \nEen provocatie is die huiveringwekkende scène niet, redeneert Ducournau. 'Provoceren, dat betekent voor mij iets gratuits doen. Iets waarbij je in de kern vooral jezelf vermaakt, als filmmaker, omdat je denkt dat iets een bepaalde reactie zal losmaken bij het publiek. Maar voor mij geldt: het móét kloppen voor het personage, anders doe ik het niet. En ik gebruik ook donkere humor, op momenten. Bijvoorbeeld tijdens die lange moordpartij (als Alexia al de nodige slachtoffers heeft gemaakt, maar een appartement tóch weer meer bewoners blijkt te huisvesten, red.). Die humor zorgt ervoor dat je toch iets voor haar voelt, dat je bij haar blijft. Soms sloop die lol er ook ongepland in, tijdens de opnamen.'  \n  \nTitane is pas de tweede speelfilm van de cineast, die doorbrak met kannibalistische coming-of-agehit Raw (2016), waarin een vegetarische student diergeneeskunde honger ontwikkelt naar mensenvlees. Ducournau is de dochter van twee artsen: haar vader is dermatoloog, haar moeder gynaecoloog. Aan die laatste vroeg ze, tijdens het schrijven van het script voor Titane, of het inderdaad mogelijk is om mensen te vermoorden door een pin in het oor te steken. Dan moet je wel heel hard en diep steken, adviseerde haar moeder. En daar houdt het hoofdpersonage Alexia zich keurig aan.  \n  \nEen van de vele opmerkelijke scènes in Ducournaus film speelt zich af op een autoshow, waar de mechanische schoonheid van gepimpte auto's wordt geëtaleerd met behulp van geobjectificeerd vrouwelijk schoon - zoals dat ook in het echt gebeurt bij dit soort gelegenheden. 'Veel meer hoef je niet te zeggen, toch?', zegt Ducournau. Je stopt wat mannen in het publiek, die kijken. En dan pik je wel op wat ik bedoel. Maar de scène verandert zodra Alexia zich al dansend losmaakt van die male gaze. Als ze haar gevoelens voor die auto en haar eigen lichaam in feite terugeist. Dan laat ik haar in de lens van de camera staren. Je kijkt niet langer naar haar, zij kijkt naar jou; nu word jij geobjectificeerd.'  \n  \nDucournau vond Agathe Rousselle, de 33-jarige vrouwelijke hoofdrolspeler van Titane, via sociale media. Ze wilde per se geen ervaren acteur of bekend gezicht, gezien de transformaties van het personage, waar het publiek in mee moet gaan zonder vooropgezet idee over hoe de acteur of actrice er normaal uitziet. Het mocht geen soort showacteren zijn, zo'n typische Hollywoodmetamorfose. Wel moest de geschikte kandidaat een androgyn iemand zijn, of het nu een man of vrouw betrof. 'Ik wist dat veel scènes lastig zouden zijn voor Agathe, maar dat ik een vrouw was stelde haar wel gerust. Ik ben altijd heel transparant tegenover mijn acteurs, zeg altijd exact wat ik ga draaien. Bij de naaktscènes, en zeker bij de geboortescène, hadden we een kleine crew, die vooral uit vrouwen bestond.'  \n  \nVincent Lindon, die in Cannes al eens was bekroond voor het drama La loi du marché, kende ze al langer. 'Hij is een vriend. Ik geloof dat hij toe was aan een rol waarin hij een andere kant van zichzelf laat zien.' Zo zien we de zestiger, bekend van vele aardse en melancholieke rollen, hier ook gewoon eens naakt dansen, met zijn bonkige, gespierde lijf. 'Hij was vooraf wel een beetje bang voor die dansscène. Ik heb hem niet gezegd hoe hij moest dansen, dat was aan hem.'  \n  \nDat haar film in de eerste recensies veelal een 'horrorsprookje' wordt genoemd, bevalt de regisseur maar matig. 'Ik zou eerder van mythen spreken, die zijn zeer aanwezig in mijn werk. De vertelling van Ouranos en Gaia, de twee Griekse goden die de titanen verwekten. Die titanen zijn monstrueus, die zijn ongelofelijk groot en sterk. Titane volgt een traject: van het dierlijke in het begin tot iets zeer gewijds, de geboorte van een nieuwe mensheid. En ik zie het monsterlijke als iets positiefs, omdat het de norm doorbreekt.'  \n  \nAnders dan bij haar speelfilmdebuut Raw (originele titel Grave) houdt ze voor de internationale release van Titane vast aan de Franse titel. 'Titane betekent in het Frans titanium, maar zoals je wellicht weet gebruiken we in het Frans de laatste -e van een woord om dingen te feminiseren. Ik wilde dat woord titaan ook feminiseren. Zoiets kun je nauwelijks vertalen, dus dat doen we ook niet. En als mensen het niet begrijpen, dan moeten jullie van de pers het ze maar uitleggen.'\n\nSPRAAKMAKENDE KEUZE\n\nVoor aanvang van het filmfestival van Cannes, afgelopen juli, stond Titane bepaald niet bovenaan in de polls. Maar toen juryvoorzitter van dienst Spike Lee de wervelende horrorfilm van Julia Ducournau de Palme d'Or had toegekend, klonk er tevredenheid: goeie, spraakmakende keuze. 'Mijn film is niet perfect', zei regisseur Ducournau in haar dankwoord, 'maar dat hoeft ook niet.'","intensity":0,"negativity":0,"cluster_id":20,"similar_texts":"text178"},{"id":"93","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/41/4","title":"Nieuwe coach beachvolleybal","text":"Michiel van der Kuip (51) wordt per 1 november bondscoach van de mannen in het beachvolleybal. Hij werkte tussen 2007 en 2012 ook al bij Beachvolleybal Team Nederland. De afgelopen jaren was hij onder meer bondscoach van België, waar hij het duo Dries Koekelkoren/Tom Van Walle naar de top hielp.","intensity":0,"negativity":0,"cluster_id":41,"similar_texts":"text565"},{"id":"94","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/10/4","title":"Nog buit van 4 miljoen euro spoorloos na 'mislukte' roofoverval in Amsterdam-Noord","text":"Een buit van edelmetalen ter waarde van ruim 4 miljoen euro is nog altijd spoorloos na een overval in Amsterdam-Noord afgelopen mei. Dat werd woensdag bekendgemaakt tijdens de eerste zitting in de strafzaak bij de rechtbank in Amsterdam.  \n  \nIn totaal wisten de Belgische en Franse verdachten bijna 15 miljoen euro aan edelmetalen te stelen. Een deel ervan werd teruggevonden na de arrestatie van zes verdachten in Broek in Waterland. Het andere deel werd vermoedelijk meegenomen in een derde vluchtauto, die uitgebrand werd aangetroffen in Diemen. Samen met de Franse en Belgische opsporingsdiensten wordt nog gezocht naar de inzittenden en hun buit. Het transport bij Schöne Edelmetaal had in totaal voor 67 miljoen euro aan edelmetalen aan boord. Woensdag vond een eerste zitting plaats in de strafzaak tegen de uit Frankrijk en België afkomstige verdachten. Uit eerdere verklaringen van de verdachten concludeert het OM dat de roofoverval een goed geplande, internationale operatie was. Naast diefstal met geweld wordt het zestal ook poging tot doodslag ten laste gelegd. De volgende zitting is op 15 november.","intensity":0,"negativity":0,"cluster_id":13,"similar_texts":"text47"},{"id":"95","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=f215a8754068d6666e7e#/pages/38","title":"NPO 1","text":"NPO 1\n\nNPO06:10MAX Geheugentrainer.06:30NOS Journaal.08:20NOS Paralympisch journaal.08:35NOS Journaal.09:30NOS Paralympische Spelen.10:00NOS Journaal.10:15Nederland in Beweging.10:30NOS Journaal.10:45MAX Geheugentrainer.11:00NOS Journaal.11:10Een huis vol.12:00NOS Journaal.12:15De Nieuws BV.13:00NOS Journaal.13:15NOS Paralympische Spelen.13:40NOS Journaal.14:15Kook mee met MAX.14:30NOS Journaal.15:20Op1.16:25Dertigers.17:00NOS Journaal.17:10Allemaal Familie.17:49Piets weerbericht.18:00NOS Journaal.\n\n18:15EenVandaag.\n\n18:45NOS Sportjournaal.\n\n19:00Een huis vol.\n\n20:00NOS Journaal.\n\n20:25NOS Paralympisch journaal.\n\n20:40The Great British Bake Off.Als signatuuropdracht moeten de finalisten acht fraai gedecoreerde millefeuilles.\n\n21:35Bibian Mentel, Durf te dromen.\n\n22:20Op1.\n\n23:25NOS Journaal.\n\n23:45NOS Paralympische Spelen.Samen met drie vaste gasten bekijkt en becommentarieert Herman van der Zandt de wedstrijdbeelden. Aandacht voor de sportpestaties van de dag en de bochtige weg ernaartoe.\n\n00:15Op1.\n\n01:20NOS Journaal.\n\n01:45EenVandaag.\n\n02:15NOS Journaal.","intensity":0,"negativity":0,"cluster_id":33,"similar_texts":"text243"},{"id":"96","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=7303f093f445b0ba7f6e#/pages/38","title":"NPO 2","text":"NPO 2\n\nNPO07:00NOS Journaal met gebarentolk.07:10NOS Journaal.07:30NOS Journaal met gebarentolk.07:35NOS Journaal.08:00NOS Journaal met gebarentolk.08:10NOS Journaal.08:30NOS Journaal met gebarentolk.08:40NOS Journaal.09:00NOS Journaal met gebarentolk.09:15Nederland in Beweging.09:35Vrijdenkers.10:25Nieuwsuur.11:00NOS Journaal.11:45Noord-Zuid-Oost-West.12:05Kook mee met MAX.12:30BinnensteBuiten.13:00NOS Journaal.13:10NOS Sportjournaal.13:25Het Uur van de Wolf: The Analogues op weg naar Abbey Road.14:40Metterdaad.15:15Erik Scherder laat zich niet kisten.16:00NOS Journaal.16:05Oppassen!!!16:30Typisch Utrechtse Heuvelrug.17:00NOS Journaal.17:10De slimste mens.18:00NOS Journaal.\n\n18:15NOS Journaal Regio.\n\n18:20Noord-Zuid-Oost-West.\n\n18:45BinnensteBuiten.Het huis van Pauline en Peter in Overloon ademt de historie van de Tweede Wereldoorlog, Ramon oogst asperges in Haaren en prunussen in alle kleuren in Wilp.\n\n19:20Typisch Buitenhof.\n\n19:55Oases in de Oriënt.\n\n20:40De slimste mens.\n\n21:30Nieuwsuur.\n\n22:00NOS Paralympische Spelen.\n\n22:35De Kennis van Nu specials.\n\n23:20Het Uur van de Wolf: Hannibal Hopkins & Sir Anthony.\n\n00:20De Boeddhistische Blik: Sing Me a Song.\n\n01:55De Nachtzoen.\n\n02:10Nieuwsuur.","intensity":0,"negativity":0,"cluster_id":33,"similar_texts":"text461"},{"id":"97","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/9/1","title":"OM: Kogels vlogen in het rond tijdens de achtervolging","text":"Ruim 4 miljoen van de in totaal bijna 15 miljoen euro aan edelmetalen die een groep overvallers in mei in de hoofdstad roofde is nog zoek, bleek gisteren in de Amsterdamse rechtbank. Ook blijken zeker drie verdachten te zijn ontglipt tijdens de klopjacht die volgde.  \n  \nBijna alle verdachten hebben in verklaringen toegegeven dat ze bij de gewelddadige plundering betrokken waren. Maar de zwaarste verdenking ontkennen de mannen uit Frankrijk en België stuk voor stuk. Misschien is er in de lucht geschoten, zegt het zestal dat in mei werd gearresteerd na de overval op een waardetransport in Amsterdam-Noord. Maar hun wapens hebben de verdachten tijdens de woeste achtervolging zeker niet direct op agenten gericht.  \n  \nQuatsch, zo stelde het Openbaar Ministerie in de rechtbank. \"De eerste politieauto die ter plaatse komt, kijkt recht in de loop van een automatisch wapen.\" Het feit dat alle agenten ongedeerd zijn gebleven noemde de officier van justitie een wonder. Dertig van hen hebben aangifte gedaan, van onder meer bedreiging en poging tot doodslag. Ook inwoners van het dorp Broek in Waterland stapten naar de politie.  \n  \nTijdens de eerste inleidende zitting in de strafzaak schetste het OM gebeurtenissen die doorgaans enkel te zien zijn op het witte doek. De overval zou vanuit het buitenland zijn georganiseerd, en door de verdachten grondig voorbereid in een appartement in Antwerpen. Daar werden beelden getoond van de plek waar ze zouden toeslaan, daar werden de kentekenplaten van de vluchtauto's vervangen, in dat huis werden de wapens, bivakmutsen en slijptol aangeleverd.  \n  \nOp de dag van de overval plunderden de verdachten volgens justitie met veel geweld een geldwagen die geparkeerd stond bij het bedrijf Schöne Edelmetaal. Ze boeiden de medewerkers van dat bedrijf met tiewraps en schoten meermaals in de lucht om voorbijgangers op afstand te houden. Ook tijdens de achtervolging door de politie, die eindigde in een weiland bij Broek in Waterland, vlogen de kogels volgens het OM in de rondte. Bovendien zou een verdachte gedaan hebben alsof hij een bomgordel droeg.  \n  \n\"Alleen door heldhaftig politieoptreden en de politiehond kunnen ze worden aangehouden\", zei justitie gisteren over de zes verdachten. Eén verdachte is tijdens de klopjacht om het leven gekomen, zeker drie mannen zijn nog steeds voortvluchtig. Vermoedelijk hebben zij de ruim 4 miljoen euro aan edelmetalen meegenomen die nog niet zijn teruggevonden. De totale buit van de overval bedraagt volgens het OM ruim 14,5 miljoen euro.  \n  \nIn november staat de volgende voorbereidende zitting gepland. Tot die tijd wordt de zaak nader onderzocht. De verdachten blijven de komende maanden vastzitten. De verzoeken van hun advocaten om het voorarrest te onderbreken, wees de rechter gisteren af.","intensity":0,"negativity":0,"cluster_id":60,"similar_texts":"text396"},{"id":"98","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/5/2","title":"Omstreden Filipijnse president wil door, maar dan als vicepresident","text":"De Filipijnse president Rodigro Duterte (76) stelt zich kandidaat als vicepresident voor de verkiezingen volgend jaar. Na maanden van speculatie en interne machtsstrijd binnen zijn partij heeft Duterte, die sinds 2016 het Zuidoost-Aziatische eilandenrijk regeert, maandag volgens zijn partij 'gehoor gegeven aan de roep van het volk' om 'een offer' voor de publieke zaak te brengen.  \n  \nNooit eerder deed een zittende Filipijnse president een gooi naar het vicepresidentschap, dat voornamelijk een ceremoniële functie is. Dutertes rivalen vrezen dan ook dat dit een achterdeurtje is naar de macht, waarmee de omstreden, maar uiterst populaire populist om na zijn laatste termijn volgend jaar toch aan de macht kan blijven.  \n  \nDuterte mag zich na zijn eerste termijn volgens de Filipijnse grondwet niet meer verkiesbaar stellen als president, maar als hij vicepresident wordt en een van zijn bondgenoten tot president gekozen wordt, is zijn politieke toekomst voorlopig toch veilig gesteld.  \n  \nVolgens de leiding van de PDP-Laban, Dutertes politieke partij, dient Dutertes stap echter slechts 'de continuïteit van het regeringsbeleid van de afgelopen vijf jaar te garanderen', inclusief Dutertes controversiële oorlog tegen drugs.  \n  \nDe afgelopen maanden viel de PDP-Laban in twee kampen uiteen: één kamp bestaat uit Dutertes aanhang, het andere uit een vleugel rondom de internationale bokskampioen en senator Manny Pacquiao. Ook Pacquiao, die deze zomer afstand heeft genomen van Duterte, denkt erover zich verkiesbaar te stellen voor de presidentsverkiezingen.  \n  \nDuterte heeft in juli al laten doorschemeren dat zijn belangstelling voor het vicepresidentschap voortkomt uit de angst zijn laatste jaar als 'vleugellamme' president te regeren. 'Het is alleen een houding om politieke redenen zodat ze je niet slecht behandelen omdat ik vertrek', aldus Duterte.\n\nVertrouweling\n\nVerwacht wordt dat Duterte tijdens een congres van de PDP-Laban-partij in september zijn steun uitspreekt voor de presidentskandidatuur van zijn rechterhand, Senator Christopher 'Bong' Go die al vanaf eind jaren negentig Dutertes vertrouweling is. Gespeculeerd wordt dat Go, als hij de verkiezingen wint, zou aftreden, waardoor Duterte alsnog een tweede termijn als president krijgt.  \n  \nEen andere mogelijkheid is een politieke dynastie met zijn dochter, Sara Duterte-Carpio. Al behoort ze tot een andere partij, zijn dochter trad eerder in haar vaders voetsporen als burgemeester van Davao, de stad waar Duterte lang burgemeester was. Toen zij burgemeester werd, werd haar vader haar plaatsvervanger.\n\nJuridische aanklachten\n\nMocht Sara Duterte inderdaad president worden, dan kan ze haar vader bijvoorbeeld beschermen tegen juridische aanklachten. In de Filippijnen komen afrekeningen met voormalige politieke leiders, die niet meer beschermd worden door de immuniteit van hun functie, geregeld voor.  \n  \nOok vanuit het buitenland dreigt mogelijk vervolging, nadat het Internationaal Strafhof (ICC) in juni opriep tot een formeel onderzoek naar de oorlog tegen drugs, een van Dutertes politieke stokpaardjes. Daarbij zouden tienduizenden mensen, meestal armen of gemarginaliseerde groepen, zonder enige vorm van proces zijn doodgeschoten. Mogelijk wil het ICC Duterte verantwoordelijk houden voor misdrijven tegen de menselijkheid.  \n  \nDe kandidatenlijst voor de verkiezingen, waarbij de president en de vicepresident in twee aparte stembusgangen worden gekozen, wordt in oktober definitief bekend.","intensity":0,"negativity":1,"cluster_id":45,"similar_texts":"text344"},{"id":"99","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/2/1","title":"Onderzoek dood Peter R. de Vries op verzoek familie uitgebreid en uitgevoerd door Onderzoeksraad","text":"Grapperhaus laat naast de beveiliging van Peter R. de Vries, die op 6 juli werd neergeschoten, ook onderzoeken of het Openbaar Ministerie fouten heeft gemaakt bij de beveiliging van Derk Wiersum en Reduan B., de voormalige advocaat en de broer van de kroongetuige in het Marengo-proces.  \n  \nAlgemeen wordt aangenomen dat De Vries, Wiersum en B. zijn vermoord om hun relatie met kroongetuige Nabil B. Aanvankelijk gelastte Grapperhaus alleen een onderzoek naar Peter R. de Vries, die niet beveiligd wilde worden. Maar De Vries' zoon Royce heeft in persoonlijke gesprekken met de minister, namens zijn familie, laten weten dat zijn familie niet meewerkt aan een onderzoek naar uitsluitend zijn vader.\n\nGeen incident\n\n'Niet alleen mijn vader is vermoord, ook twee andere onschuldige mensen. Dat kun je geen incident meer noemen', zegt Royce de Vries. 'Het kroongetuigensysteem zoals toegepast in Marengo voldoet niet en brengt onschuldige mensen ernstig in gevaar. Het Openbaar Ministerie heeft daarop kennelijk geen adequaat antwoord.'  \n  \nEerder werd al bekend dat de deal tussen de kroongetuige en het OM tegen de wil van de kroongetuige werd bekendgemaakt voordat diens familie in veiligheid was gebracht. Zes dagen later werd Reduan B. vermoord.  \n  \nUit een interview met een broer van de kroongetuige dat de Volkskrant afgelopen jaar publiceerde, blijkt onder meer dat concrete waarschuwingen van familieleden van de kroongetuige - nog voordat Wiersum en B. waren vermoord - niet door het OM serieus werden genomen.  \n  \nPeter R. de Vries, die vertrouwenspersoon was van Nabil B., meldde de Volkskrant dat in dit beveiligingsdossier structureel sprake is van 'escalerende tegenwerking' van OM-medewerkers. Het was volgens hem niet mogelijk om rustig en in goed overleg tot zelfs maar basale afspraken te komen. Urgente e-mails over veiligheid werden volgens hem laat of helemaal niet beantwoord.  \n  \nRoyce de Vries en zijn kantoorgenoot Annemiek van Spanje, met wie hij de gesprekken met Grapperhaus voerde, noemen het overleg met de demissionair minister 'constructief'. 'Wij zijn tevreden met de uitkomst.'\n\nNiet onafhankelijk\n\nOok de advocaten Peter Schouten en Onno de Jong, met wie Peter R. de Vries samenwerkte in de verdediging van Nabil B., pleitten, los van de familie De Vries, al weken voor een onafhankelijk en breder onderzoek. Zij achtten de door Grapperhaus aangewezen Tjibbe Joustra niet onafhankelijk als voorzitter van de onderzoekscommissie, omdat hij betrokken was bij de oprichting van veiligheidsorganisatie NCTV - een van de onderzoeksonderwerpen.  \n  \nDeze week werden de advocaten in hun pleidooi gesteund door de Tweede Kamer. Ook Schouten en De Jong zijn blij met verbreding van het onderzoek door de Onderzoeksraad voor Veiligheid, die, in tegenstelling tot een ad-hoccommissie, betrokkenen onder ede kan horen.","intensity":0,"negativity":1,"cluster_id":23,"similar_texts":"text584"},{"id":"100","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/10/2","title":"Onderzoek veiligheid Peter R. wél naar OVV","text":"Peter R. de Vries trad het laatste jaar op als vertrouwenspersoon van Nabil B., die kroongetuige is in het Marengo-proces tegen de bende van Ridouan Taghi. Een week nadat Nabil B. in maart 2018 werd gepresenteerd als kroongetuige werd zijn broer Reduan vermoord. In september 2019 werd Nederland opnieuw opgeschrikt, toen Nabils advocaat Derk Wiersum werd vermoord. Algemeen wordt aangenomen dat de moorden op Reduan, Wiersum en De Vries te relateren zijn aan het Marengo-proces.  \n  \nMet de verbreding van het onderzoek en het overdragen aan de OVV komt minister Grapperhaus tegemoet aan de steeds groter wordende druk om afstand te nemen van Tjibbe Joustra, de voormalig Nationaal Coördinator Terrorismebestrijding die in eerste instantie was aangesteld om onderzoek te doen naar de beveiliging van De Vries. Volgens de advocaten Peter Schouten en Onno de Jong, die kroongetuige Nabil B. bijstaan, kon Joustra niet objectief optreden in deze kwestie.  \n  \nOok in de Tweede Kamer klonk gemor over de houding van Grapperhaus, die aanvankelijk pal achter Joustra stond en het onderzoek niet wilde verbreden. Tot nu.","intensity":0,"negativity":1,"cluster_id":23,"similar_texts":"text185"},{"id":"101","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/onderzoeksraad-duikt-in-beveiliging-peter-r-de-vries-a4055954#20210825-79770-110","title":"Onderzoeksraad duikt in beveiliging Peter R. de Vries ","text":"Beveiliging Tjibbe Joustra zou het onderzoek leiden, maar op zijn aanstelling was veel kritiek. De OVV gaat breder onderzoeken.,De Onderzoeksraad voor de Veiligheid (OVV) neemt het onderzoek naar de beveiliging van misdaadverslaggever Peter R. de Vries over. Dat heeft demissionair minister Ferd Grapperhaus (Justitie en Veiligheid, CDA) aan de OVV gevraagd. Eerder was Tjibbe Joustra aangesteld het onderzoek te leiden.De advocaten van Nabil B., Peter Schouten en Onno de Jong, twijfelden echter aan de onpartijdigheid van Joustra. Hij was eerder hoofd van de voorloper van de Nationaal Coördinator Terrorismebestrijding en Veiligheid (NCTV). Het onderzoek van de OVV moet onder meer antwoord geven op de vraag of de NCTV De Vries had moeten beveiligen, ook al weigerde hij dit zelf. De minister besloot na gesprekken met de advocaten van Nabil B., familieleden van De Vries en deskundigen het onderzoek aan de OVV over te laten, hoewel Grapperhaus zegt niet te hebben getwijfeld aan de „geschiktheid en onafhankelijkheid” van Joustra. „Gezien het grote maatschappelijke belang van het onderzoek naar zijn beveiligingssituatie, hecht ik zeer aan een breed draagvlak voor het onderzoek.”De OVV gaat onderzoeken welke lessen getrokken kunnen worden van de beveiliging van mensen die betrokken waren bij het Marengo-proces. Ook kijkt de OVV naar de beveiliging van Reduan, de broer van B., die in 2018 is vermoord. De Vries was vertrouwenspersoon van B.Vorige week bleek uit een gezamenlijke publicatie van Der Spiegel en NRC dat zowel de politie als Peter R. de Vries een week voor zijn dood zijn geïnformeerd over een verdachte man die achter De Vries aanliep toen hij van de studio van RTL Boulevard naar zijn auto liep. Die informatie heeft voor zover bekend niet geleid tot extra beveiliging. Eerder deze week riep de Tweede Kamer de minister op om definitieve beslissingen over het onderzoek naar de beveiliging van De Vries pas te nemen na een Kamerdebat over de dood van de verslaggever.De OVV heeft nu de opdracht om alle drie de moorden die samenhangen met de rol van kroongetuige Nabil B. te onderzoeken. Bovendien mag de OVV zijn eigen onderzoeksvraag formuleren en heeft de raad niet alleen een lange staat van dienst maar ook veel bevoegdheden die horen bij de status van een onafhankelijke onderzoekscommissie.Gezien de gevolgen van de moorden lijkt het onvermijdelijk dat het onderzoek verder gaat dan de beveiliging van de drie slachtoffers, maar ook zal gaan om de vraag of en, zo ja, hoe er moet worden omgegaan met de beveiliging van kroongetuigen en hun familie voordat er een deal wordt aangegaan. Bronnen binnen het Openbaar Ministerie en de advocatuur vinden het van belang dat die vraag bij een onderzoek naar de drie moorden wordt onderzocht.\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":61,"similar_texts":"text95"},{"id":"102","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=7e2009f0ff9a8679f9e8#/pages/20-21","title":"Ongevaccineerd? Dan $200 per maand betalen","text":"Ongevaccineerd? Dan $200 per maand betalen\n\nDelta-personeel\n\nWerknemers van het Amerikaanse Delta Air Lines die zich niet laten vaccineren tegen het coronavirus moeten straks $200 per maand betalen. Het gaat om medewerkers die hun zorgverzekering via de luchtvaartmaatschappij hebben geregeld. De maatregel gaat per november in. „Deze toeslag is nodig om het financiële risico op te vangen dat de beslissing om niet te vaccineren voor ons bedrijf met zich meebrengt”, aldus Delta. Ziekenhuisopname voor corona zou zo’n $50.000 per persoon kosten.","intensity":0,"negativity":0,"cluster_id":35,"similar_texts":"text256"},{"id":"103","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/ook-uitgekomen-a4055912#20210825-79770-206","title":"Ook uitgekomen","text":"ook uitgekomenAndré Rieu: Together Again In: 111 bioscopen\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":0,"cluster_id":1,"similar_texts":["text171","text176"]},{"id":"104","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/3/3","title":"OVV neemt het onderzoek over","text":"De Onderzoeksraad voor de Veiligheid (OVV) neemt het onderzoek naar de beveiliging van Peter R. de Vries over. Minister van justitie Grapperhaus heeft de OVV dat gevraagd. Eerder zou het onderzoek worden gedaan door Tjibbe Joustra. Advocaten van de kroongetuige in de zaak Marengo en familieleden van De Vries twijfelden aan diens onpartijdigheid. Grapperhaus doet dat niet, maar heeft in overleg met hen de opdracht overgedragen.","intensity":0,"negativity":0,"cluster_id":61,"similar_texts":"text494"},{"id":"105","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=c1f2947d77a4bd38a585#/pages/30","title":"Patrick Kiens pakt zijn biezen bij SV Pax","text":"Patrick Kiens pakt zijn biezen bij SV Pax\n\nturnen\n\nPatrick Kiens stopt als hoofdtrainer van de vrouwenturntak van SV Pax Haarlemmermeer. Bij de club uit Hoofddorp, waarvan olympiër Eythora Thorsdottir het boegbeeld is, zwaaide hij sinds de zomer van 2012 de scepter. Eind juni werd Kiens door het Instituut Sportrechtspraak (ISR) vrijgesproken van grensoverschrijdend gedrag. Tegen die uitspraak stelde de aanklager beroep in. Kiens wachtte dat beroep niet af en besloot onlangs tot een schikking te komen: een voorwaardelijke schorsing van het lidmaatschap van de KNGU voor zes maanden, met een proeftijd van twee jaar.","intensity":0,"negativity":0,"cluster_id":33,"similar_texts":"text413"},{"id":"106","publisher":"NRC Handelsblad","date":"2021-08-25","url":"https://www.nrc.nl/nieuws/2021/08/25/uitgaansdode-politie-pakt-weer-twee-verdachten-op-in-mallorca-zaak-a4055944#20210825-79770-110","title":"Politie pakt weer twee verdachten op in Mallorca-zaak","text":"De politie heeft dinsdag twee nieuwe verdachten aangehouden op verdenking van betrokkenheid bij uitgaansgeweld op Mallorca, in juli. Het OM verdenkt de twee mannen van poging tot doodslag en het plegen van openlijk geweld in de horecagelegenheid en buiten op de boulevard. Bij het uitgaansgeweld kwam de 27-jarige Carlo Heuvelman om het leven nadat hij door een groep Nederlandse toeristen werd belaagd. Er zijn nu vijf mannen aangehouden in de zaak. Het OM onderzoekt op basis van getuigenverklaringen, verhoren en videobeelden wie welk aandeel had in de fatale vechtpartij. (NRC)\n\nEen versie van\n\ndit artikel\n\nverscheen ook in\n\nNRC Handelsblad\n\nvan 25 augustus 2021\n\nEen versie van\n\ndit artikel\n\nverscheen ook in\n\nNRC in de ochtend\n\nvan 25 augustus 2021","intensity":0,"negativity":1,"cluster_id":44,"similar_texts":"text328"},{"id":"107","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=3d8a69ce8a4e96f25d2e#/pages/36-37","title":"Politieke wraakengel","text":"Politieke wraakengel\n\nKunstschilder McCoy put in ’Candyman’ inspiratie uit bloederige folklore.\n\n’Candyman’\n\nWat: horror, thriller\n\nRegie: Nia DaCosta\n\nMet: Yahya Abdul-Mateen II, Teyonah Parris, Colman Domingo\n\nIn 1992 maakte de Britse regisseur Bernard Rose het griezelige Candyman, gebaseerd op het korte verhaal The forbidden van horrorschrijver Clive Barker. Deze ’candyman’ was een mythische seriemoordenaar die verscheen wanneer voor een spiegel vijf keer zijn naam werd uitgesproken. Waarna hij snoepjes met scheermesjes uitdeelde en met een vleeshaak veel slachtoffers maakte in Cabrini-Green, een zwarte achterstandswijk in Chicago.\n\nBijna dertig jaar later blaast aanstormend filmmaakster Nia DaCosta de cultklassieker nieuw leven in met het eveneens getitelde Candyman. Het verpauperde Cabrini-Green is inmiddels omgetoverd tot een hippe stadswijk waar Anthony McCoy een loft heeft betrokken. Zijn carrière als kunstschilder zit echter in het slop, totdat wasserette-eigenaar Burke hem over de folklore van Candyman vertelt. Vol inspiratie gaat McCoy aan de slag, maar de eerste verfklodders zijn nog niet opgedroogd of de legendarische vleeshaakslachter komt weer tot leven.\n\nHet scenario van de nieuwe Candyman werd geschreven door Jordan Peele, de Oscarwinnende cineast die zich met Us (2019) en Get out (2017) ontpopte tot meester van de sociaal relevante zwarte horror. Zijn frisse reanimatie van de ’urban legend’ over Candyman resulteert in een duister, maar actueel verhaal over een zwarte wreker die vecht tegen maatschappelijk onrecht. Ondanks enkele fraaie beelden en wat aardige schrikmomentjes schiet Candyman als horrorfilm flink tekort. Maar als aanklacht tegen sociale ongelijkheid is deze politieke nagelbijter behoorlijk griezelig.\n\nEric le Duc","intensity":0,"negativity":0,"cluster_id":65,"similar_texts":"text52"},{"id":"108","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/15/4","title":"Queen leent twee Cuyps uit","text":"De Britse koningin Elizabeth leent twee schilderijen van de hand van Aelbert Cuyp (1620-1691) aan het Dordrechts Museum uit. Het gaat om Landschap met herders en reizigers bij avondlicht uit 1667 en De Veerboot uit 1650, kunstwerken die in Buckingham Palace hangen. Het museum opent op 3 oktober de tentoonstelling In het licht van Cuyp. Aelbert Cuyp & Gainsborough - Constable - Turner. De Britse schilders waren bewonderaars en navolgers van de Dordtse meester van het 'gouden licht'.","intensity":0,"negativity":0,"cluster_id":48,"similar_texts":"text375"},{"id":"109","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/22/3","title":"Rechtszaak albumhoes","text":"Spencer Elden, die in 1991 als baby naakt op het album Nevermind van Nirvana stond, klaagt de band aan. Volgens Elden was hij destijds te jong om toestemming te geven en is er sprake van kinderporno.","intensity":0,"negativity":0,"cluster_id":52,"similar_texts":"text550"},{"id":"110","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=298f088c8d5d82d61555#/pages/22","title":"Recordreeks houdt aan voor AEX en Wall Street","text":"Recordreeks houdt aan voor AEX en Wall Street\n\nMaaltijdenbezorger Just Eat Takeaway dreigt uit de Britse beursindex FTSE 100 te worden verwijderd. \n\nFoto \n\nJust Eat Takeaway\n\nHet blijft records regenen op de beurzen. In Amsterdam sloot de AEX-index dinsdag 0,4% hoger na te hebben gepiekt op een stand van 785,61 punten. In New York zetten techbeurs Nasdaq (+0,5%) en de breed samengestelde S&P 500-index (+0,2%) nieuwe records in de boeken.\n\nBeleggingsstrateeg Simon Wiersma (ING) ziet meerdere redenen voor het aanhoudend positieve beursklimaat. „Recente economische data wijzen erop dat de deltavariant van het coronavirus niet leidt tot een grote groeivertraging. Daarnaast zijn de kwartaalcijfers van bedrijven beter dan verwacht.” In de AEX was techinvesteerder Prosus (+3,8%) de grootste stijger. \n\nJust Eat Takeaway eindigde 1,9% hoger. Het maaltijdenbestelconcern kreeg dinsdagavond echter een tegenvaller voor de kiezen, want zijn aandeel dreigt uit de Britse beursindex FTSE 100 te worden verwijderd.","intensity":0,"negativity":0,"cluster_id":62,"similar_texts":"text505"},{"id":"111","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/20/2","title":"Roglic pest concurrenten en gaat in zijn enthousiasme onderuit","text":"Primoz Roglic voelt zich uitstekend in de Vuelta en iedereen mag het weten. De ploegen die hem kunnen bedreigen, Movistar en Ineos, vertelden van de snode plannetjes die ze maandag op de rustdag hadden gesmeed. De teneur: als we nu heel erg ons best doen en een voor een de kopman van Jumbo-Visma aanvallen, misschien, heel misschien kunnen we hem dan van zijn troon stoten en hem de rode leiderstrui van de Ronde van Spanje afhandig maken.  \n  \nDe eerste klap zou aan het einde van de tiende etappe worden uitgedeeld. Want op 16 kilometer voor de finish in Rincón de la Victoria was de top van de enige klim van de verder vlakke dag. Niks bijzonders, die Puerto de Almáchar: 11 kilometer 5 procent omhoog, met vier vrij steile slotkilometers. Maar een leuk ding voor de concurrentie om het Roglic misschien een beetje lastig te maken.\n\nTevreden glimlach\n\nDus daar gingen alle renners van Movistar en Ineos toen de klim was begonnen. Roglic was evenwel niet onder de indruk. Sterker, met iets dat leek op een tevreden glimlach maakte hij zich los van alle anderen en besloot de laatste, steile kilometers in zijn eentje flink hard omhoog te rijden. 'Waarom niet, hè? No risk, no glory.' Het leek hem niet veel moeite te kosten, maar achter Roglic explodeerde de toptien van het klassement en de strakke groep favorieten veranderde in over de weg zigzaggende individuen.  \n  \nMovistar, met de nummers twee en drie van het klassement, Mas en López, was het eerst van de schrik bekomen. Ineos, met Bernal op plek vijf en Yates op zes, wist niet wat te doen. Tussen die twee ploegen is Jack Haig, de Australiër van Bahrein-Victorious vierde. Hij sprak vorige week profetische woorden over de klassementsleider: 'Primoz is zo goed, hij kan alleen van zichzelf verliezen.'\n\nWiel glipt weg\n\nDat bleek: Roglic' missie de concurrentie te laten zien wie de baas is, mislukte. Hij had op de top 18 tellen voorsprong op Mas, maar in de afdaling glipte zijn achterwiel weg in een bocht en daar lag de rode trui in de berm met een gehavende fiets en een scheur in zijn broek bij de heup. 'Ik ging te hard.'  \n  \nWat de fysieke schade van zo'n val is weet je na een nachtje slapen. 'Is niet erg', vond Roglic. Hij had de ketting snel weer op zijn plek gelegd, sprong op zijn fiets, kwam in het groepje van Mas terecht en ging daarmee over de finish.  \n  \nDaar wachtte hem goed nieuws: je bent je rode trui weer kwijt en weer niet aan een concurrent. Ruim elf minuten voor hem was de Noor Odd Christian Eiking van Intermarché als vijfde gefinisht achter Michael Storer van DSM die zijn twee Vuelta-rit won. Eiking leidt de Vuelta nu minstens een dag, ruim 2 minuten voor Roglic.  \n  \nIdealiter pakt die het rood na de tijdrit op de allerlaatste dag terug. Dat scheelt hemzelf en zijn ploeg de komende bloedhete weken kostbare energie. Maar daarvoor is de kopman van Jumbo-Visma, ondanks zijn val, veel te sterk. Hij pakt die trui veel eerder.","intensity":0,"negativity":1,"cluster_id":55,"similar_texts":"text529"},{"id":"112","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/39/2","title":"Roglic toont spierballen in slotklim","text":"Primoz Roglic heeft de elfde etappe van de Ronde van Spanje aangegrepen om nogmaals aan te tonen dat hij de sterkste renner van het peloton is. De Sloveense kopman van Jumbo-Visma pakte de ritzege. Hij finishte drie seconden voor de Spanjaard Enric Mas, zijn voornaamste concurrent voor de eindzege. De rode trui bleef in handen van Odd Christian Eiking.  \n  \nDe laatste kilometer werd vooraf aangeduid als de Spaanse Muur van Hoei, en dat bleek niet onterecht. Op de steile stroken ontspon zich een boeiend gevecht tussen Roglic en Mas. Na een portie muurworstelen voor gevorderden, waarbij en passant de laatste vluchter Magnus Cort werd ingerekend, kwam Roglic als winnaar bovendrijven.  \n  \nRodetruidrager Eiking kwam op elf seconden als tiende over de meet en behoudt daarmee de leiding in het klassement. Zijn voorsprong op nummer twee Guillaume Martin bedraagt 58 seconden. Roglic staat derde op 1.56.  \n  \nDe heuvelachtige etappe werd gekleurd door vijf vroege vluchters, die nooit meer dan enkele minuten voorsprong kregen. De Deen Cort bleek veruit de taaiste avonturier. Op de enige gecategoriseerde klim van de dag, de Puerto de Locubín van tweede categorie, ontdeed hij zich van zijn medevluchters. Vervolgens hield hij knap het verschil met het peloton stabiel.  \n  \nOp de enorm steile slotklim ontbrandden Roglic en Mas hun raketten. Daarbij botsten ze eerst tegen elkaar, waarna ze even stilvielen en het er goed uitzag voor de dappere Cort. In de laatste honderden meters bleek Roglic echter nóg een turbo in huis te hebben en ging Cort eraan voor de moeite. De Sloveen boekte zo zijn tweede ritzege deze Vuelta.","intensity":0,"negativity":0,"cluster_id":40,"similar_texts":"text384"},{"id":"113","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/15/3","title":"Roglic toont zijn macht in Spanje","text":"Primoz Roglic heeft zich in de elfde etappe van de Ronde van Spanje nogmaals de sterkste renner van het peloton getoond. De Sloveen pakte de ritzege. Hij finishte 3 seconden voor de Spanjaard Enric Mas, zijn voornaamste concurrent voor de eindzege. Odd Christian Eiking blijft het algemeen klassement aanvoeren. De Noor pakte dinsdag ruim 11 minuten op Roglic, maar zal niet de illusie hebben dat hij de Vuelta kan winnen.","intensity":0,"negativity":0,"cluster_id":40,"similar_texts":"text309"},{"id":"114","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/41/1","title":"Roglic valt aan op klim, glijdt onderuit en verliest rode trui","text":"Het peloton raffelde de eerste tientallen kilometers in razende vaart af. Pas toen na anderhalf uur een groep van 31 man weg reed, viel het tempo stil. Jumbo-Visma zette zich op kop en liet de vluchters een enorme voorsprong nemen. Eiking en Guillaume Martin waren met een achterstand van meer dan negen minuten de enige twee bedreigers van de rode leiderstrui van Roglic.  \n  \nOp de enige beklimming van de dag, de tien kilometer lange Puerto de Almáchar op 25 kilometer van de finish, bestookten de vluchters elkaar met aanvallen. Storer bleek uiteindelijk de sterkste. De renner van Team DSM, die met Martijn Tusveld en Thymen Arensman twee Nederlandse ploeggenoten had in de kopgroep, won eerder etappe zeven en kwam solo over de streep.  \n  \nOndertussen zorgde Roglic voor spektakel in de groep met favorieten. Tot verrassing van zijn concurrenten koos de Sloveen op de tien kilometer lange klim zelf de aanval. Hij sloeg een gat van een kleine halve minuut op een groepje met Enric Mas, Miguel Angel Lopez en Jack Haig, maar ging vervolgens in een bocht in de afdaling onderuit.\n\nRazendsnel\n\nRoglic stond razendsnel weer op en sloot aan bij zijn naaste achtervolgers. Egan Bernal en Adam Yates waren de voornaamste slachtoffers van de aanvalsdrang van de klassementsleider. Het Ineos-duo verloor 37 seconden.  \n  \n,,Zonder die val zou het nog beter zijn geweest\", zei Roglic na de finish bij Eurosport. ,,Het is niet te erg. Wat een actie, hè? Geen risico, geen succes. Het was goed. Ik denk dat ik niet veel mankeer.\"  \n  \nEiking start vandaag in de rode trui. De 26-jarige Noor heeft een kleine minuut voorsprong op Guillaume Martin en 2.17 op Roglic. Eiking is na de Est Rein Taaramäe de tweede renner van de Belgische Intermarché-Wanty-Gobert-ploeg die de leiding pakt in de Ronde van Spanje.","intensity":0,"negativity":0,"cluster_id":59,"similar_texts":"text651"},{"id":"115","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/10/2","title":"Ruzie laait op: Algerije verbreekt banden (of wat daarvan over was) met Marokko","text":"In een reactie stelde Marokko de 'volstrekt ongerechtvaardigde' beslissing te betreuren. De 'bedrieglijke, werkelijk absurde' aantijgingen wees het van de hand. De Marokkaanse regering zette zichzelf neer als de grootmoedigste van de twee: zij zal een 'geloofwaardige en loyale partner' blijven voor 'het Algerijnse volk', zei de Marokkaanse minister van Buitenlandse Zaken, ongeacht wat de regering zich in het hoofd haalt.  \n  \nDe consulaten in beide landen blijven wel open. Het verbreken van de diplomatieke banden is daarmee vooral een symbolische daad. Al decennia praten de Noord-Afrikaanse buren nauwelijks met elkaar en is de 1.400 kilometer lange grens die ze delen dicht, het gevolg van geopolitieke en territoriale twisten. De belangrijkste is die over de Westelijke Sahara, een gebied dat door Marokko wordt geclaimd en grotendeels wordt bezet. Algerije steunt de Saharaanse separatistenbeweging Polisario, een onvergeeflijke houding in de ogen van de Marokkaanse buur.  \n  \nAndersom deelt Marokko ook steken uit. Bijvoorbeeld in de kwestie Kabylië, een gebied in het noorden van Algerije waar veel etnische Berbers wonen. Zij eisen (net als de Berbers in het onderdrukte Rif-gebied in Marokko) meer vrijheden. Vorige maand riep de Marokkaanse ambassadeur bij de Verenigde Naties op het recht op zelfbeschikking van de Kabyliërs te respecteren. Algerije was witheet en riep zijn ambassadeur in Marokko terug.  \n  \nDat het buurland Kabylische separatisten zou steunen, voert Algerije nu aan als reden voor het doorsnijden van de diplomatieke banden. Deze separatisten zouden zelfs verantwoordelijk zijn voor de zware bosbranden die de afgelopen weken in het noorden van het land woedden, stelde de Algerijnse regering vorige week, een beschuldiging die verstoken bleef van enig bewijs. Zeker 69 mensen kwamen om bij de branden. Ook zou Marokko spionagesoftware hebben losgelaten op Algerijnse functionarissen.  \n  \nZo blijven de twee verwikkeld in 'een eeuwige mediaoorlog', zegt Bernabé López, emeritus-hoogleraar Arabische studies aan de Autónoma-universiteit in Madrid en Noord-Afrika-expert. Een mediaoorlog die beide gebruiken om de aandacht af te leiden van binnenlandse problemen, zoals de Algerijnse bosbranden, maar ook de uitzichtloze economische situatie voor grote delen van de bevolking. 'Dan helpt het om een buitenlandse vijand aan te wijzen.'  \n  \nZullen Marokko en Algerije hun slepende ruzie ooit bijleggen? Dan moet er eerst een oplossing komen voor de Westelijke Sahara, zegt López. Marokko wil het gebied definitief annexeren, de Verenigde Naties bepleiten een referendum waarin de Saharanen zelf over hun lot mogen beschikken. Zolang daar geen uitsluitsel over komt, blijft de Westelijke Sahara voer voor diplomatieke conflicten. Niet alleen met Algerije, maar ook met Spanje, dat net aan het bijkomen is van een eigen vete met Marokko over het bieden van medische zorg aan een Saharaanse separatistenleider.","intensity":0,"negativity":1,"cluster_id":60,"similar_texts":"text8"},{"id":"116","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=a8c7d5b51a57247f97bd#/pages/4-5","title":"Schadevergoeding","text":"Schadevergoeding\n\nJe zou er bijna een Kurt Cobaintje van gaan doen: Spencer Elden, die 30 jaar geleden (!) als poedelnaakte baby van vier maanden oud rondspartelend in het water op de hoes van het album Nevermind van Nirvana werd afgebeeld, eist van de overgebleven leden van deze voormalige grungeband ineens een schadevergoeding van 150.000 dollar wegens het verspreiden van kinderporno.\n\nWaarschuwing: dit is geen grap.\n\nWelkom in het jaar des Heren 2021, waarin Bob Dylan ook al plotseling werd aangeklaagd door een vrouw omdat hij zich 56 jaar geleden (!), toen zij nog minderjarig was, aan haar zou hebben vergrepen.\n\nOei, denk ik nu. Zou de gemiddelde Hoogland-lezer wel weten waarover ik het in de openingsalinea heb? Dikke kans dat hij of zij tot de hier en daar vroegtijdig doodgewenste categorie dorhouters behoort die Nevermind wegens te veel herrie aan zich voorbij heeft laten gaan. En dat terwijl zij zich misschien nog wel ’I won’t stand between them’ kunnen herinneren, de door velen ten onrechte vergeten hit uit 1970 van Bonnie St. Claire, die zondagavond bij een van de beste – want meest begrijpelijke – afleveringen uit de geschiedenis van Zomergasten op hartverwarmende wijze eerherstel kreeg van gast Hans Klok.\n\nWeet je wat, ik leg het even uit.\n\nKurt Cobain was de Amerikaanse leadzanger van Nirvana. In tegenstelling tot Bonnie St. Claire, die er soms ook best moeite mee had, kon hij het leven uiteindelijk niet aan, reden waarom hij begin april 1994 een kogel door zijn hoofd joeg. Een grungeband koppelt de strakke eenvoud van punk en indierock aan het overstuurde gitaargeluid van heavy metal (Wikipedia). Nirvana was beroemd. Spencer Elden is een eikel.\n\nDe vraag is nu: waaróm is Spencer Elden een eikel?\n\nVijf jaar terug begon Spencer zomaar te zeuren: „Recentelijk ben ik me gaan afvragen: wat als ik het niet oké vind dat mijn freaking penis aan iedereen wordt getoond? Ik had niet echt een keuze.” En: „Als ik naar een honkbalwedstrijd ga denk ik soms: man, iedereen bij deze wedstrijd heeft waarschijnlijk mijn kleine babypenis gezien.”\n\nBen je dan een godsgruwelijke aansteller of niet? Het pielemuisje van de vier maanden oude baby is inderdaad op die albumhoes te zien. Maar ieder gezond redenerend modern mens denkt daarbij slechts: wat een schattig jochie in dat water. Zijn ouders hadden nota bene toestemming gegeven en het is en blijft in de eerste plaats een vertederende, onschuldige foto. In welk honkbalstadion dan ook, was er daarom tot voor kort helemaal niemand te vinden die bij het aanschouwen van Spencer Elden op de tribune onmiddellijk aan diens plassertje van vroeger dacht.\n\nJa, nu wel.\n\nOmdat híj het met z’n domme kop aanhangig heeft gemaakt.\n\nDe eikel.\n\n„Elden stelt emotionele schade te hebben opgelopen, waardoor hij minder goed presteerde op school en inkomen heeft verloren”, las ik.\n\nOok dat nog.\n\nIk smeek u, judge, lach Spencer Elden alstublieft midden in zijn gezicht uit.\n\nBen je dan een enorme aansteller of niet?","intensity":0,"negativity":0,"cluster_id":52,"similar_texts":"text400"},{"id":"117","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=4a6504ab8efae6103689#/pages/26-27","title":"Schmidt krijgt alles, maar levert niets bij PSV","text":"Schmidt krijgt alles, maar levert niets bij PSV\n\nANALYSE\n\nNa afgang tegen tien Portugezen pas praten over nieuw contract als Duitser iets presteert\n\nPSV heeft het idee om voormalig spits en breekijzer Luuk de Jong terug te halen van FC Sevilla. De club wilde daarvoor de 35 miljoen euro aanwenden, die de UEFA zou storten bij kwalificatie voor de groepsfase van de Champions League. \n\nDie financiële injectie komt er niet, omdat Benfica PSV veroordeelde tot de groepsfase van de Europa League. Of Luuk de Jong nog komt? Dat valt te bezien. In ieder geval had trainer Roger Schmidt de Nederlandse international - mits fit - goed kunnen gebruiken om de ban te breken in de allesbeslissende ontmoeting met de Portugezen.\n\nPSV moet nu op de blaren zitten omdat een breekijzer ontbrak tegen Benfica. Eigenlijk is Luuk de Jong de enige speler tot dusver die Schmidt nog niet heeft gekregen van de PSV-leiding, bestaande uit Toon Gerbrands en John de Jong. Sinds de komst van de Duitse trainer - in 2020 kwam hij met heel veel tamtam binnen - gaf het duo hun trainer Schmidt eigenlijk alles wat hij maar verlangde. Hij mocht het spelersbeleid, inclusief transfers, bepalen. Maar leveren, ho maar. Een troostprijs: de Johan Cruijff Schaal.\n\nVorig seizoen eindigde PSV op zestien punten van Ajax, werd snel uitgeschakeld in de KNVB-beker en overwinterde niet in de Europa League. Plaatsing voor de voorronde van de Champions League als nummer twee van de Eredivisie was het enige wapenfeit. Dit seizoen startte PSV een stuk beter, alhoewel het uitgeklede Galatasaray geen graadmeter was en FC Midtjylland ernstig verzwakt was door een enorme corona-uitbraak in de spelersgroep. \n\nMaar PSV zette zonder de Nederlandse internationals Denzel Dumfries en Donyell Malen beide ploegen resoluut opzij. Tussendoor werd Ajax van de mat getikt in de strijd om de Johan Cruijff Schaal. Alleen de werkelijke prijs waar alles deze eerste twee maanden om draaide bij PSV - groepsfase Champions League - liepen ze mis in Eindhoven. Europees gezien is PSV dus niets opgeschoten tijdens het tijdperk Schmidt. \n\nPSV zou zich kunnen vasthouden aan het gegeven dat het tweemaal beter was dan Benfica, betere kansen kreeg, maar tegelijkertijd verprutste PSV die mogelijkheden en trokken tien Portugezen een zwaarbevochten 0-0 over de eindstreep. Dan mag je spreken over een afgang, hoe mooi het er allemaal vooraf heeft uitgezien en welke grote talenten intussen doorbreken zoals Cody Gakpo en Noni Madueke. Beiden konden het verschil niet maken, maar de routiniers Eran Zahavi, Mario Götze en Marco van Ginkel gaven evenmin thuis. En Schmidt zelf met de zoveelste onverklaarbare wissels - Van Ginkel en Madueke in de 70e minuut - sinds hij in Eindhoven is neergestreken. \n\nDeze week hintte Gerbrands op contractverlenging voor Schmidt. Waarom? Laat de trainer, die inmiddels elf spelers heeft opgehaald, zich eerst eens waarmaken als zogenaamde wundertrainer. Een aardige seizoenstart is verre van voldoende voor een verlengd verblijf bij PSV. Tot dusver is de club weinig opgeschoten met Schmidt. \n\nValentijn Driessen","intensity":0,"negativity":1,"cluster_id":65,"similar_texts":"text560"},{"id":"118","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/22/3","title":"Schoon bij Buitenhof","text":"### televisie muziek\n\nMaaike Schoon wordt presentator van het programma Buitenhof. Schoon begon in 2008 bij Het Parool en werkte daarna bij Opzij. Ook was ze hoofd research voor de documentaireserie Waarde van de Aarde, met Twan Huys.\n\nAwards met Giovanca\n\nZangeres Giovanca presenteert 20 september in het Bimhuis in Amsterdam de Buma Awards voor de meest succesvolle mensen achter de hits van het afgelopen jaar. Ook worden juryprijzen uitgereikt.","intensity":0,"negativity":0,"cluster_id":30,"similar_texts":"text642"},{"id":"119","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/2/4","title":"Schoon gaat Buitenhof presenteren","text":"### personalia\n\nMaaike Schoon wordt de nieuwe presentator namens de VPRO van tv-programma Buitenhof. Ze krijgt de VPRO-plaats in de presentatiecarrousel van het zondagse actualiteitenprogramma, naast Twan Huys (BNNVara) en Pieter Jan Hagens (AvroTros). Schoon begon in 2008 bij dagblad Het Parool en werkte daarna bij Opzij, waar ze columns en essays schreef en interviews maakte. In 2015 werd ze senior redacteur bij Buitenhof. Ook was ze hoofd research voor de docuserie Waarde van de aarde, die werd gepresenteerd door Twan Huys.","intensity":0,"negativity":0,"cluster_id":30,"similar_texts":"text206"},{"id":"120","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/26/2","title":"Serena Williams, sinds juni niet meer in actie gekomen, meldt zich af voor US Open met hamstringblessure","text":"Tennis\n\nTennisster Serena Williams heeft zich met een hamstringblessure afgemeld voor de US Open. De 23-voudige grandslamkampioen won het toernooi in New York zes keer. 'Na zorgvuldige afwegingen en op advies van mijn medische team, heb ik besloten me terug te trekken uit de US Open om mijn lichaam volledig te laten genezen van een gescheurde hamstring', meldt de 39-jarige Amerikaanse op sociale media.  \n  \nWilliams, afgezakt naar plek 22 op de wereldranglijst, kwam sinds Wimbledon niet meer in actie. Ze gaf in Londen in de eerste ronde op met een enkelblessure en meldde zich ook af voor de Olympische Spelen. Williams, die eind september 40 wordt, probeert al enige tijd het record van Margaret Court te evenaren. De Australische pakte in haar loopbaan 24 grandslamtitels. De laatste titel op een grandslamtoernooi van Williams dateert van 2017, toen ze de Australian Open op haar naam wist te schrijven.  \n  \nVorig jaar haalde Williams de halve finales in New York. Ze verloor van Victoria Azarenka uit Belarus. De US Open begint maandag. Ook bij de mannen ontbreken grote namen. Onder anderen Rafael Nadal en Roger Federer hebben zich afgemeld.","intensity":0,"negativity":1,"cluster_id":15,"similar_texts":"text406"},{"id":"121","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/1/2","title":"Shell gaat gas en elektriciteit verkopen aan consumenten","text":"Energiebedrijf Shell gaat stroom en gas leveren aan Nederlandse consumenten. Alle stroom is groen en Nederlands, zegt het bedrijf in een toelichting op de opmerkelijke stap. ,,We willen klanten echt helpen verduurzamen.''  \n  \nDe oliereus wil de concurrentie aangaan met de grote spelers op de energiemarkt, zoals Essent, Vattenfall en Eneco. Het heeft al ervaring in Groot-Brittannië en Duitsland als stroom- en gasleverancier aan huishoudens.  \n  \nIn eerste instantie gaat Shell stroom inkopen op de vrije markt. In de toekomst wil Shell stroom leveren via eigen wind- en zonneparken.  \n  \nShell ligt onder vuur vanwege zijn aandeel in de wereldwijde uitstoot van CO2. Toch spreekt een woordvoerder met klem tegen dat er slechts sprake is van een groen sausje.  \n  \nP3","intensity":0,"negativity":0,"cluster_id":9,"similar_texts":"text394"},{"id":"122","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/3/1","title":"Shell gaat groene stroom leveren aan consumenten","text":"### Energiereus gaat de concurrentie aan met Eneco, Essent en Vattenfall\n\nShell zal de stap, die al enige tijd in de lucht hangt, vandaag bekendmaken. Mededingingsautoriteit ACM heeft inmiddels een vergunning verleend aan Shell, dat in Groot-Brittannië en Duitsland al stroom en gas levert aan huishoudens. De energiereus bouwt de operatie in Nederland van de grond af op: er wordt geen bedrijf overgenomen om meteen een sterke positie in de markt te hebben. In 2019 deed Shell een poging energiebedrijf Eneco over te nemen, maar dat mislukte.  \n  \nHet bedrijf heeft de ambitie om 'een substantiële positie' in de markt te verwerven, stelt een woordvoerder. Die markt is nu nog steeds voor een groot deel in handen van Essent, Eneco en Vattenfall (voorheen Nuon). In eerste instantie gaat Shell stroom inkopen op de vrije markt. Via zogenaamde garanties van oorsprong wil Shell aan klanten aantonen dat de elektriciteit die het verkoopt groen én Nederlands is.  \n  \nShell ligt maatschappelijk onder vuur, vanwege zijn aandeel in de wereldwijde uitstoot van CO2. Gisteren nog blokkeerden actievoerders van Extinction Rebellion de toegangsweg tot de raffinaderij in Pernis. Die was daardoor urenlang onbereikbaar. De politie maakte een einde aan de blokkade en arresteerde daarbij 24 demonstranten.\n\nCritici\n\nHoewel Shell de ambitie heeft uitgesproken in 2050 netto geen CO2 meer uit te stoten, en stelt dat het bedrijfsbeleid in lijn is met het Klimaatakkoord van Parijs, zijn critici absoluut niet tevreden over de koers van het bedrijf. In mei verloor Shell nog een rechtszaak van Milieudefensie. De rechter oordeelde dat Shell meer werk moet maken van beperking van de uitstoot op korte termijn. In 2030 zou die al 45 procent onder het niveau van 2019 moeten liggen. Shell noemde de uitspraak 'teleurstellend' en gaat in beroep.  \n  \nIn het licht van dit voortschrijdende debat kunnen nieuwe stappen van Shell op het 'groene' pad altijd rekenen op de nodige scepsis. Dat zal met de toetreding tot de Nederlandse elektriciteitsmarkt vermoedelijk niet anders zijn. Toch spreekt een Shell-woordvoerder met klem tegen dat er alleen maar sprake is van een groen sausje. ,,We willen klanten echt helpen te verduurzamen.''  \n  \nIn Shells ideaalbeeld kunnen Nederlandse consumenten straks voor hun hele energiebehoefte bij het bedrijf aankloppen. Niet alleen krijgen ze stroom en gas geleverd, ook krijgen klanten korting op de aanschaf van een laadpaal voor hun elektrische auto en kunnen ze hun accu tegen een lager tarief opladen bij de Shell-stations langs de Nederlandse en Europese snelwegen.  \n  \nAmbitie voor de toekomst is om de stroom die consumenten krijgen rechtstreeks af te nemen van Shells eigen wind- en zonneparken. Het bedrijf heeft windparken bij Borssele en Egmond aan Zee, en wekt grootschalig zonnestroom op in Heerenveen en in de toekomst ook in Sas van Gent. Zolang klanten gas nodig hebben (en niet gasloos wonen, bijvoorbeeld), kunnen klanten de CO2-uitstoot van hun gasverbruik compenseren door via Shell te investeren in natuurprojecten.  \n  \nWat willen sceptici nog meer, zou je haast denken. Een steeds belangrijker speler in dit debat is Follow This, een groep kritische aandeelhouders die Shell wil dwingen tot groener beleid. In een algemeen commentaar op het huidige Shell-beleid zegt Follow This-voorman Mark van Baal, die bij de laatste aandeelhoudersvergadering gesteund werd door 30 procent van de Shell-aandeelhouders, dat hij elke stap in de richting van vergroening toejuicht. Elektriciteit is 'een heel belangrijke factor in de energietransitie', stelt Van Baal. ,,Het is op dit moment de enige vorm van energie die makkelijk verduurzaamd kan worden.''  \n  \nMaar Follow This staat pas echt te juichen, zegt Van Baal, als het bedrijf wereldwijd in al zijn keuzes laat zien dat er een andere wind waait. Dat is nog niet het geval. Bij de presentatie van de laatste kwartaalcijfers bleek dat de investeringen in olie en gas (16 tot 17 miljard dollar) ook dit jaar weer vele malen groter zijn dan die in groene energie (2 tot 3 miljard dollar).\n\n'Niet toereikend'\n\n,,Beloftes zijn mooi, maar het gaat om de prestaties. Het laatste IPCC-rapport is heel duidelijk. We moeten meteen handelen, we moeten snel handelen, en we moeten op grote schaal handelen. Als we onder de 1,5 graden opwarming van Parijs willen blijven, moet Shell echt meer doen. Dan moet de uitstoot in 2030 met 40 procent omlaag. De huidige plannen van het bedrijf zijn absoluut niet toereikend.''","intensity":0,"negativity":1,"cluster_id":9,"similar_texts":"text129"},{"id":"123","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/2/6","title":"SPD in peilingen voorbij CDU/CSU","text":"### Verkiezingen\n\nDe Duitse sociaaldemocratische SPD van lijsttrekker Olaf Scholz is voor het eerst in vijftien jaar het conservatieve blok CDU/CSU van Merkel voorbijgegaan in de peilingen. 23 procent van de kiezers steunt de SPD, 22 procent CDU/CSU.","intensity":0,"negativity":0,"cluster_id":32,"similar_texts":"text765"},{"id":"124","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/11/2","title":"SPD omhoog dankzij blunders CDU/CSU en de Groenen","text":"Dat blijkt uit een recente peiling van onderzoeksbureau Forsa. De SPD is daarin goed voor 23 procent van de stemmen, terwijl de CDU/CSU blijft steken op 22 procent. Voor de SPD komt dat neer op een stijging van 2 procentpunt, terwijl de CDU/CSU een procentpunt zakt.  \n  \nIn januari was de partij volgens de peilingen nog goed voor 36 procent van de stemmen. Maar toen Armin Laschet eerder dit jaar werd benoemd tot Merkels opvolger, begon het conservatieve blok in te leveren in de peilingen.  \n  \nLaschet, die nu nog deelstaatpremier is van Noordrijn-Westfalen, maakt geregeld kleine uitglijders tijdens publieke optredens. Hij kreeg vooral veel kritiek na zijn bezoek aan de gebieden die vorige maand werden getroffen door hevige overstromingen. Laschet kreeg in het nog kletsnatte rampgebied een enorme lachbui net toen Bondspresident Frank-Walter Steinmeier in een toespraak zijn medeleven betuigde aan de slachtoffers. Die lachbui had waarschijnlijk niets met de toespraak te maken, maar toch werd Laschet het onderwerp van een fikse mediastorm.\n\nSpannende verkiezingen\n\nDe verkiezingen van 26 september zijn op voorhand al spannend, omdat Duitsland met het vertrek van Merkel sowieso een nieuwe bondskanselier krijgt. Door de vrije val van de CDU/CSU lijkt nu ook voor het eerst sinds 2005 een regering zonder de christen-democraten tot de mogelijkheden te behoren.  \n  \nOverigens is ook de populariteit van die andere belangrijke 'Kanzlerkandidat', Annalena Baerbock van de Groenen, aan een fikse erosie onderhevig. Tot juni gold zij nog als de belangrijkste tegenstrever van Laschet, met op het hoogtepunt zelfs 25 procent in de peilingen. Tot ook zij werd getroffen door een reeks schandalen, waaronder niet-gemelde neveninkomsten en een opgepoetste cv. Volgens de peiling van deze week hebben de Groenen nog 18 procent van de stemmen.  \n  \nDe man die het meest van die blunders profiteert, is Olaf Scholz, de huidige minister van Financiën en tevens lijsttrekker van de SPD. Hij gedraagt zich rustig, zegde noodhulp toe aan de slachtoffers van de watersnood en lijkt zo voor veel Duitse kiezers uit te groeien tot de minst ongeschikte opvolger van Merkel.  \n  \nIn een terugkerende peiling, waarbij kiezers wordt gevraagd op wie ze zouden stemmen als er geen partijen op het stembiljet zouden staan maar alleen namen van de bondskanselier-kandidaten, scoort Scholz met 35 procent het hoogst. Baerbock van de Groenen komt op 16 procent. Voor Laschet van de CDU/CSU zijn die cijfers het vervelendst: zelfs bij zijn eigen partij zou minder dan de helft op hem stemmen.","intensity":0,"negativity":0,"cluster_id":32,"similar_texts":"text23"},{"id":"125","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/16/3","title":"Steeds meer werkende 75-plussers","text":"In 2003 waren negenduizend 75-plussers nog aan het werk, nu zijn dat er 30.000. Dat betekent dat vorig jaar 2,2 procent van de bevolking van 75 jaar of ouder nog betaald werk verrichtte. Het zijn vooral mannen die minder dan 12 uur per week aan de slag zijn als zelfstandige, bijvoorbeeld als beeldend kunstenaar of chauffeur, blijkt uit cijfers van het Centraal Bureau voor de Statistiek. Sinds 2003 steeg het aantal mensen van 65 jaar of ouder met een betaalde baan van 75.000 tot 300.000 vorig jaar, 3,3 procent van alle werkenden. Deels is die toename te verklaren door de vergrijzing. Het aantal 65-plussers is in de periode 2003-2020 toegenomen van 2,1 miljoen naar 3,3 miljoen. Daarnaast is een groter percentage 65-plussers nog aan het werk. De arbeidsparticipatie is vooral na 2015 flink gestegen, als gevolg van de stapsgewijze verhoging van de AOW-leeftijd tot 66 jaar en 4 maanden in 2020.  \n  \nVolgens de CBS-cijfers hebben 65- en 66-jarigen vaak nog een vaste baan. Maar de meeste 67-plussers met werk zijn vaak aan de slag als zelfstandige, in de meeste gevallen zonder personeel.  \n  \nTussen de beroepsgroepen loopt het percentage werkende 65-plussers flink uiteen. Zo was van alle beeldende kunstenaars ruim een kwart een 65-plusser, het hoogste percentage van alle beroeps- groepen. Maar ook onder chauffeurs (15 procent) en meubelmakers, kleermakers en stoffeerders (14 procent) zijn nog veel mensen op hoge leeftijd aan het werk.  \n  \nDe leeftijd waarop werknemers willen stoppen met werken, is de afgelopen jaren licht opgeschoven. Ook de uiterste leeftijd waarop ze denken nog te kunnen werken, ligt hoger. Zelfstandig ondernemers willen tot op hogere leeftijd doorgaan dan werknemers en zij denken daartoe ook langer in staat te zijn.","intensity":0,"negativity":0,"cluster_id":18,"similar_texts":"text17"},{"id":"126","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/39/1","title":"Ster van The Father is Anthony Hopkins, die zijn fenomenale rol terecht bekroond zag met een Oscar op 83-jarige leeftijd ★★★★★","text":"### Fimlrecensies\n\nEr is iets raars aan de hand in het Londense appartement van de tachtiger Anthony (Anthony Hopkins). Die lege plek aan de muur, daar hing toch een schilderij, gemaakt door zijn dochter Lucy? De gang lijkt wel smaller te worden. De inrichting van de keuken is zomaar veranderd.  \n  \nWie naar The Father kijkt, deelt Anthony's twijfel. Waren die grijsblauw geverfde muren niet eerst groen? Met opzet zorgt toneelschrijver en -regisseur Florian Zeller, die met The Father zijn speelfilmdebuut maakt, voor een gevoel van desoriëntatie. En van claustrofobie: hij beperkt zijn locaties tot de binnenruimten waar Anthony leeft, alleen of met zijn dochter Anne (Olivia Colman), die belast is met de zorg voor haar charmante, vaak ook lastige oude vader.  \n  \nSamen met de ervaren auteur Christopher Hampton (Dangerous Liaisons, Atonement) bewerkte Zeller zijn eigen toneelstuk Le père, in Nederland met succes gespeeld door Johanna ter Steege en Hans Croiset, tot een filmscenario. Dat zit bijzonder knap in elkaar. Het beste is om de film te ondergaan zonder al te veel kennis over de constructie; hoe minder je van tevoren weet, des te sterker het effect. Het volstaat om te melden dat Zeller een uitstekende manier heeft gevonden om Anthony's toenemende verwardheid te laten zien.  \n  \nDaarmee is The Father een belangrijke toevoeging aan de vele - vaak zeer goede - films die gaan over dementie, van drama's als Away from Her (2007), Still Alice (2015) en het recente Supernova tot Nederlandse documentaires als Wei (2019) en Niet zonder jou (2010). De film doet ook denken aan Amour (2012), Michael Hanekes nietsontziende, verslag van de aftakeling die komt met ouderdom. Soms lijkt de overeenkomst met Amour nadrukkelijk opgezocht, zoals in de muziekkeuzes, maar Zeller heeft te veel originele ideeën om van kopieerdrift te worden beschuldigd.  \n  \nHet Oscarwinnende scenario en de secure vormgeving alleen al maken The Father tot een fraaie en indringende film. Daar komt bij dat Zeller beschikt over een paar van de beste acteurs van het moment. Olivia Colman is sterk als altijd, in een subtiele rol die haar vooral vraagt te reageren. Ster van The Father is Hopkins, die zijn fenomenale rol terecht bekroond zag met een Oscar - zijn tweede, bijna dertig jaar na horrorklassieker The Silence of the Lambs (1991).  \n  \nDe 83-jarige Hopkins was waarschijnlijk nooit beter dan in The Father. Zijn Anthony is zo veel meer dan een verwarde geest: steeds blijven, door de toenemende vertwijfeling heen, de vele facetten van zijn karakter zichtbaar. Een blik of een woord is genoeg om de complexe vader-dochterrelatie te tonen.  \n  \nGeen moment staan Hopkins en Zeller de kijker toe om Anthony van een veilig afstandje te beschouwen. Die nabijheid maakt The Father tot een aangrijpend en ook respectvol verslag van dementie. Anthony heeft er niets aan om betutteld te worden; ook al ziet hij de dingen soms verkeerd, het is zijn nachtmerrieachtige waarheid.\n\nTHE FATHER\n\nDrama\n\n★★★★★  \n  \nRegie  \n  \nFlorian Zeller  \n  \nMet  \n  \nAnthony Hopkins. Olivia Colman, Olivia Williams, Rufus Sewell, Imogen Poots. 137 min., in 61 zalen.","intensity":0,"negativity":0,"cluster_id":36,"similar_texts":"text261"},{"id":"127","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=859bf98ac684a805375b#/pages/20-21","title":"Supermarkten verdacht van fraude","text":"Supermarkten verdacht van fraude\n\nDe verdachten maakten gebruik van ’afroomsoftware’.\n\nFoto ANP/HH\n\ndoor Bart Mos\n\nAmsterdam De fiscale opsporingsdienst FIOD heeft afgelopen weken enkele directeuren van lokale supermarkten gearresteerd wegens belastingfraude.\n\nIn totaal negen bestuurders van zes supermarkten in de regio’s Den Bosch, Rotterdam en Den Haag worden verdacht van het manipuleren van hun winkelomzet, om zodoende voor mogelijk miljoenen euro’s omzetbelasting te kunnen ontduiken. \n\n„Het gaat om kleinere supermarkten, en dus niet om winkels van de grote, bekende ketens”, aldus de woordvoerster van de FIOD.\n\nDe verdachten gebruikten volgens de FIOD zogeheten ’afroomsoftware’ op hun kassasystemen, zodat bepaalde verkochte producten niet in de administratie verwerkt werden. \n\nHet onderzoek ging van start naar aanleiding van een tip die de Belastingdienst ontving over onbetrouwbare kassasystemen die software bevat waarmee het mogelijk is om op grote schaal omzet achteraf af te romen door verkochte producten binnen de kassabon te wissen. „Daarop controleerde de fiscus afgelopen maanden enkele tientallen supermarkten. Bij een groot deel van de bezochte winkels bleken de instellingen van de kassasystemen zodanig te zijn ingesteld dat de primaire kassabongegevens niet worden bewaard”, aldus de FIOD.\n\nDe negen verdachte supermarktbestuurders zijn na hun aanhouding weer heengezonden, maar worden nog dit jaar door het Functioneel Parket, het onderdeel van het OM dat zich richt op bestrijding van grootschalige fraude, voor de rechter gebracht. \n\nDe woordvoerster geeft geen antwoord op de vraag of ook de leverancier van de afroomsoftware vervolging boven het hoofd hangt.\n\nNegen bestuurders gearresteerd","intensity":0,"negativity":1,"cluster_id":50,"similar_texts":"text393"},{"id":"128","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/12/3","title":"Taxidienst Didi stelt komst naar West-Europa uit","text":"De Chinese taxidienst Didi Global stelt zijn plannen voor de komst naar West-Europa uit, mede vanwege zorgen bij overheden over hoe het bedrijf omgaat met gegevens van klanten. Dat meldt persbureau Bloomberg op basis van bronnen. In eigen land ligt de taxi-app de laatste tijd zwaar onder vuur van de autoriteiten vanwege verdenkingen van het schenden van privacy- en concurrentieregels. Didi is de grootste speler op de taximarkt in China. Didi vreest met name in het Verenigd Koninkrijk onder vuur te komen te liggen.","intensity":0,"negativity":1,"cluster_id":3,"similar_texts":"text695"},{"id":"129","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=65b61d87f4dbb503c31f#/pages/6","title":"Toonbeeld van stabiliteit","text":"Toonbeeld van stabiliteit\n\nThe Rolling Stones (foto boven) tijdens een tv-optreden voor de BBC in 1967, met Keith Richards, Mick Jagger, Charlie Watts en Bill Wyman (v.l.n.r.). Drummer Watts bleef de legendarische band zestig jaar trouw. \n\nFoto’s Getty Images en Redferns\n\n❮❯\n\nRolling Stones verliezen hun iconische bandlid Charlie Watts (80) \n\ndoor Bart Wijlaars \n\nAmsterdam Net niet meer in het harnas, op 80-jarige leeftijd, is dinsdag Charlie Watts overleden. De drummer van de Rolling Stones zegde vorige week al af voor de komende tournee van de rockgroep, vanwege de gevolgen van een medische ingreep. Hij werd 80 jaar.\n\nWatts was niet zomaar een drummer. Daar kan Mick Jagger over meepraten. In Life, de autobiografie van gitarist Keith Richards, werd een gedenkwaardig incident uit de doeken gedaan. In 1984 hebben de Stones in Amsterdam vergaderd over het mogelijk opdoeken van de band. Jagger zou in die periode veel gevoeld hebben voor een solocarrière. Toen hij, na wat drankjes, Watts opbelde en arrogant vroeg of „zijn drummer aanwezig was?”, was die klaar met de egotripperij van zijn frontman. Watts beende naar zijn kamer en sloeg Jagger zodra hij opendeed op zijn neus. „Noem me nooit ’je drummer’.” \n\nReclametekenaar\n\nCharlie Watts werd geboren in Londen en hoewel hij als kind al verknocht raakte aan jazz, werd hij eerst reclametekenaar. Wél was hij eind jaren 50, begin jaren 60 actief in het lokale rhythm & blues-circuit. In die clubs leerde hij Jagger, Richards, Brian Jones en Ian Stewart kennen, die zich de Rolling Stones noemden. In 1963 trad Watts toe tot de band, die prompt wereldwijd doorbrak. \n\nNet als Jagger en Richards is Watts zestig jaar trouw gebleven aan de Britse rockgroep, die de drummer zelf omschreef als een stel blanke kerels die Amerikaanse muziek speelden. Waar Jagger bekendstaat als de flamboyante frontman en Richards als de onberekenbare geniale gek, was Watts doorgaans de rust en stabiliteit zelve. Vaak uiterlijk onberoerd sloeg hij met machinale precisie de maat, totdat hij letterlijk niet meer kon. \n\n„Het is met grote droevenis dat we de dood van onze geliefde Charlie Watts bekendmaken”, luidde het statement dat de Rolling Stones dinsdag naar buiten brachten. „Hij overleed vredig in een ziekenhuis in Londen, omringd door zijn familie. Charlie was een gekoesterde echtgenoot, vader, grootvader en lid van de Rolling Stones en een van de grootste drummers van zijn generatie.” \n\nBuiten ’s werelds grootste rock-’n-rollband had Watts nog een heel ander leven. Zo is hij altijd blijven tekenen. Met zijn vrouw Shirley Ann Shephard fokte hij jarenlang paarden; zijn boerderij zou een van de redenen geweest zijn voor zijn hekel aan de lange tournees. \n\nKeelkanker\n\nBuiten de Stones hield hij ook zijn eerdere muzikale voorliefdes warm. Zo speelde hij in een boogie-woogieband met mede-Stones-oprichter Ian Stewart, maakte hij deel hij van een big band en richtte zijn eigen Charlie Watts Quintet op. \n\nIn 2004 werd reeds keelkanker geconstateerd bij Watts. Of dit heeft bijgedragen aan zijn overlijden en welke medische ingreep hem ertoe bracht zich terug te trekken voor de aanstaande No filter-tour van de Stones is niet bekend. Steve Jordan is aangesteld als Watts vervanger, indien de concertreeks die eind september begint na de dood van Watts nog doorgaat. \n\n’Een van de grootste drummers van zijn generatie’","intensity":0,"negativity":0,"cluster_id":71,"similar_texts":"text199"},{"id":"130","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/3/1","title":"Tot frustratie van CDA en VVD laten Lilianne Ploumen en Jesse Klaver zich niet verjagen van de formatietafel. Het verbond blijft ongehavend. De linkse partijen willen niet de schuld krijgen van een mislukking. Is er nog beweging? Onderhandelen over gesprekken: PvdA en GroenLinks blijven hardnekkig meedoen","text":"### Formatie - Analyse onderhandelingen\n\nLilianne Ploumen (PvdA) en Jesse Klaver (GroenLinks) gaan nergens heen, hoe graag Mark Rutte (VVD) en Wopke Hoekstra (CDA) dat ook zouden willen. De linkse leiders stellen zich in de Stadhouderskamer op als feestgangers die best doorhebben dat niet iedereen hun aanwezigheid op prijs stelt, maar die de gastheer onvermoeibaar op de schouders slaan en hem complimenteren met het prachtige feest. Schenk nog maar eens in, we zijn er nu toch.  \n  \nWaarom ook niet?, klinkt het bij GroenLinks: met wat goede wil zou er over vier tot acht weken een kabinet kunnen zijn. Het formatiedocument waaraan VVD en D66 deze zomer schreven, biedt bouwstenen om er snel uit te komen. Al is er nog altijd geen antwoord op de vraag welke partijen met elkaar in gesprek gaan.  \n  \nDinsdag en woensdag ontving informateur Mariëtte Hamer wederom de partijleiders die nietszeggendheden afwisselden met open deuren: de gesprekken gaan goed en er wordt gewerkt langs de lijnen van de inhoud.  \n  \nGert-Jan Segers (ChristenUnie), de voorkeurspartner van Rutte en Hoekstra, nam nog wat meer afstand. Trok hij vorige week de conclusie dat de ChristenUnie kennelijk 'niet nodig' was en zelfs 'ongewenst', woensdag nam hij nadrukkelijker afstand van het document dat Rutte en Sigrid Kaag (D66) schreven.  \n  \nDe verschillen van opvatting tussen de twee liberale winnaars van de verkiezingen en de christenen zijn groot. En niet alleen inzake medisch-ethische kwesties, is achter de schermen te horen, ook op het gebied van onderwijsvrijheid en belastingen. Een doorstart van de huidige coalitie is dan ook ver weg, in ieder geval in deze fase van de verkenning. Segers voelt meer voor een minderheidskabinet, dat hij dan op punten best wil steunen.\n\n'We wachten al vijf maanden'\n\nBij Ploumen en Klaver komt intussen ook chagrijn op. Van het formatiestuk hebben de partijen een samenvatting ingezien; ze hebben er een positief oordeel over kunnen vellen. Tijd voor Hamer om conclusies te trekken. 'We wachten al vijf maanden op een nieuwe regering', aldus Klaver dinsdag.  \n  \nEr is ook ergernis bij PvdA en GroenLinks over Segers' houding. Die maakt terugtrekkende bewegingen, maar stapt niet uit de formatie. 'Vier jaar geleden lieten wij op verzoek van de ChristenUnie weten dat wij niet meer meededen', zegt een hooggeplaatste GroenLinkser. De twee linkse partijen vinden het tijd voor de volgende fase: als Rutte en Hoekstra niet eens een poging willen wagen om er inhoudelijk uit te komen, moeten zij maar uitleggen waarom.  \n  \nHamers eindverslag laat nog wel even op zich wachten. Naar verwachting komt de informateur ook deze week niet toe aan conclusies. De SER-voorzitter staat bekend om haar geduld en is niet van plan haar opdracht terug te geven aan de Kamer.  \n  \nMet een schuin oog kijkt zij naar de komende partijbijeenkomsten van PvdA en GroenLinks. Daar volgt in eigen kring tekst en uitleg over de formatiesamenwerking. Vorige week zetten ze hun verbond kracht bij door de fracties voor de duur van de formatie te verenigen - geen fusie, wel verregaande samenwerking.  \n  \nKlaver praat de leden slechts bij, maar Ploumen staat voor hetere vuren. De PvdA-leden bepalen of zij de samenwerking zien zitten. Moties voor en tegen gaan deze week rond in de partij. Partijprominenten roeren zich. Oud-voorzitter Hans Spekman keert zich tegen het 'onvoorstelbaar slecht' plan. Ploumen moet ook Adri Duivesteijn zien te overtuigen. De PvdA-coryfee heeft de indruk dat de samenwerking is ontstaan onder druk van VVD en CDA, die niet met twéé linkse partijen willen onderhandelen. De gevolgen zijn niet te onderschatten, drukt hij zijn partijgenoten op het hart: 'Weg geschiedenis, traditie en sociaal-democratie.'\n\nLaatste woord aan de leden\n\nAndere partijgenoten willen dat de PvdA zich terugtrekt. De PvdA steunde vier maanden terug immers nog een motie van wantrouwen tegen de VVD-premier en verloor Lodewijk Asscher als partijleider als gevolg van het rapport over het kinderopvangtoeslagschandaal. Moet de PvdA Rutte nu dan toch aan een vierde termijn helpen?  \n  \nPloumen vertrouwt erop dat zij de leden kan overtuigen. De forse kritiek? Dat hoort bij een partij als de PvdA. Ze zal betogen dat er nog niets op papier staat: het gaat om het openen van onderhandelingen. Bij de PvdA hebben de leden het laatste woord over een regeerakkoord. Bij GroenLinks zal Klaver dat eveneens benadrukken.  \n  \nVoor het verloop van de formatie zijn de ledenraden van groot belang. Als Ploumen en Klaver hun mandaat krijgen, hoeven VVD en CDA er niet meer op te rekenen dat de linkse partijen nog vrijwillig vertrekken van de formatietafel.  \n  \nEn zo blijven de twee onverstoorbaar benadrukken hoe enthousiast ze zijn over het formatiedocument van Rutte en Kaag; het onderhandelen komt later wel. En als VVD en CDA dat echt niet willen, zullen zij het land moeten uitleggen waarom niet. 'Wat er ook gebeurt, wij gaan niet blokkeren', zegt een hoge GroenLinks-bron. 'Want wie breekt, betaalt. Die is degene die geen verantwoordelijkheid neemt.'","intensity":0,"negativity":5,"cluster_id":38,"similar_texts":"text28"},{"id":"131","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/10/1","title":"Tsjadische ambtenaar groeide uit tot een van de wreedste dictators","text":"### Postuum - Hissène Habré 1942-2021\n\nDe lijst van ex-tirannen die uit vrees voor vervolging in ballingschap gaan en daarna onbestraft van hun oude dag genieten, is lang. Denk bijvoorbeeld aan Idi Amin, de 'slager van Oeganda' uit de jaren zeventig, die pas in 2003 in Saoedi-Arabië zijn laatste adem uitblies. Of kijk naar de Ethiopische ex-kolonel Mengistu Haile Mariam, de aanvoerder van de Rode Terreur in de jaren tachtig, die voor zover bekend nog altijd in Zimbabwe leeft. De grote uitzondering in dit verband is de dinsdag op 79-jarige leeftijd overleden ex-president van Tsjaad, Hissène Habré.  \n  \nHabré - soms ook aangeduid als 'de Pinochet van Afrika' - gaat de geschiedenisboeken in als de eerste ex-dictator die in een ander land werd veroordeeld voor misdaden tegen de menselijkheid. In 2016 kreeg hij in Senegal - zijn toevluchtsoord sinds 1990 - levenslang wegens het schrikbewind dat hij als president van Tsjaad in de jaren tachtig had gevoerd. Slachtoffers, nabestaanden en mensenrechtenorganisaties vierden het vonnis toen als een mijlpaal. Habré is uiteindelijk overleden in een ziekenhuis in de Senegalese hoofdstad Dakar, waar hij vanuit zijn gevangenschap naartoe was gebracht omdat zijn gezondheid sterk achteruit was gegaan. Volgens mediaberichten is Habré gestorven aan de gevolgen van het coronavirus.  \n  \nOnder de leiding van Habré werden tussen 1982 en 1990 in Tsjaad naar schatting 40 duizend mensen om politieke redenen vermoord en werden vele tienduizenden gefolterd. De geheime dienst die veel van het beulswerk verrichtte, stond onder de rechtstreekse regie van Habré. Tot de martelmethoden behoorden verstikking, verkrachting en toediening van stroomstoten.\n\nEigen strijdgroep\n\nHabré werd in 1942 in het woestijnachtige noorden van Tsjaad geboren, in een familie van nomadische islamitische herders. Animositeit tussen het noorden en het overwegend christelijke zuiden van Tsjaad leidde in 1965, vijf jaar na het vertrek van de Franse kolonisator, tot een lange burgeroorlog. Habré zou zich in het strijdgewoel opwerken tot de hoogste machthebber van het land.  \n  \nNa zijn schooltijd ging hij in Tsjaad eerst aan de slag als ambtenaar. Daarna ging hij ook nog rechten studeren, in Parijs: een hoge Franse militair zag het wel in Habré en regelde voor hem een studiebeurs.  \n  \nNa zijn terugkeer in Tsjaad kwam Habré via zijn rol als onderhandelaar namens de overheid in aanraking met gewapende rebellengroepen, en hij besloot daarop om zelf maar een strijdgroep te beginnen. Behalve tegen vele binnenlandse tegenstanders, nam Habré het vooral jarenlang op tegen troepen van de Libische leider Muammar Kadhafi, die zijn zinnen had gezet op Tsjadisch grondgebied. Voor, tijdens en na zijn machtsgreep in 1982 kreeg Habré steun van Frankrijk en de VS, die in hem een bruikbare bondgenoot tegen Kadhafi zagen.\n\nSpeciale rechtskamer\n\nIn 1990 werd Habré echter van de troon gestoten door legerleider Idriss Déby, die tot aan zijn dood in april van dit jaar de rol van partner van het Westen vervulde. Habré zocht in 1990 zijn heil in Senegal, waar hij lange tijd ongestoord kon leven. Maar na politieke machtswisselingen in Senegal en onder de niet-aflatende druk van Tsjadische slachtoffers én van mensenrechtenactivisten werd Habré in 2013 aangehouden. Anderhalf jaar later werd hij berecht door een speciaal opgerichte rechtskamer. Het tribunaal kreeg de zegen van de Afrikaanse Unie en werd mede gefinancierd door Nederland.","intensity":0,"negativity":0,"cluster_id":53,"similar_texts":"text99"},{"id":"132","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/14/2","title":"Val Roglic blijft zonder gevolgen, Eiking in het rood","text":"Michael Storer heeft zijn tweede ritzege veroverd in de Ronde van Spanje. De Australiër van Team DSM schreef na de zevende etappe ook de tiende etappe in de Vuelta - die over 189 kilometer tussen Roquetas de Mar en Rincón de la Victoria - op zijn naam. De Noor Odd Christian Eiking is de nieuwe leider.  \n  \nDe 24-jarige Storer hield op de streep een kleine voorsprong over op een groepje met daarbij Dylan van Baarle, die als vierde over de finish kwam, achter de Belg Mauri Vansevenant en de Fransman Clément Champoussin.  \n  \nPrimoz Roglic moest de rode leiderstrui afstaan aan Eiking, die in het groepje achtervolgers op Storer ruim elf minuten voorsprong had op de Sloveen van Jumbo-Visma. De Scandinaviër van Intermarché kwam als vijfde binnen in de rit en heeft nu 58 seconden voorsprong op de Fransman Guillaume Martin en 2.17 minuut op Roglic. Eiking is na de Est Rein Taaramäe de tweede renner van de Belgische ploeg die de leiding pakt in de Ronde van Spanje.  \n  \nPas na twee uur in een hoog tempo langs de Spaanse kust ontstond er een kopgroep. Daarin zaten 31 renners met behalve Van Baarle ook Thymen Arensman en Martijn Tusveld, de renner van DSM die ook in de negende etappe al in de aanval was. De koplopers liepen uit naar een voorsprong van meer dan dertien minuten, waardoor Eiking virtueel in de leiderstrui reed.  \n  \nOp zo'n 25 kilometer van de finish was er nog de tien kilometer lange beklimming van de Puerto de Almachar, met daarna de afdaling naar Rincón de la Victoria. Op die klim ging Storer ervandoor. De Australiër pakte ruim een halve minuut voorsprong. Daarachter probeerde een groepje met Eiking hem bij te halen, maar hij hield stand.  \n  \nIn het peloton reed Roglic op de klim met machtsvertoon weg bij de andere klassementsrenners. De Sloveen, die wist dat hij de leiderstrui ging kwijtraken, wilde toch tijd pakken op zijn concurrenten. Hij kwam met voorsprong op Enric Mas, Miguel Ángel López en Jack Haig boven, maar verspeelde die marge toen hij in de afdaling onderuitging. De valpartij bleef zonder gevolgen en hij wist nog aan te sluiten bij de rest van de klassementsrenners, waardoor hij geen tijd verloor.  \n  \nRoglic pakte zelfs ruim een halve minuut op de Ineos-kopmannen Egan Bernal en Adam Yates. \"Zonder die val zou het nog beter zijn geweest\", zei de winnaar van de vorige twee edities van de Vuelta na de finish bij Eurosport. \"Het is niet te erg. Wat een actie, hè? Geen risico, geen succes. Het was goed. En ik mankeer niet veel.\"","intensity":0,"negativity":1,"cluster_id":59,"similar_texts":"text447"},{"id":"133","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=7d3708da88306c022573#/pages/30","title":"Van der Kuip keert terug als bondscoach","text":"Van der Kuip keert terug als bondscoach\n\nBEACHVOLLEYBAL\n\nMichiel van der Kuip (51) wordt per 1 november de nieuwe bondscoach van de Nederlandse mannen. Hij is de opvolger van Victor Anfiloff. „Ik ben vereerd”, zegt Van der Kuip, de echtgenoot van olympisch beachvolleybalster Sanne Keizer. „Er ligt een prachtige uitdaging voor ons richting de Olympische Spelen van Parijs.” Van der Kuip was tussen 2007 en 2012 ook al werkzaam in Nederland, onder meer als coach van Richard Schuil en Reinder Nummerdor. De afgelopen jaren was Van der Kuip onder meer bondscoach beachvolleybal in België.","intensity":0,"negativity":1,"cluster_id":41,"similar_texts":"text310"},{"id":"134","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=2337e5b0c676e059f35f#/pages/26-27","title":"Van Ginkel kritisch op wisselbeleid Schmidt","text":"Van Ginkel kritisch op wisselbeleid Schmidt\n\nEINDHOVEN Marco van Ginkel is kritisch op de wissels die zijn trainer Roger Schmidt toepaste in de wedstrijd tegen Benfica, die in een 0-0 gelijkspel eindigde. Zelf moest de aanvoerder van PSV na zeventig minuten naar de kant om plaats te maken voor aanvaller Armindo Bruma.\n\nVan Ginkel had het logischer gevonden als Schmidt de lange mensen naar voren had gedirigeerd in een poging het doelpunt te forceren dat de Eindhovense club minimaal een verlenging had bezorgd. „In de rust hebben we er nog op gehamerd dat we Benfica na die rode kaart kapot moesten tikken”, doelde hij op het kleine uur dat PSV met een man meer speelde. „Dat hebben we veel te weinig gedaan. In de slotfase hadden we ook te weinig ideeën om de defensie van Benfica nog open te breken. Ik zou er een paar naar voren gooien, denk ik. Dat is weinig gebeurd. Er komen een paar jongens in aan de zijkant, een paar kleinere jongens. Maar de grotere jongens blijven achterin staan. Je moet toch wat forceren.”","intensity":0,"negativity":1,"cluster_id":72,"similar_texts":"text699"},{"id":"135","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/33/2","title":"Van Moer (76) overleden","text":"Wilfried Van Moer, een van de beste spelers in de Belgische voetbalhistorie, is op 76-jarige leeftijd overleden. Van Moer debuteerde op 16-jarige leeftijd bij Beveren. In 1965 verhuisde de gedrongen middenvelder, die in België de 'Kleine Generaal' werd genoemd, naar Antwerp. Drie jaar later stapte hij over naar Standard Luik, waarmee hij drie landstitels op rij veroverde.  \n  \nOok in de nationale ploeg was Van Moer de 'patron' op het middenveld. Op latere leeftijd, toen hij al een café runde in Hasselt, haalde de 57-voudig international met de Rode Duivels nog de EK-finale in 1980.","intensity":0,"negativity":0,"cluster_id":67,"similar_texts":"text686"},{"id":"136","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/11/1","title":"Veteraan VS herenigd met Italiaanse oorlogskinderen","text":"### Mand\n\nHij heeft er lang van gedroomd en deze week was het zover: de Amerikaan Martin Adler (97) ontmoette de drie kinderen uit een Italiaans gezin dat hij tijdens de Tweede Wereldoorlog had leren kennen. Op het vliegveld van Bologna begroette de veteraan Bruno, Mafalda en Giuliana Naldi, die inmiddels zelf ook over de tachtig zijn. De twee zussen kusten de Amerikaan een beetje verlegen op zijn wangen.  \n  \nSoldaat Adler was in 1944, toen Amerikaanse militairen het Duitse leger uit Italië verjoegen, in een bergdorpje bij Bologna beland. Toen hij daar een huis binnenging, hoorde hij geluiden uit een mand komen. Adler stond op het punt op de mand te schieten toen er drie kindertjes uit klommen. Hij was zo van ze gecharmeerd dat hij een foto van zichzelf met hen liet maken en de zusjes, hun broertje en hun moeder daarna nog een paar keer opzocht.  \n  \nDie zwart-witfoto heeft Adler altijd bewaard, omdat de ontmoeting zo'n mooi moment in een vreselijke tijd was. Hij wilde de kinderen graag terugzien, maar wist niet meer hoe ze heetten. Dankzij het internetspeurwerk van Adlers dochter is het vorig jaar gelukt om Bruno, Mafalda en Giuliana te vinden.  \n  \nTijdens de hereniging op de luchthaven zat Adler in zijn rolstoel te stralen. \"Ik ben zo gelukkig\", herhaalde hij.  \n  \nVan de drie Naldi's herinnert alleen Giuliana zich het voorval met de mand nog. \"Toen wij tevoorschijn kwamen, moest hij lachen. Hij was zo blij dat hij niet had geschoten.\"","intensity":0,"negativity":0,"cluster_id":71,"similar_texts":"text689"},{"id":"137","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=11e82767e8a18f93bed5#/pages/28","title":"Vitesse wil weer historie schrijven","text":"Vitesse wil weer historie schrijven\n\nKan Nikolai Baden Frederiksen tegen Anderlecht opnieuw belangrijk zijn voor Vitesse?\n\nFOTO ANP/HH\n\n❮❯\n\nArnhemmers hopen 19 jaar na ’Bremen’ opnieuw op Europese stunt\n\nARNHEM Vitesse kan vanavond (aanvang 19.00 uur) historie schrijven tegen Anderlecht. Als de Arnhemse voetbaltrots weet te winnen van de roemruchte Belgische club of na verlenging de strafschoppen beter neemt, dan plaatst Vitesse zich voor de eerste keer ooit op eigen kracht via de voorrondes voor de groepsfase van een Europees toernooi.\n\nEn daarmee rinkelt dan de kassa voor Vitesse, want de premie voor deelname aan de groepsfase van de nieuwe Conference League bedraagt 2,8 miljoen euro, een bedrag dat verder oploopt door de recettes van drie thuiswedstrijden en de premies voor eventuele behaalde punten.\n\nDaarvoor moet Vitesse iets doen wat de club nog zelden heeft gedaan: een tegenstander van naam en faam uitschakelen in Europa. Sinds het Europese debuut van Vitesse in 1990 tegen Derry City uit Noord-Ierland heeft de club 57 Europacupwedstrijden afgewerkt. Op het lijstje van Europese scalps prijken vooral kleinere clubs als Beira Mar, Rapid Boekarest en Lokomotiv Plovdiv. De laatste gerenommeerde tegenstander die kopje onder ging tegen Vitesse was Werder Bremen in 2002.\n\nDe Bundesligaploeg, die een seizoen later de vierde en voorlopig laatste Duitse landstitel zou pakken, liet zich verrassen door het aanstekelijke Arnhemse enthousiasme. Na de 2-1 zege in Arnhem werd het in Bremen 3-3 dankzij een late gelijkmaker van Emile Mbamba. Het door Mike Snoei getrainde Vitesse trad aan met spelers als Evgeniy Levchenko, Bob Peeters, Gert Claessens, Theo Janssen en Tim Cornelisse, de vader van de huidige selectiespeler Enzo Cornelisse. Na de wedstrijd was het Arnhems carnaval in het Weserstadion, met een heuse polonaise over de sintelbaan.\n\nSindsdien heeft Vitesse nog maar weinig Europese hoogtijdagen gekend, al waren de Arnhemmers vier jaar geleden dankzij de winst van de KNVB-beker wel actief in de groepsfase van de Europa League, waarin werd gewonnen van OGC Nice en gelijkgespeeld tegen Lazio Roma en Zulte Waregem.\n\nTrainer Thomas Letsch is er zich van bewust dat hij met zijn team geschiedenis kan schrijven, al wil hij daarop niet te veel nadruk leggen. ,,Het is een grote wedstrijd, maar we moeten het niet te groot maken. Het is vooral ook een mooie wedstrijd om te kunnen spelen”, aldus de Duitse trainer, die nog altijd geen beroep kan doen op de belangrijke defensieve krachten Danilho Doekhi en Jacob Rasmussen. En dat is een probleem, want defensief zit het niet goed met zes tegengoals in de laatste twee duels. \n\nIn vergelijking met het spektakelstuk in Brussel, dat in 3-3 eindigde, heeft Letsch wel weer de beschikking over Loïs Openda. „Hij zit vol energie en is belangrijk voor ons met zijn doelgerichtheid en snelheid”, aldus Letsch.\n\nOpenda vormt een aanvalskoppel met de nieuwe Deense spits Nikolai Baden Frederiksen. Waar Vitesse vorig seizoen moeite had met het omzetten van een voetballend overwicht in doelpunten, lijkt met de Deen een speler te zijn aangetrokken die een neusje voor de goal heeft. Zowel tegen PEC Zwolle als Anderlecht maakte Frederiksen een belangrijk doelpunt, terwijl hij tegen Willem II de aansluitingstreffer afgekeurd zag worden omdat de VAR buitenspel van assistgever Openda had gesignaleerd.\n\n„Het geeft een goed gevoel om te scoren, dit is pas een begin. Ik wil dit seizoen twintig goals maken. Ik denk dat het goed is om de lat hoog te leggen. Als veel mensen zeggen dat het niet gaat lukken, vind ik dat alleen maar mooi. Het geeft me alleen maar meer vuur om het waar te maken”, aldus de Deen, die zichzelf omschrijft als een echte afmaker. „Het is mijn handelsmerk dat ik koel ben in de afwerking. Als de wedstrijd begint, ben ik maar op één ding gefocust en dat is de bal tegen het net krijgen.”\n\nFrederiksen (21), in het door corona afgebroken seizoen 2019-2020 nog enkele weken als huurling actief voor Fortuna Sittard, werd in 2018 door Juventus weggeplukt bij FC Nordsjaelland. In Turijn wist de Deen nooit door te breken, maar hij speelde en trainde wel samen met niemand minder dan Cristiano Ronaldo. „Ik heb veel gekeken naar wat hij deed en geprobeerd om op dezelfde manier te trainen. Het is geweldig als je de kans krijgt om van de allerbeste te leren.” Lessen die hij in de praktijk hoopt te brengen tegen Anderlecht. „Groepsfasevoetbal is heel belangrijk voor de club. We hebben een goede uitgangspositie en moeten het nu voor ons eigen publiek afmaken.”\n\nNieuwe spits Frederiksen gaf zijn ogen de kost bij Cristiano Ronaldo","intensity":0,"negativity":0,"cluster_id":7,"similar_texts":"text146"},{"id":"138","publisher":"Algemeen Dagblad","date":"2021-08-25","url":"https://krant.ad.nl/titles/algemeendagblad/7908/publications/25805/articles/1432989/31/2","title":"Volleybalsters lijden eerste EK-nederlaag","text":"De Nederlandse volleybalsters hebben tijdens de Europese titelstrijd de eerste nederlaag geïncasseerd. De ploeg van bondscoach Avital Selinger was in Roemenië in de vierde groepswedstrijd niet opgewassen tegen het sterke Turkije, de nummer 4 van de wereldranglijst. Oranje verloor in Cluj-Napoca met 3-0 van de ploeg van bondscoach Giovanni Guidetti, oud-trainer van de Nederlandse vrouwenploeg: 25-21 25-21 25-20.  \n  \nAnne Buijs was topscorer bij Oranje met 11 punten. In de Turkse ploeg blonken Eda Erdem Dündar (16 punten) en Ebrar Karakurt (15) uit.  \n  \nTurkije verzekerde zich met de vijfde groepszege op rij van de eindzege in poule D. Nederland was na de derde overwinning zondag tegen Roemenië (3-1) ook al zeker van een plaats in de achtste finales. Oranje sluit vandaag de groepsfase af met de wedstrijd tegen Zweden.","intensity":0,"negativity":1,"cluster_id":48,"similar_texts":"text220"},{"id":"139","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/26/3","title":"Voorzitter Fifa vraagt premier Boris Johnson om steun nu Britse clubs weigeren hun spelers af te staan","text":"Voetbal\n\nVoorzitter Gianni Infantino van wereldvoetbalbond Fifa heeft de Britse premier Boris Johnson om steun gevraagd. Hij hoopt dat alle clubs uit de Premier League hun internationals alsnog vrijgeven voor de komende interlandperiode. De clubs weigeren spelers af te staan die vanaf volgende week wedstrijden moeten gaan spelen in landen die vanwege corona 'rood' zijn gekleurd.  \n  \nDat betekent dat spelers die uit die landen terugkeren eerst tien dagen in een quarantainehotel in Groot-Brittannië dienen te verblijven. Voor de clubs is dat onacceptabel, omdat de betreffende internationals dan waarschijnlijk twee competitiewedstrijden moeten missen. Ook enkele Spaanse topclubs delen die mening. Volgens de koepelorganisatie van de Premier League gaat het om bijna zestig spelers van negentien clubs die komende maand naar 26 landen van de rode lijst zouden moeten reizen.  \n  \nVolgens de Engelse clubs is de Fifa schuldig aan de huidige problemen. De wereldvoetbalbond gaf vorig seizoen nog toestemming aan de clubs om hun internationals thuis te houden als ze bij terugkeer eerst in isolatie zouden moeten gaan. Die dispensatieregeling is dit voorjaar geschrapt.","intensity":1,"negativity":1,"cluster_id":72,"similar_texts":"text701"},{"id":"140","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/45/2","title":"Vrij droog en relatief koel","text":"### Weer\n\nDonderdagochtend is er veel bewolking, maar op wat verdwaalde motregen na is het overal droog. In Groningen, Drenthe en Friesland kan in de loop van de ochtend de zon doorbreken. Er waait een matige, aan zee soms vrij krachtige wind uit het noorden tot noordwesten. In de middag breekt vanuit het noorden op steeds meer plaatsen de zon door. Plaatselijk kan een bui voorkomen, vooral in het oosten. Het wordt 18 of 19 graden vlak aan zee tot circa 20 graden in het binnenland. Hiermee is het koel voor de tijd van het jaar. Maxima van 20-23 graden zijn gebruikelijk eind augustus.  \n  \nIn de nacht naar vrijdag is het wisselend bewolkt en op de meeste plaatsen droog. Een enkele bui is mogelijk, vooral in Oost-Nederland.  \n  \nVrijdag trekken enkele buien van noord naar zuid over het land. Er zijn ook droge perioden en er is regelmatig ruimte voor de zon. De wind waait uit het noorden en met 17 graden op de Wadden tot 19 graden in het zuiden is de temperatuur vrij laag.  \n  \nOok het weekend verloopt wisselvallig met waarschijnlijk zaterdag meer buien dan zondag. De zon zien we ook op beide dagen, de wind blijft in de noordhoek en de maxima komen uit op 19 of 20 graden.","intensity":0,"negativity":2,"cluster_id":60,"similar_texts":"text466"},{"id":"141","publisher":"Trouw","date":"2021-08-25","url":"https://krant.trouw.nl/titles/trouw/8321/publications/1337/articles/1432995/7/5","title":"Weer twee aanhoudingen in zaak Mallorca","text":"De politie heeft gistermorgen twee 18-jarige Hilversummers aangehouden op verdenking van betrokkenheid bij het uitgaansgeweld op Mallorca op 14 juli. Beiden worden verdacht van poging tot doodslag en openlijk geweld in een horecagelegenheid. Door het geweld kwam een 27-jarige man uit Waddinxveen om het leven en raakten diverse anderen gewond. In totaal zijn er in deze zaak nu vijf verdachten aangehouden. Zij zitten allemaal in voorlopige hechtenis. Mogelijk volgen er nog meer aanhoudingen.","intensity":0,"negativity":0,"cluster_id":44,"similar_texts":"text7"},{"id":"142","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/36/3","title":"Willems naar Greuther Fürth","text":"Jetro Willems vervolgt zijn loopbaan bij Greuther Fürth. De linksback was transfervrij, na zijn vertrek bij Eintracht Franfurt. De 27-jarige Willems heeft voor twee jaar getekend bij de huidige nummer 15 van de Bundesliga. Willems: ,,Ik kijk er heel erg naar uit.''","intensity":0,"negativity":1,"cluster_id":67,"similar_texts":"text563"},{"id":"143","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=1d70cd0b926fe4d23aae#/pages/28","title":"Willems tekent bij Greuther Fürth","text":"Willems tekent bij Greuther Fürth\n\nJetro Willems vervolgt zijn loopbaan bij Greuther Fürth. De linksback was transfervrij na zijn vertrek bij Eintracht Frankfurt, dat hem verhuurde aan Newcastle United. De 27-jarige Willems heeft voor twee seizoenen getekend bij Greuther Fürth, de huidige nummer 15 van de Bundesliga. „Ik ben deze zomer fit gebleven om mijn nieuwe ploeg zo snel mogelijk te kunnen helpen”, zegt hij op de site van zijn nieuwe club. „Ik kijk heel erg uit naar mijn periode bij Fürth en wil mijn nieuwe teamgenoten snel leren kennen.”\n\nBij Greuter Fürth komt Willems landgenoot Justin Hoogma, oud-PSV’er Adrian Fein en voormalig FC Twente-aanvaller Emil Berggreen tegen.","intensity":0,"negativity":0,"cluster_id":67,"similar_texts":"text756"},{"id":"144","publisher":"Algemeen Dagblad","date":"2021-08-26","url":"https://krant.ad.nl/titles/algemeendagblad/7908/publications/25823/articles/1433734/40/3","title":"Williams mist US Open","text":"Tennisster Serena Williams heeft zich met een hamstringblessure afgemeld voor de US Open, dat maandag begint. De 23-voudig grandslamkampioene won het toernooi in New York zes keer. ,,Na zorgvuldige afwegingen en op advies van mijn artsen en medisch team, heb ik besloten me terug te trekken uit de US Open om mijn lichaam volledig te laten genezen van een gescheurde hamstring'', meldde de 39-jarige Amerikaanse op sociale media.  \n  \nWilliams, afgezakt naar plek 22 op de wereldranglijst, kwam sinds Wimbledon niet meer in actie. Daar gaf ze in de eerste ronde op met een enkelblessure. Ze meldde zich ook af voor de Olympische Spelen.  \n  \nWilliams, die eind september 40 wordt, probeert al enige tijd het record van 24 grandslamtitels van Margaret Court te evenaren. Ze behaalde in 2017 haar laatste grandslamtitel op de Australian Open. Vorig jaar haalde Williams de halve finales in New York. Ook bij de mannen ontbreken grote namen op de US Open. Zo hebben Rafael Nadal en Roger Federer zich afgemeld.","intensity":0,"negativity":0,"cluster_id":15,"similar_texts":"text161"},{"id":"145","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=12946be5b8240faf7d91#/pages/10-11","title":"Woede over ban regenboogvlag","text":"Woede over ban regenboogvlag\n\nDe politie onderzoekt de brandstichting. \n\nfoto Michel van Bergen\n\ndoor Daniel van Dam\n\nAmsterdam Bewoners van de studentenflat aan de Krelis Louwenstraat in Amsterdam zijn des duivels dat beheerder Duwo heeft verboden regenboogvlaggen op de gang te hangen. Vorige week werden baniers in brand gestoken.\n\nDuwo schrijft in een mail dat bewoners die een vlag willen ophangen dit aan de binnenzijde van hun raam moeten doen. Niet op de gang. ’We willen niet het risico lopen dat er weer een incident gebeurt’. De voordeur in de gang, de openbare ruimte en de liften zijn verboden terrein voor de vlag. ’Als er toch een banier wordt opgehangen, zal Duwo ze verwijderen.’\n\nWitheet\n\nIn de studentenflat werden vorige week regenboogvlaggen in brand gestoken. Er ontstond brand op de achtste verdieping. Vier mensen moesten voor controle naar het ziekenhuis. Eerder gingen ook al vlaggen in brand, vertelden bewoners die aangifte deden.\n\nEen student die de Duwo-mail ontving, is ’witheet’. „Totaal absurd. In plaats dat er maatregelen worden getroffen om onze veiligheid te waarborgen, mogen wij nu geen vlaggen meer ophangen. Het is niet onze schuld dat iemand ons gebouw in de fik steekt. Dit is gewoon victim blaming. Ik ben zo ontzettend boos.”\n\nOok gemeenteraadsleden zijn verontwaardigd. „Hoe je het wendt of keert: het is de wereld op zijn kop en capitulatie voor dit soort geweld”, stelt SP’er Erik Flentge. JA21-fractievoorzitter Annabel Nanninga vindt het ’bespottelijk’. „Hierover steggelen leidt alleen maar af van de daders én de oplossing: veel toezicht, harde aanpak, zero tolerance.” PvdA-raadslid Boutkan wijst erop dat niet vlaggen het probleem zijn, maar ’intolerante, homofobe brandstichters. Ga dáár wat aan doen!’\n\nHet gaat niet om de symboliek van de vlag, maar om de brandbaarheid van de stof, stelt Duwo. „Na de brand is een schouw gehouden in het gebouw door politie, brandweer, bouw- en woningtoezicht en Duwo. Er is nadrukkelijk afgesproken dat het gebouw vrijgegeven kon worden als de gangen leeg zijn en er geen brandbare materialen zijn”, staat er in de verklaring. Al staat er in de mail aan studenten dat onrust voorkomen ook een motief was. De mail was wellicht niet handig geformuleerd, erkent Duwo.\n\n’Brandbaarheid het probleem, niet de vlag’","intensity":0,"negativity":1,"cluster_id":64,"similar_texts":"text245"},{"id":"146","publisher":"De Telegraaf","date":"2021-08-25","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/a4b81285ccf082e54e03beac21159905/web/OPS/cciobjects.json&hash=8d298ab1fb871a8ddae5#/pages/24","title":"woensdag","text":"woensdag\n\ntelesport\n\npagina w2\n\nvrouw\n\npagina w8\n\nweer\n\npagina w10\n\npuzzel\n\npagina w11\n\ncultuur\n\npagina w12\n\ntelevisie\n\npagina w14\n\nFOTO \n\nBSR AGENCY","intensity":0,"negativity":0,"cluster_id":5,"similar_texts":"text116"},{"id":"147","publisher":"De Volkskrant","date":"2021-08-26","url":"https://krant.volkskrant.nl/titles/volkskrant/7929/publications/1343/articles/1433735/38/1","title":"Zelden werden de sfeer en dynamiek van een chaotische, eindeloze avond in een obscure bar zo raak ★★★★☆","text":"### Filmrecensies\n\nNog één keer opent Roaring 20s, een bar in een verdomhoekje van Las Vegas waar elke vreedzame randfiguur welkom is, haar deuren. Daarna is het schluss voor kastelein Marc, en dus ook voor de ex-acteur die zich dagelijks in het toilet van de kroeg komt opfrissen, de zestiger die graag haar goed geconserveerde borsten toont, de uitgekotste Vietnam-veteraan en de verdwaalde Australiër met zijn geheimzinnige papieren zak.  \n  \nOp die allerlaatste avond voegt de Amerikaanse documentaire Bloody Nose, Empty Pockets zich bij deze en vele andere barbloempjes. Tot in de ochtend wurmen de filmende broers Bill Ross IV en Turner Ross zich ontspannen door de menigte, van het ene in alcohol gedrenkte gesprek naar het andere. Ze luistervinken bij een volkomen richtingloze mop, kijken toe hoe diezelfde moppentapper danst op Michael Jacksons Wanna Be Startin' Somethin' en vangen glimpen op van het vaak hopeloze leven dat de gasten buiten wacht. Terwijl het enige aanwezige feestmutsje van drager wisselt, wordt de film ook zelf plezierig tipsy: het camerawerk wankeler, de montage fladderiger, de blik op de personages alsmaar warmer.  \n  \nOver de opzet van Bloody Nose, Empty Pockets moet je van tevoren misschien niet al te veel weten. Tegelijkertijd wordt de film met wat achtergrondkennis des te fascinerender. De gebroeders Ross filmden, uitgezonderd een handvol exterieur-shots, niet in Las Vegas maar in thuishaven New Orleans. De stamgasten werden zorgvuldig gecast; de meeste waren tot aan de opnamen volstrekte vreemden voor elkaar, hoe amicaal ze ook met elkaar omgaan. De bar is in werkelijkheid nog altijd open.  \n  \nWat is dan nog echt, behalve de drank, en wat geënsceneerd? Geen zinvolle vraag, aldus de makers, die zich al vanaf hun debuut Tchoupitoulas (2012) buiten de gebaande documentairepaden wagen. In interviews benadrukken de gebroeders Ross dat ze weinig ophebben met vastomlijnde, beperkende filmcategorieën. De realiteit van de kijker, dáár gaat het hun om: zolang ze een waarachtige, doorleefde filmervaring opleveren, zijn alle tactieken geoorloofd.  \n  \nBloody Nose, Empty Pockets bevestigt hun gelijk. Zelden werden de sfeer en dynamiek van zo'n eindeloze avond in een obscure bar, van een chaotisch kroegfeest dat ook een onherroepelijk afscheid inluidt, zo raak getroffen. En wat is het makkelijk om op al deze verschoppelingen een beetje verliefd te worden, tot lang na de allerlaatste ronde.\n\nBLOODY NOSE, EMPTY POCKETS\n\nDocumentaire\n\n★★★★☆  \n  \nRegie  \n  \nBill Ross IV en Turner Ross.  \n  \n98 min., in 10 zalen.","intensity":2,"negativity":0,"cluster_id":16,"similar_texts":"text351"},{"id":"148","publisher":"Trouw","date":"2021-08-26","url":"https://krant.trouw.nl/titles/trouw/8321/publications/1338/articles/1433736/15/2","title":"Zijderveld dolblij met zilver","text":"Zwemster Chantalle Zijderveld heeft de Nederlandse paralympische ploeg in Tokio de tweede medaille bezorgd. De 20-jarige Zwijndrechtse veroverde het zilver op de 50 meter vrije slag in de klasse S10.  \n  \nZe tikte in de finale aan na 27,42 seconden en zat slechts 0,04 achter de Russische Anastasia Gontar, die het goud binnenhaalde in een tijd van 27,38. Het brons ging naar de Canadese Aurelie Rivard, die 28,11 klokte.  \n  \nEerder op de dag won baanwielrenner Tristan Bangma samen met bijrijder Patrick Bos goud op de 4 kilometer achtervolging.  \n  \nZijderveld was er vijf jaar geleden op de Paralympics in Rio ook bij. Als 15-jarige won ze toen het brons op de 100 meter schoolslag. In Tokio was het goud wel heel dichtbij. \"Goud was superclose en natuurlijk is het jammer, maar ik ben echt dolblij met zilver. Laat die vier honderdsten maar lekker zitten\", reageerde Zijderveld na afloop.  \n  \nZe was 'schijtzenuwachtig' voor de finale, zei ze. \"Maar dat heb ik juist nodig, daar ga ik lekker op. In de series vanmorgen was ik te ontspannen en voelde ik niet de druk om hard te zwemmen. Dan merk je dat zwemmen in een leeg stadion heel anders is. Voor de finale ben ik daarom eerst even bij het bad gaan kijken om die zenuwen op te roepen.\"","intensity":0,"negativity":0,"cluster_id":49,"similar_texts":"text566"},{"id":"149","publisher":"De Telegraaf","date":"2021-08-26","url":"https://digitalekrant.telegraaf.nl/static/cci/index.html?epub=https://digitalekrant.telegraaf.nl/cdn/premium/ebfb4589d058715b14a7170fdc578b84/web/OPS/cciobjects.json&hash=a4d4aaa215f448db248a#/pages/30","title":"Zijderveld: balen en blij","text":"Zijderveld: balen en blij\n\nChantalle Zijderveld (l.) omarmt de Canadese Aurelie Rivard, winnares van het brons.\n\nAMSTERDAM Ze excuseerde zich voor haar taalgebruik, voor het kracht bij zetten van haar gemengde gevoelens van teleurstelling en vreugde. Zwemster Chantalle Zijderveld miste tijdens de finale van de 50 meter vrije slag het goud op slechts vierhonderdste van een seconde. „Maar ik heb zilver gewonnen en daar ben ik ontzettend blij mee.” De 20-jarige Zwijndrechtse, die haar rechterhand mist, had zich ’s morgens tijdens de series te ontspannen gevoeld. „Ik voelde niet de druk om hard te zwemmen, dan merk je wat een leeg stadion met je doet. Terwijl ik juist lekker ga op die druk. Daarom ben ik voorafgaand aan de finale nog even naar binnen gegaan, om die spanning op te roepen. Ik werd schijtzenuwachtig. En dan is zilver halen echt prachtig.”","intensity":0,"negativity":1,"cluster_id":49,"similar_texts":"text383"},{"id":"150","publisher":"De Volkskrant","date":"2021-08-25","url":"https://krant.volkskrant.nl/titles/volkskrant/7929/publications/1342/articles/1432987/1/1","title":"Zorg dreigt opnieuw vast te lopen door tekort ic-personeel","text":"Dit blijkt uit een rondgang van de Volkskrant langs veertien ziekenhuisinstellingen. Bij diverse grote ziekenhuizen zijn het afgelopen jaar meer verpleegkundigen vertrokken dan erbij zijn gekomen. Veel ziekenhuizen kampen met tekorten van enkele tot tientallen ic-verpleegkundigen. Zo krijgt het Amsterdam UMC zo'n twintig fulltimeplekken niet ingevuld, kampt de Noordwest Ziekenhuisgroep met een tekort van ongeveer tien voltijdmedewerkers en heeft het Medisch Spectrum Twente zo'n tien vacatures.  \n  \nIn de praktijk betekent dit dat ziekenhuizen inleveren op het aantal beschikbare ic-bedden. Zo heeft het UMCG nu drie bedden minder dan vorig jaar rond deze tijd. Dit komt nog eens boven op het bestaande tekort: in totaal zijn zelfs acht bedden minder beschikbaar dan het ziekenhuis had gewild. 'En dat terwijl we juist zes bedden extra hadden willen toevoegen', zegt Peter van der Voort, ic-hoofd van het UMCG.  \n  \nInleveren op ic-capaciteit kan de komende maanden vergaande gevolgen hebben. Met een zeer besmettelijke deltavariant, een groep niet-gevaccineerden en berichten over teruglopende effectiviteit van vaccins is een nieuwe coronagolf in de herfst een reeel scenario. Dit kan zich vertalen in meer ziekenhuisopnamen, zoals inmiddels is te zien in Israël. Dat land begon als een van de eerste met de vaccinatiecampagne maar ziet desondanks een toename van het aantal ernstig zieken. Wel neemt de ziekenhuisbezetting door de vaccinaties minder snel toe dan tijdens eerdere golven.  \n  \nVerhoging van de ic-capaciteit is ook los van de coronacrisis nodig: Nederlandse ic's kampen al jaren met een tekort aan verpleegkundigen. Zo begonnen afgelopen jaren gemiddeld 442 studenten aan de opleiding tot ic-verpleegkundige, dat hadden er 775 moeten zijn om de zorg de komende jaren op peil te houden, blijkt uit cijfers van het Capaceitsorgaan, een organisatie die de personeelsbehoefte van de zorg berekent.  \n  \nDe verwachting is dat het tekort de komende jaren zal toenemen. Opleidingen leveren weliswaar meer studenten, maar door relatief hoge uitstroom en door groei van de zorgvraag blijft het tekort bestaan.\n\nNoodsituaties\n\nOndanks de schaarste weten ziekenhuizen de ic-capaciteit alsnog flink op te schroeven bij noodsituaties, zoals een hoge instroom van covid-patiënten. Maar dat kost wel moeite. Zo zetten ziekenhuizen personeel in van andere afdelingen om de ic-capaciteit op peil te houden, laat onder meer het Amphia Ziekenhuis in Breda in een reactie weten. Het schuiven tussen afdelingen heeft echter tot gevolg dat elders in het ziekenhuis minder patiënten kunnen worden behandeld, en wachtlijsten oplopen.  \n  \nEen oplossing voor het tekort aan ic-verpleegkundigen is voorlopig niet voorhanden. Ziekenhuizen willen een landelijke aanpak. Vanwege grote regionale verschillen in het aantal beschikbare ic-verpleegkundigen is het probleem moeilijk op te lossen door individuele ziekenhuizen, zegt het Groningse ic-hoofd Van der Voort. Het zou betekenen dat een verpleegkundige die normaal in Zwolle werkt tijdelijk bijspringt in bijvoorbeeld Rotterdam als de nood daar het hoogst is.","intensity":1,"negativity":1,"cluster_id":69,"similar_texts":"text61"}]
